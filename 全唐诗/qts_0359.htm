<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百五十九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百五十九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷359_1 </em></strong></font><font
face="黑体" color="#800080"> </font><font size="4" color="#800080" face="宋体">【送春词】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">昨来楼上迎春处，今日登楼又送归。兰蕊残妆含露泣，<BR>
</font></big>
<font color="#400080">柳条长袖向风挥。佳人对镜容颜改，楚客临江心事违。<BR>
</font></big>
<font color="#400080">万古至今同此恨，无如一醉尽忘机。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_2 </em></strong></font><font
face="黑体" color="#800080"> </font><font size="4" color="#800080" face="宋体">【送李尚书镇滑州】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">南徐报政入文昌，东郡须才别建章。视草名高同蜀客，<BR>
</font></big>
<font color="#400080">拥旄年少胜荀郎。黄河一曲当城下，缇骑千重照路傍。<BR>
</font></big>
<font color="#400080">自古相门还出相，如今人望在岩廊。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_3 </em></strong></font><font
face="黑体" color="#800080"> </font><font size="4" color="#800080" face="宋体">【送浑大夫赴丰州】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">凤衔新诏降恩华，又见旌旗出浑家。故吏来辞辛属国，<BR>
</font></big>
<font color="#400080">精兵愿逐李轻车。毡裘君长迎风驭，锦带酋豪踏雪衙。<BR>
</font></big>
<font color="#400080">其奈明年好春日，无人唤看牡丹花。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_4 </em></strong></font><font
face="黑体" color="#800080"> </font><font size="4" color="#800080" face="宋体">【送源中丞充新罗册立使（侍中之孙）】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">相门才子称华簪，持节东行捧德音。身带霜威辞凤阙，<BR>
</font></big>
<font color="#400080">口传天语到鸡林。烟开鳌背千寻碧，日浴鲸波万顷金。<BR>
</font></big>
<font color="#400080">想见扶桑受恩处，一时西拜尽倾心。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_5 </em></strong></font><font
face="黑体" color="#800080"> </font><font size="4" color="#800080" face="宋体">【送王司马之陕州（自太常丞授，工为诗）】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">暂辍清斋出太常，空携诗卷赴甘棠。府公既有朝中旧，<BR>
</font></big>
<font color="#400080">司马应容酒后狂。案牍来时唯署字，风烟入兴便成章。<BR>
</font></big>
<font color="#400080">两京大道多游客，每遇词人战一场。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_6 </em></strong></font><font
face="黑体" color="#800080"> </font><font size="4" color="#800080" face="宋体">【洛中送杨处厚入关便游蜀】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">洛阳秋日正凄凄，君去西秦更向西。旧学三冬今转富，<BR>
</font></big>
<font color="#400080">曾伤六翮养初齐。王城晓入窥丹凤，蜀路晴来见碧鸡。<BR>
</font></big>
<font color="#400080">早识卧龙应有分，不妨从此蹑丹梯。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_7 </em></strong></font><font
face="黑体" color="#800080"> </font><font size="4" color="#800080" face="宋体">【送周使君罢渝州归郢州别墅】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">君思郢上吟归去，故自渝南掷郡章。野戍岸边留画舸，<BR>
</font></big>
<font color="#400080">绿萝阴下到山庄。池荷雨后衣香起，庭草春深绶带长。<BR>
</font></big>
<font color="#400080">只恐鸣驺催上道，不容待得晚菘尝。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_8 </em></strong></font><font
face="黑体" color="#800080"> </font><font size="4" color="#800080" face="宋体">【奉送浙西李仆射相公赴镇】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">建节东行是旧游，欢声喜气满吴州。郡人重得黄丞相，<BR>
</font></big>
<font color="#400080">童子争迎郭细侯。诏下初辞温室树，梦中先到景阳楼。<BR>
</font></big>
<font color="#400080">自怜不识平津阁，遥望旌旗汝水头。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_9 </em></strong></font><font
face="黑体" color="#800080"> </font><font size="4" color="#800080" face="宋体">【重送浙西李相公顷廉问江南已经七载…领旧地新加旌旄】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">江北万人看玉节，江南千骑引金铙。凤从池上游沧海，<BR>
</font></big>
<font color="#400080">鹤到辽东识旧巢。城下清波含百谷，窗中远岫列三茅。<BR>
</font></big>
<font color="#400080">碧鸡白马回翔久，却忆朱方是乐郊。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_10 </em></strong></font><font
face="黑体" color="#800080"> </font><font size="4" color="#800080" face="宋体">【送前进士蔡京赴学究科（时崔相公、杨尚书掌选）】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">耳闻战鼓带经锄，振发声名自里闾。已是世间能赋客，<BR>
</font></big>
<font color="#400080">更攻窗下绝编书。朱门达者谁能识，绛帐书生尽不如。<BR>
</font></big>
<font color="#400080">幸遇天官旧丞相，知君无翼上空虚。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_11 </em></strong></font><font
face="黑体" color="#800080"> </font><font size="4" color="#800080" face="宋体">【送唐舍人出镇闽中】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">暂辞鸳鹭出蓬瀛，忽拥貔貅镇粤城。闽岭夏云迎皂盖，<BR>
</font></big>
<font color="#400080">建溪秋树映红旌。山川远地由来好，富贵当年别有情。<BR>
</font></big>
<font color="#400080">了却人间婚嫁事，复归朝右作公卿。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_12 </em></strong></font><font
face="黑体" color="#800080"> </font><font size="4" color="#800080" face="宋体">【送李中丞赴楚州】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">缇骑朱旗入楚城，士林皆贺振家声。儿童但喜迎宾守，<BR>
</font></big>
<font color="#400080">故吏犹应记姓名。万顷水田连郭秀，四时烟月映淮清。<BR>
</font></big>
<font color="#400080">忆君初得昆山玉，同向扬州携手行。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_13 </em></strong></font><font
face="黑体" color="#800080"> </font><font size="4" color="#800080" face="宋体">【奉送李户部侍郎自河南尹再除本官归阙】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">昔年内署振雄词，今日东都结去思。宫女犹传洞箫赋，<BR>
</font></big>
<font color="#400080">国人先咏衮衣诗。华星却复文昌位，别鹤重归太乙池。<BR>
</font></big>
<font color="#400080">想到金闺待通籍，一时惊喜见风仪。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_14 </em></strong></font><font
face="黑体" color="#800080"> </font><font size="4" color="#800080" face="宋体">【送蕲州李郎中赴任】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">楚关蕲水路非赊，东望云山日夕佳。薤叶照人呈夏簟，<BR>
</font></big>
<font color="#400080">松花满碗试新茶。楼中饮兴因明月，江上诗情为晚霞。<BR>
</font></big>
<font color="#400080">北地交亲长引领，早将玄鬓到京华。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_15 </em></strong></font><font
face="黑体" color="#800080"> </font><font size="4" color="#800080" face="宋体">【送国子令狐博士赴兴元觐省】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">相门才子高阳族，学省清资五品官。谏院过时荣棣萼，<BR>
</font></big>
<font color="#400080">谢庭归去踏芝兰。山中花带烟岚晚，栈底江涵雪水寒。<BR>
</font></big>
<font color="#400080">伯仲到家人尽贺，柳营莲府递相欢。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_16 </em></strong></font><font
face="黑体" color="#800080"> </font><font size="4" color="#800080" face="宋体">【送李二十九兄员外赴宁使幕】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">家袭韦平身业文，素风清白至今贫。南宫通籍新郎吏，<BR>
</font></big>
<font color="#400080">西候从戎旧主人。城外草黄秋有雪，烽头烟静虏无尘。<BR>
</font></big>
<font color="#400080">鼎门为别霜天晓，把离觞三五巡。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_17 </em></strong></font><font
face="黑体" color="#800080"> </font><font size="4" color="#800080" face="宋体">【送分司陈郎中只召直史馆重修三圣实录】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">蝉鸣官树引行车，言自成周赴玉除。远取南朝贵公子，<BR>
</font></big>
<font color="#400080">重修东观帝王书。常时载笔窥金匮，暇日登楼到石渠。<BR>
</font></big>
<font color="#400080">若问旧人刘子政，如今白首在南徐。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_18 </em></strong></font><font
face="黑体" color="#800080"> </font><font size="4" color="#800080" face="宋体">【送慧则法师归上都因呈广宣上人】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">昨日东林看讲时，都人象马蹋琉璃。雪山童子应前世，<BR>
</font></big>
<font color="#400080">金粟如来是本师。一锡言归九城路，三衣曾拂万年枝。<BR>
</font></big>
<font color="#400080">休公久别如相问，楚客逢秋心更悲。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_19 </em></strong></font><font
face="黑体" color="#800080"> </font><font size="4" color="#800080" face="宋体">【送义舟师却还黔南】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">黔江秋水浸云霓，独泛慈航路不迷。猿窥斋林叶动，<BR>
</font></big>
<font color="#400080">蛟龙闻咒浪花低。如莲半偈心常悟，问菊新诗手自携。<BR>
</font></big>
<font color="#400080">常说摩围似灵鹫，却将山屐上丹梯。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_20 </em></strong></font><font
face="黑体" color="#800080"> </font><font size="4" color="#800080" face="宋体">【送景玄师东归】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">东林寺里一沙弥，心爱当时才子诗。山下偶随流水出，<BR>
</font></big>
<font color="#400080">秋来却赴白云期。滩头蹑屐挑沙菜，路上停舟读古碑。<BR>
</font></big>
<font color="#400080">想到旧房抛锡杖，小松应有过檐枝。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_21 </em></strong></font><font
face="黑体" color="#800080"> </font><font size="4" color="#800080" face="宋体">【汉寿城春望】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">汉寿城边野草春，荒祠古墓对荆榛。田中牧竖烧刍狗，<BR>
</font></big>
<font color="#400080">陌上行人看石麟。华表半空经霹雳，碑文才见满埃尘。<BR>
</font></big>
<font color="#400080">不知何日东瀛变，此地还成要路津。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_22 </em></strong></font><font
face="黑体" color="#800080"> </font><font size="4" color="#800080" face="宋体">【荆门道怀古】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">南国山川旧帝畿，宋台梁馆尚依稀。马嘶古道行人歇，<BR>
</font></big>
<font color="#400080">麦秀空城野雉飞。风吹落叶填宫井，火入荒陵化宝衣。<BR>
</font></big>
<font color="#400080">徒使词臣庾开府，咸阳终日苦思归。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_23 </em></strong></font><font
face="黑体" color="#800080"> </font><font size="4" color="#800080" face="宋体">【朗州窦员外见示与澧州元郎中郡斋赠答…因以继和】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">鸳鹭差池出建章，彩旗朱户蔚相望。新恩共理犬牙地，<BR>
</font></big>
<font color="#400080">昨日同含鸡舌香。白芷江边分驿路，山桃蹊外接甘棠。<BR>
</font></big>
<font color="#400080">应怜一罢金闺籍，枉渚逢春十度伤。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_24 </em></strong></font><font
face="黑体" color="#800080"> </font><font size="4" color="#800080" face="宋体">【早春对雪奉寄澧州元郎中】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">新赐鱼书墨未干，贤人暂出远人安。朝驱旌旆行时令，<BR>
</font></big>
<font color="#400080">夜见星辰忆旧官。梅蕊覆阶铃阁暖，雪峰当户戟枝寒。<BR>
</font></big>
<font color="#400080">宁知楚客思公子，北望长吟澧有兰。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_25 </em></strong></font><font
face="黑体" color="#800080"> </font><font size="4" color="#800080" face="宋体">【窦朗州见示与澧州元郎中早秋赠答命同作】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">邻境诸侯同舍郎，芷江兰浦恨无梁。秋风门外旌旗动，<BR>
</font></big>
<font color="#400080">晓露庭中橘柚香。玉簟微凉宜白昼，金笳入暮应清商，<BR>
</font></big>
<font color="#400080">骚人昨夜闻_，不叹流年惜众芳。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_26 </em></strong></font><font
face="黑体" color="#800080"> </font><font size="4" color="#800080" face="宋体">【松滋渡望峡中】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">渡头轻雨洒寒梅，云际溶溶雪水来。梦渚草长迷楚望，<BR>
</font></big>
<font color="#400080">夷陵土黑有秦灰。巴人泪应猿声落，蜀客船从鸟道回。<BR>
</font></big>
<font color="#400080">十二碧峰何处所，永安宫外是荒台。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_27 </em></strong></font><font
face="黑体" color="#800080"> </font><font size="4" color="#800080" face="宋体">【衢州徐员外使君遗以缟兼竹书箱因成一篇用答佳贶】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">烂柯山下旧仙郎，列宿来添婺女光。远放歌声分白，<BR>
</font></big>
<font color="#400080">知传家学与青箱。水朝沧海何时去，兰在幽林亦自芳。<BR>
</font></big>
<font color="#400080">闻说天台有遗爱，人将琪树比甘棠。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_28 </em></strong></font><font
face="黑体" color="#800080"> </font><font size="4" color="#800080" face="宋体">【唐秀才赠端州紫石砚，以诗答之】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">端州石砚人间重，赠我因知正草玄。阙里庙堂空旧物，<BR>
</font></big>
<font color="#400080">开方灶下岂天然。玉蜍吐水霞光静，彩翰摇风绛锦鲜。<BR>
</font></big>
<font color="#400080">此日佣工记名姓，因君数到墨池前。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_29 </em></strong></font><font
face="黑体" color="#800080"> </font><font size="4" color="#800080" face="宋体">【览董评事思归之什因以诗赠】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">几年油幕佐征东，却泛沧浪狎钓童。欹枕醉眠成戏蝶，<BR>
</font></big>
<font color="#400080">抱琴闲望送归鸿。文儒自袭胶西相，倚伏能齐塞上翁。<BR>
</font></big>
<font color="#400080">更说扁舟动乡思，青菰已熟奈秋风。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_30 </em></strong></font><font
face="黑体" color="#800080"> </font><font size="4" color="#800080" face="宋体">【谢寺双桧（扬州法云寺谢镇西宅，古桧存焉）】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">双桧苍然古貌奇，含烟吐雾郁参差。晚依禅客当金殿，<BR>
</font></big>
<font color="#400080">初对将军映画旗。龙象界中成宝盖，鸳鸯瓦上出高枝。<BR>
</font></big>
<font color="#400080">长明灯是前朝焰，曾照青青年少时。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_31 </em></strong></font><font
face="黑体" color="#800080"> </font><font size="4" color="#800080" face="宋体">【寄杨八寿州】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">风猎红旗入寿春，满城歌舞向朱轮。八公山下清淮水，<BR>
</font></big>
<font color="#400080">千骑尘中白面人。桂岭雨馀多鹤迹，茗园晴望似龙鳞。<BR>
</font></big>
<font color="#400080">圣朝方用敢言者，次第应须旧谏臣。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_32 </em></strong></font><font
face="黑体" color="#800080"> </font><font size="4" color="#800080" face="宋体">【洛中寺北楼见贺监草书题诗】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">高楼贺监昔曾登，壁上笔踪龙虎腾。中国书流尚皇象，<BR>
</font></big>
<font color="#400080">北朝文士重徐陵。偶因独见空惊目，恨不同时便伏膺。<BR>
</font></big>
<font color="#400080">唯恐尘埃转磨灭，再三珍重嘱山僧。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_33 </em></strong></font><font
face="黑体" color="#800080"> </font><font size="4" color="#800080" face="宋体">【闻韩宾擢第归觐以诗美之兼贺韩十五曹长时韩牧永州】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">零陵香草满郊s，丹穴雏飞入翠屏。孝若归来成画赞，<BR>
</font></big>
<font color="#400080">孟阳别后有山铭。兰陔旧地花才结，桂树新枝色更青。<BR>
</font></big>
<font color="#400080">为报儒林丈人道，如今从此鬓星星。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_34 </em></strong></font><font
face="黑体" color="#800080"> </font><font size="4" color="#800080" face="宋体">【宣上人远寄和礼部王侍郎放榜后诗，因而继和】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">礼闱新榜动长安，九陌人人走马看。一日声名遍天下，<BR>
</font></big>
<font color="#400080">满城桃李属春官。自吟白雪诠词赋，指示青云借羽翰。<BR>
</font></big>
<font color="#400080">借问至公谁印可，支郎天眼定中观。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_35 </em></strong></font><font
face="黑体" color="#800080"> </font><font size="4" color="#800080" face="宋体">【赠东岳张炼师】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">东岳真人张炼师，高情雅淡世间稀。堪为列女书青简，<BR>
</font></big>
<font color="#400080">久事元君住翠微。金缕机中抛锦字，玉清台上著霓衣。<BR>
</font></big>
<font color="#400080">云衢不要吹箫伴，只拟乘鸾独自飞。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_36 </em></strong></font><font
face="黑体" color="#800080"> </font><font size="4" color="#800080" face="宋体">【秘书崔少监见示坠马长句，因而和之】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">麟台少监旧仙郎，洛水桥边坠马伤。尘污腰间青襞绶，<BR>
</font></big>
<font color="#400080">风飘掌下紫游缰。上车著作应来问，折臂三公定送方。<BR>
</font></big>
<font color="#400080">犹赖德全如醉者，不妨吟咏入篇章。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_37 </em></strong></font><font
face="黑体" color="#800080"> </font><font size="4" color="#800080" face="宋体">【寄杨虢州与之旧姻】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">避地江湖知几春，今来本郡拥朱轮。阮郎无复里中旧，<BR>
</font></big>
<font color="#400080">杨仆却为关外人。各系一官难命驾，每怀前好易沾巾。<BR>
</font></big>
<font color="#400080">玉城山里多灵药，摆落功名且养神。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_38 </em></strong></font><font
face="黑体" color="#800080"> </font><font size="4" color="#800080" face="宋体">【秋日题窦员外崇德里新居（窦时判度支案）】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">长爱街西风景闲，到君居处暂开颜。清光门外一渠水，<BR>
</font></big>
<font color="#400080">秋色墙头数点山。疏种碧松通月朗，多栽红药待春还。<BR>
</font></big>
<font color="#400080">莫言堆案无馀地，认得诗人在此间。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_39 </em></strong></font><font
face="黑体" color="#800080"> </font><font size="4" color="#800080" face="宋体">【蒙恩转仪曹郎依前充集贤学士举韩潮州自代因寄七言】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">翔鸾阙下谢恩初，通籍由来在石渠。暂入南宫判祥瑞，<BR>
</font></big>
<font color="#400080">还归内殿阅图书。故人犹在三江外，同病凡经二纪馀。<BR>
</font></big>
<font color="#400080">今日荐君嗟久滞，不惟文体似相如。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_40 </em></strong></font><font
face="黑体" color="#800080"> </font><font size="4" color="#800080" face="宋体">【途次华州陪钱大夫登城北楼春望因睹李崔令狐…题此诗】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">城楼四望出风尘，见尽关西渭北春。百二山河雄上国，<BR>
</font></big>
<font color="#400080">一双旌旆委名臣。壁中今日题诗处，天上同时草诏人。<BR>
</font></big>
<font color="#400080">莫怪老郎呈滥吹，宦途虽别旧情亲。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_41 </em></strong></font><font
face="黑体" color="#800080"> </font><font size="4" color="#800080" face="宋体">【始闻秋风】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">昔看黄菊与君别，今听玄蝉我却回。五夜飕v枕前觉，<BR>
</font></big>
<font color="#400080">一年颜状镜中来。马思边草拳毛动，雕眄青云睡眼开。<BR>
</font></big>
<font color="#400080">天地肃清堪四望，为君扶病上高台。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_42 </em></strong></font><font
face="黑体" color="#800080"> </font><font size="4" color="#800080" face="宋体">【洛中初冬拜表有怀上京故人】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">凤楼南面控三条，拜表郎官早渡桥。清洛晓光铺碧簟，<BR>
</font></big>
<font color="#400080">上阳霜叶剪红绡。省门簪组初成列，云路鸳鸾想退朝。<BR>
</font></big>
<font color="#400080">寄谢殷勤九天侣，抢榆水击各逍遥。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_43 </em></strong></font><font
face="黑体" color="#800080"> </font><font size="4" color="#800080" face="宋体">【尉迟郎中见示自南迁牵复却至洛城东旧居之作因以和之】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">曾遭飞语十年谪，新受恩光万里还。朝服不妨游洛浦，<BR>
</font></big>
<font color="#400080">郊园依旧看嵩山。竹含天籁清商乐，水绕庭台碧玉环。<BR>
</font></big>
<font color="#400080">留作功成退身地，如今只是暂时闲。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_44 </em></strong></font><font
face="黑体" color="#800080"> </font><font size="4" color="#800080" face="宋体">【洛中酬福建陈判官见赠】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">潦倒声名拥肿材，一生多故苦回。南宫旧籍遥相管，<BR>
</font></big>
<font color="#400080">东洛闲门昼未开。静对道流论药石，偶逢词客与琼瑰。<BR>
</font></big>
<font color="#400080">怪君近日文锋利，新向延平看剑来。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_45 </em></strong></font><font
face="黑体" color="#800080"> </font><font size="4" color="#800080" face="宋体">【和苏十郎中谢病闲居时严常侍萧给事…有二毛之作】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">清羸隐几望云空，左掖鸳鸾到室中。一卷素书消永日，<BR>
</font></big>
<font color="#400080">数茎斑发对秋风。菱花照后容虽改，蓍草占来命已通。<BR>
</font></big>
<font color="#400080">莫怪人人惊早白，缘君尚是黑头翁。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_46 </em></strong></font><font
face="黑体" color="#800080"> </font><font size="4" color="#800080" face="宋体">【酬淮南廖参谋秋夕见过之作】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">扬州从事夜相寻，无限新诗月下吟。初服已惊玄发长，<BR>
</font></big>
<font color="#400080">高情犹向碧云深。语馀时举一杯酒，坐久方闻四处砧。<BR>
</font></big>
<font color="#400080">不逐繁华访闲散，知君摆落俗人心。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_47 </em></strong></font><font
face="黑体" color="#800080"> </font><font size="4" color="#800080" face="宋体">【题王郎中宣义里新居】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">爱君新买街西宅，客到如游杜间。雨后退朝贪种树，<BR>
</font></big>
<font color="#400080">申时出省趁看山。门前巷陌三条近，墙内池亭万境闲。<BR>
</font></big>
<font color="#400080">见拟移居作邻里，不论时节请开关。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_48 </em></strong></font><font
face="黑体" color="#800080"> </font><font size="4" color="#800080" face="宋体">【酬朗州崔员外与任十四兄侍御同过鄙人旧居…时守吴郡】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">昔日居邻招屈亭，枫林橘树鹧鸪声。一辞御苑青门去，<BR>
</font></big>
<font color="#400080">十见蛮江白芷生。自此曾沾宣室召，如今又守阖闾城。<BR>
</font></big>
<font color="#400080">何人万里能相忆，同舍仙郎与外兄。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_49 </em></strong></font><font
face="黑体" color="#800080"> </font><font size="4" color="#800080" face="宋体">【刘驸马水亭避暑】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">千竿竹翠数莲红，水阁虚凉玉簟空。琥珀盏红疑漏酒，<BR>
</font></big>
<font color="#400080">水晶帘莹更通风。赐冰满碗沉朱实，法馔盈盘覆碧笼。<BR>
</font></big>
<font color="#400080">尽日逍遥避烦暑，再三珍重主人翁。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_50 </em></strong></font><font
face="黑体" color="#800080"> </font><font size="4" color="#800080" face="宋体">【述旧贺迁寄陕虢孙常侍（南宫、左辅，两处交代）】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">南宫幸袭芝兰后，左辅曾交印绶来。多病未离清洛苑，<BR>
</font></big>
<font color="#400080">新恩已历望仙台。关头古塞桃林静，城下长河竹箭回。<BR>
</font></big>
<font color="#400080">闻说随车有零雨，此时偏动子荆才。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_51 </em></strong></font><font
face="黑体" color="#800080"> </font><font size="4" color="#800080" face="宋体">【江陵严司空见示与成都武相公唱和，因命同作】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">南荆西蜀大行台，幕府旌门相对开。名重三司平水土，<BR>
</font></big>
<font color="#400080">威雄八阵役风雷。彩云朝望青城起，锦浪秋经白帝来。<BR>
</font></big>
<font color="#400080">不是郢中清唱发，谁当丞相锾觳拧<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_52 </em></strong></font><font
face="黑体" color="#800080"> </font><font size="4" color="#800080" face="宋体">【庙庭偃松诗】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">势轧枝偏根已危，高情一见与扶持。忽从憔悴有生意，<BR>
</font></big>
<font color="#400080">却为离披无俗姿。影入岩廊行乐处，韵含天籁宿斋时。<BR>
</font></big>
<font color="#400080">谢公莫道东山去，待取阴成满凤池。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_53 </em></strong></font><font
face="黑体" color="#800080"> </font><font size="4" color="#800080" face="宋体">【赠致仕滕庶子先辈（时及第人中最老）】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">朝服归来昼锦荣，登科记上更无兄。寿觞每使曾孙献，<BR>
</font></big>
<font color="#400080">胜境长携众妓行。矍铄据鞍时骋健，殷勤把酒尚多情。<BR>
</font></big>
<font color="#400080">凌寒却向山阴去，衣绣郎君雪里行。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_54 </em></strong></font><font
face="黑体" color="#800080"> </font><font size="4" color="#800080" face="宋体">【哭吕衡州，时予方谪居】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">一夜霜风凋玉芝，苍生望绝士林悲。空怀济世安人略，<BR>
</font></big>
<font color="#400080">不见男婚女嫁时。遗草一函归太史，旅坟三尺近要离。<BR>
</font></big>
<font color="#400080">朔方徙岁行当满，欲为君刊第二碑。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_55 </em></strong></font><font
face="黑体" color="#800080"> </font><font size="4" color="#800080" face="宋体">【夔州窦员外使君见示悼妓诗顾余尝识之因命同作】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">前年曾见两鬟时，今日惊吟悼妓诗。凤管学成知有籍，<BR>
</font></big>
<font color="#400080">龙媒欲换叹无期。空廊月照常行地，后院花开旧折枝。<BR>
</font></big>
<font color="#400080">寂寞鱼山青草里，何人更立智琼祠。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_56 </em></strong></font><font
face="黑体" color="#800080"> </font><font size="4" color="#800080" face="宋体">【窦夔州见寄寒食日忆故姬小红吹笙，因和之】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">鸾声窈眇管参差，清韵初调众乐随。幽院妆成花下弄，<BR>
</font></big>
<font color="#400080">高楼月好夜深吹。忽惊暮雨飘零尽，唯有朝云梦想期。<BR>
</font></big>
<font color="#400080">闻道今年寒食日，东山旧路独行迟。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_57 </em></strong></font><font
face="黑体" color="#800080"> </font><font size="4" color="#800080" face="宋体">【哭庞京兆（少年有俊气，常擢制科之首）】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">俊骨英才气然，策名飞步冠群贤。逢时已自致高位。<BR>
</font></big>
<font color="#400080">得疾还因倚少年。天上别归京兆府，人间空数茂陵阡。<BR>
</font></big>
<font color="#400080">今朝帐哭君处，前日见铺歌舞筵。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_58 </em></strong></font><font
face="黑体" color="#800080"> </font><font size="4" color="#800080" face="宋体">【送李庚先辈赴选】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">一家何啻十朱轮，诸父双飞秉大钧。曾脱素衣参幕客，<BR>
</font></big>
<font color="#400080">却为精舍读书人。离筵雒水侵杯色，征路函关向晚尘。<BR>
</font></big>
<font color="#400080">今日山公旧宾主，知君不负帝城春。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_59 </em></strong></font><font
face="黑体" color="#800080"> </font><font size="4" color="#800080" face="宋体">【阳山庙观赛神（梁松南征至此，遂为其神，在朗州）】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">汉家都尉旧征蛮，血食如今配此山，曲盖幽深苍桧下，<BR>
</font></big>
<font color="#400080">洞箫愁绝翠屏间。荆巫脉脉传神语，野老娑娑起醉颜。<BR>
</font></big>
<font color="#400080">日落风生庙门外，几人连蹋竹歌还。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_60 </em></strong></font><font
face="黑体" color="#800080"> </font><font size="4" color="#800080" face="宋体">【送僧元倍游】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">宝书翻译学初成，振锡如飞白足轻。彭泽因家凡几世，<BR>
</font></big>
<font color="#400080">灵山预会是前生。传灯已悟无为理，濡露犹怀罔极情。<BR>
</font></big>
<font color="#400080">从此多逢大居士，何人不愿解珠璎。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_61 </em></strong></font><font
face="黑体" color="#800080"> </font><font size="4" color="#800080" face="宋体">【赠日本僧智藏】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">浮杯万里过沧溟，遍礼名山适性灵。深夜降龙潭水黑，<BR>
</font></big>
<font color="#400080">新秋放鹤野田青。身无彼我那怀土，心会真如不读经。<BR>
</font></big>
<font color="#400080">为问中华学道者，几人雄猛得宁馨。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_62 </em></strong></font><font
face="黑体" color="#800080"> </font><font size="4" color="#800080" face="宋体">【送元简上人适越】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">孤云出岫本无依，胜境名山即是归。久向吴门游好寺，<BR>
</font></big>
<font color="#400080">还思越水洗尘机。浙江涛惊狮子吼，稽岭峰疑灵鹫飞。<BR>
</font></big>
<font color="#400080">更入天台石桥去，垂珠璀璨拂三衣。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_63 </em></strong></font><font
face="黑体" color="#800080"> </font><font size="4" color="#800080" face="宋体">【送宗密上人归南山草堂寺，因谒河南尹白侍郎】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">宿习修来得慧根，多闻第一却忘言。自从七祖传心印，<BR>
</font></big>
<font color="#400080">不要三乘入便门。东泛沧江寻古迹，西归紫阁出尘喧。<BR>
</font></big>
<font color="#400080">河南白尹大檀越，好把真经相对翻。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_64 </em></strong></font><font
face="黑体" color="#800080"> </font><font size="4" color="#800080" face="宋体">【西塞山怀古】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">西晋楼船下益州，金陵王气黯然收。千寻铁锁沉江底，<BR>
</font></big>
<font color="#400080">一片降幡出石头。人世几回伤往事，山形依旧枕江流。<BR>
</font></big>
<font color="#400080">今逢四海为家日，故垒萧萧芦荻秋。<BR>
<P><big><font size="3" face="黑体" color="#000080"><strong><em>&nbsp;&nbsp; 卷359_65 </em></strong></font><font
face="黑体" color="#800080"> </font><font size="4" color="#800080" face="宋体">【广宣上人寄在蜀与韦令公唱和诗卷因以令公…诗示之】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">碧云佳句久传芳，曾向成都住草堂。振锡常过长者宅，<BR>
</font></big>
<font color="#400080">披衣犹带令公香。一时风景添诗思，八部人天入道场。<BR>
</font></big>
<font color="#400080">若许相期同结社，吾家本自有柴桑。<BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
