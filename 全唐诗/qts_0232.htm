<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百三十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百三十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷232_1 </em></strong></font><font
face="黑体" color="#800080"> </font><font size="4" color="#800080" face="宋体">【太岁日】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">楚岸行将老，巫山坐复春。病多犹是客，谋拙竟何人。<BR>
</font></big>
<font color="#400080">阊阖开黄道，衣冠拜紫宸。荣光悬日月，赐与出金银。<BR>
</font></big>
<font color="#400080">愁寂鸳行断，参差虎穴邻。西江元下蜀，北斗故临秦。<BR>
</font></big>
<font color="#400080">散地逾高枕，生涯脱要津。天边梅柳树，相见几回新。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_2 </em></strong></font><font
face="黑体" color="#800080"> </font><font size="4" color="#800080" face="宋体">【元日示宗武】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">汝啼吾手战，吾笑汝身长。处处逢正月，迢迢滞远方。<BR>
</font></big>
<font color="#400080">飘零还柏酒，衰病只藜床。训喻青衿子，名惭白首郎。<BR>
</font></big>
<font color="#400080">赋诗犹落笔，献寿更称觞。不见江东弟，高歌泪数行。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_3 </em></strong></font><font
face="黑体" color="#800080"> </font><font size="4" color="#800080" face="宋体">【远怀舍弟颖、观等】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">阳翟空知处，荆南近得书。积年仍远别，多难不安居。<BR>
</font></big>
<font color="#400080">江汉春风起，冰霜昨夜除。云天犹错莫，花萼尚萧疏。<BR>
</font></big>
<font color="#400080">对酒都疑梦，吟诗正忆渠。旧时元日会，乡党羡吾庐。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_4 </em></strong></font><font
face="黑体" color="#800080"> </font><font size="4" color="#800080" face="宋体">【续得观书，迎就当阳居止，正月中旬定出三峡】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">自汝到荆府，书来数唤吾。颂椒添讽咏，禁火卜欢娱。<BR>
</font></big>
<font color="#400080">舟楫因人动，形骸用杖扶。天旋夔子国，春近岳阳湖。<BR>
</font></big>
<font color="#400080">发日排南喜，伤神散北吁。飞鸣还接翅，行序密衔芦。<BR>
</font></big>
<font color="#400080">俗薄江山好，时危草木苏。冯唐虽晚达，终觊在皇都。
<P><big><font size="3" face="黑体" color="#000080"><strong><em>&nbsp;&nbsp; 卷232_5 </em></strong></font><font
face="黑体" color="#800080"> </font><font size="4" color="#800080" face="宋体">【将别巫峡，赠南卿兄西果园四十亩】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">苔竹素所好，萍蓬无定居。远游长儿子，几地别林庐。<BR>
</font></big>
<font color="#400080">杂蕊红相对，他时锦不如。具舟将出峡，巡圃念携锄。<BR>
</font></big>
<font color="#400080">正月喧莺末，兹辰放o初。雪篱梅可折，风榭柳微舒。<BR>
</font></big>
<font color="#400080">托赠卿家有，因歌野兴疏。残生逗江汉，何处狎樵渔。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_6 </em></strong></font><font
face="黑体" color="#800080"> </font><font size="4" color="#800080" face="宋体">【送大理封主簿五郎亲事不合却赴通州主簿前阆…亲事遂停】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">禁脔去东床，趋庭赴北堂。风波空远涉，琴瑟几虚张。<BR>
</font></big>
<font color="#400080">渥水出骐骥，昆山生凤凰。两家诚款款，中道许苍苍。<BR>
</font></big>
<font color="#400080">颇谓秦晋匹，从来王谢郎。青春动才调，白首缺辉光。<BR>
</font></big>
<font color="#400080">玉润终孤立，珠明得暗藏。馀寒折花卉，恨别满江乡。<br>
<P><big><font size="3" face="黑体" color="#000080"><strong><em>&nbsp;&nbsp; 卷232_7 </em></strong></font><font
face="黑体" color="#800080"> </font><font size="4" color="#800080" face="宋体">【人日两篇】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">元日到人日，未有不阴时。冰雪莺难至，春寒花较迟。<BR>
</font></big>
<font color="#400080">云随白水落，风振紫山悲。蓬鬓稀疏久，无劳比素丝。<BR><BR>
<font color="#400080">此日此时人共得，一谈一笑俗相看。尊前柏叶休随酒，<BR>
</font></big>
<font color="#400080">胜里金花巧耐寒。佩剑冲星聊暂拔，匣琴流水自须弹。<BR>
</font></big>
<font color="#400080">早春重引江湖兴，直道无忧行路难。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_8 </em></strong></font><font
face="黑体" color="#800080"> </font><font size="4" color="#800080" face="宋体">【江梅】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">梅蕊腊前破，梅花年后多。绝知春意好，最奈客愁何。<BR>
</font></big>
<font color="#400080">雪树元同色，江风亦自波。故园不可见，巫岫郁嵯峨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_9 </em></strong></font><font
face="黑体" color="#800080"> </font><font size="4" color="#800080" face="宋体">【庭草】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">楚草经寒碧，逢春入眼浓。旧低收叶举，新掩卷牙重。<BR>
</font></big>
<font color="#400080">步履宜轻过，开筵得屡供。看花随节序，不敢强为容。<br>
<P><big><font size="3" face="黑体" color="#000080"><strong><em>&nbsp;&nbsp; 卷232_10 </em></strong></font><font
face="黑体" color="#800080"> </font><font size="4" color="#800080" face="宋体">【大历三年春白帝城放船出瞿塘峡久居夔府将适…凡四十韵】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">老向巴人里，今辞楚塞隅。入舟翻不乐，解缆独长吁。<BR>
</font></big>
<font color="#400080">窄转深啼，虚随乱浴凫。石苔凌几杖，空翠扑肌肤。<BR>
</font></big>
<font color="#400080">叠壁排霜剑，奔泉溅水珠。杳冥藤上下，浓澹树荣枯。<BR>
</font></big>
<font color="#400080">神女峰娟妙，昭君宅有无。曲留明怨惜，梦尽失欢娱。<BR>
</font></big>
<font color="#400080">摆阖盘涡沸，欹斜激浪输。风雷缠地脉，冰雪耀天衢。<BR>
</font></big>
<font color="#400080">鹿角真走险，狼头如跋胡。恶滩宁变色，高卧负微躯。<BR>
</font></big>
<font color="#400080">书史全倾挠，装囊半压濡。生涯临臬兀，死地脱斯须。<BR>
</font></big>
<font color="#400080">不有平川决，焉知众壑趋。乾坤霾涨海，雨露洗春芜。<BR>
</font></big>
<font color="#400080">鸥鸟牵丝r，骊龙濯锦纡。落霞沉绿绮，残月坏金枢。<BR>
</font></big>
<font color="#400080">泥笋苞初荻，沙茸出小蒲。雁儿争水马，燕子逐樯乌。<BR>
</font></big>
<font color="#400080">绝岛容烟雾，环洲纳晓晡。前闻辨陶牧，转眄拂宜都。<BR>
</font></big>
<font color="#400080">县郭南畿好，津亭北望孤。劳心依憩息，朗咏划昭苏。<BR>
</font></big>
<font color="#400080">意遣乐还笑，衰迷贤与愚。飘萧将素发，汩没听洪炉。<BR>
</font></big>
<font color="#400080">丘壑曾忘返，文章敢自诬。此生遭圣代，谁分哭穷途。<BR>
</font></big>
<font color="#400080">卧疾淹为客，蒙恩早厕儒。廷争酬造化，朴直乞江湖。<BR>
</font></big>
<font color="#400080">滟险相迫，沧浪深可逾。浮名寻已已，懒计却区区。<BR>
</font></big>
<font color="#400080">喜近天皇寺，先披古画图。应经帝子渚，同泣舜苍梧。<BR>
</font></big>
<font color="#400080">朝士兼戎服，君王按湛卢。旄头初m扰，鹑首丽泥涂。<BR>
</font></big>
<font color="#400080">甲卒身虽贵，书生道固殊。出尘皆野鹤，历块匪辕驹。<BR>
</font></big>
<font color="#400080">伊吕终难降，韩彭不易呼。五云高太甲，六月旷抟扶。<BR>
</font></big>
<font color="#400080">回首黎元病，争权将帅诛。山林托疲}，未必免崎岖。
<P><big><font size="3" face="黑体" color="#000080"><strong><em>&nbsp;&nbsp; 卷232_11 </em></strong></font><font
face="黑体" color="#800080"> </font><font size="4" color="#800080" face="宋体">【巫山县汾州唐使君十八弟宴别兼诸公携酒乐…留于屋壁】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">卧病巴东久，今年强作归。故人犹远谪，兹日倍多违。<BR>
</font></big>
<font color="#400080">接宴身兼杖，听歌泪满衣。诸公不相弃，拥别惜光辉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_12 </em></strong></font><font
face="黑体" color="#800080"> </font><font size="4" color="#800080" face="宋体">【春夜峡州田侍御长史津亭留宴（得筵字）】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">北斗三更席，西江万里船。杖藜登水榭，挥翰宿春天。<BR>
</font></big>
<font color="#400080">白发烦多酒，明星惜此筵。始知云雨峡，忽尽下牢边。<br>
<P><big><font size="3" face="黑体" color="#000080"><strong><em>&nbsp;&nbsp; 卷232_13 </em></strong></font><font
face="黑体" color="#800080"> </font><font size="4" color="#800080" face="宋体">【泊松滋江亭】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">沙帽随鸥鸟，扁舟系此亭。江湖深更白，松竹远微青。<BR>
</font></big>
<font color="#400080">一柱全应近，高唐莫再经。今宵南极外，甘作老人星。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_14 </em></strong></font><font
face="黑体" color="#800080"> </font><font size="4" color="#800080" face="宋体">【行次古城店泛江作，不揆鄙拙，奉呈江陵幕府诸公】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">老年常道路，迟日复山川。白屋花开里，孤城麦秀边。<BR>
</font></big>
<font color="#400080">济江元自阔，下水不劳牵。风蝶勤依桨，春鸥懒避船。<BR>
</font></big>
<font color="#400080">王门高德业，幕府盛才贤。行色兼多病，苍茫泛爱前。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_15 </em></strong></font><font
face="黑体" color="#800080"> </font><font size="4" color="#800080" face="宋体">【乘雨入行军六弟宅】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">曙角凌云罢，春城带雨长。水花分堑弱，巢燕得泥忙。<BR>
</font></big>
<font color="#400080">令弟雄军佐，凡才污省郎。萍漂忍流涕，衰飒近中堂。
<P><big><font size="3" face="黑体" color="#000080"><strong><em>&nbsp;&nbsp; 卷232_16 </em></strong></font><font
face="黑体" color="#800080"> </font><font size="4" color="#800080" face="宋体">【宴胡侍御书堂（李尚书之芳、郑秘监审同集归字韵）】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">江湖春欲暮，墙宇日犹微。暗暗春籍满，轻轻花絮飞。<BR>
</font></big>
<font color="#400080">翰林名有素，墨客兴无违。今夜文星动，吾侪醉不归。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_17 </em></strong></font><font
face="黑体" color="#800080"> </font><font size="4" color="#800080" face="宋体">【书堂饮既，夜复邀李尚书下马，月下赋绝句】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">湖水林风相与清，残尊下马复同倾。<br>久判野鹤如霜鬓，遮莫邻鸡下五更。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷232_18 </em></strong></font><font
face="黑体" color="#800080"> </font><font size="4" color="#800080" face="宋体">【上巳日徐司录林园宴集】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">鬓毛垂领白，花蕊亚枝红。欹倒衰年废，招寻令节同。<BR>
</font></big>
<font color="#400080">薄衣临积水，吹面受和风。有喜留攀桂，无劳问转蓬。
<P><big><font size="3" face="黑体" color="#000080"><strong><em>&nbsp;&nbsp; 卷232_19 </em></strong></font><font
face="黑体" color="#800080"> </font><font size="4" color="#800080" face="宋体">【奉送苏州李二十五长史丈之任】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">星坼台衡地，曾为人所怜。公侯终必复，经术昔相传。<BR>
</font></big>
<font color="#400080">食德见从事，克家何妙年。一毛生凤穴，三尺献龙泉。<BR>
</font></big>
<font color="#400080">赤壁浮春暮，姑苏落海边。客间头最白，惆怅此离筵。
<P><big><font size="3" face="黑体" color="#000080"><strong><em>&nbsp;&nbsp; 卷232_20 </em></strong></font><font
face="黑体" color="#800080"> </font><font size="4" color="#800080" face="宋体">【暮春江陵送马大卿公，恩命追赴阙下】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">自古求忠孝，名家信有之。吾贤富才术，此道未磷缁。<BR>
</font></big>
<font color="#400080">玉府标孤映，霜蹄去不疑。激扬音韵彻，籍甚众多推。<BR>
</font></big>
<font color="#400080">潘陆应同调，孙吴亦异时。北辰征事业，南纪赴恩私。<BR>
</font></big>
<font color="#400080">卿月升金掌，王春度玉墀。熏风行应律，湛露即歌诗。<BR>
</font></big>
<font color="#400080">天意高难问，人情老易悲。尊前江汉阔，后会且深期。<br>
<P><big><font size="3" face="黑体" color="#000080"><strong><em>&nbsp;&nbsp; 卷232_21 </em></strong></font><font
face="黑体" color="#800080"> </font><font size="4" color="#800080" face="宋体">【暮春陪李尚书、李中丞过郑监湖亭泛舟（得过字韵）】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">海内文章伯，湖边意绪多。玉尊移晚兴，桂楫带酣歌。<BR>
</font></big>
<font color="#400080">春日繁鱼鸟，江天足芰荷。郑庄宾客地，衰白远来过。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_22 </em></strong></font><font
face="黑体" color="#800080"> </font><font size="4" color="#800080" face="宋体">【奉送蜀州柏二别驾将中丞命赴江陵起居…行军司马佐】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">中丞问俗画熊频，爱弟传书彩o新。迁转五州防御使，<BR>
</font></big>
<font color="#400080">起居八座太夫人。楚宫腊送荆门水，白帝云偷碧海春。<BR>
</font></big>
<font color="#400080">报与惠连诗不惜，知吾斑鬓总如银。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_23 </em></strong></font><font
face="黑体" color="#800080"> </font><font size="4" color="#800080" face="宋体">【夏日杨长宁宅送崔侍御、常正字入京（得深字韵）】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">醉酒扬雄宅，升堂子贱琴。不堪垂老鬓，还对欲分襟。<BR>
</font></big>
<font color="#400080">天地西江远，星辰北斗深。乌台俯麟阁，长夏白头吟。
<P><big><font size="3" face="黑体" color="#000080"><strong><em>&nbsp;&nbsp; 卷232_24 </em></strong></font><font
face="黑体" color="#800080"> </font><font size="4" color="#800080" face="宋体">【和江陵宋大少府暮春雨后同诸公及舍弟宴书斋】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">渥洼汗血种，天上麒麟儿。才士得神秀，书斋闻尔为。<BR>
</font></big>
<font color="#400080">棣华晴雨好，彩服暮春宜。朋酒日欢会，老夫今始知。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_25 </em></strong></font><font
face="黑体" color="#800080"> </font><font size="4" color="#800080" face="宋体">【宇文晁尚书之甥崔司业之孙尚书之子重泛郑监前湖】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">郊扉俗远长幽寂，野水春来更接连。锦席淹留还出浦，<BR>
</font></big>
<font color="#400080">葛巾欹侧未回船。尊当霞绮轻初散，棹拂荷珠碎却圆。<BR>
</font></big>
<font color="#400080">不但习池归酩酊，君看郑谷去夤缘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_26 </em></strong></font><font
face="黑体" color="#800080"> </font><font size="4" color="#800080" face="宋体">【多病执热奉怀李尚书（之芳）】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">衰年正苦病侵凌，首夏何须气郁蒸。大水淼茫炎海接，<BR>
</font></big>
<font color="#400080">奇峰t兀火云升。思沾道⒒泼酚辏敢望宫恩玉井冰。<BR>
</font></big>
<font color="#400080">不是尚书期不顾，山阴野雪兴难乘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_27 </em></strong></font><font
face="黑体" color="#800080"> </font><font size="4" color="#800080" face="宋体">【水宿遣兴奉呈群公】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">鲁钝乃多病，逢迎远复迷。耳聋须画字，发短不胜篦。<BR>
</font></big>
<font color="#400080">泽国虽勤雨，炎天竟浅泥。小江还积浪，弱缆且长堤。<BR>
</font></big>
<font color="#400080">归路非关北，行舟却向西。暮年漂泊恨，今夕乱离啼。<BR>
</font></big>
<font color="#400080">童稚频书札，盘餐讵糁藜。我行何到此，物理直难齐。<BR>
</font></big>
<font color="#400080">高枕翻星月，严城叠鼓鼙。风号闻虎豹，水宿伴凫p。<BR>
</font></big>
<font color="#400080">异县惊虚往，同人惜解携。蹉跎长泛o，展转屡鸣鸡。<BR>
</font></big>
<font color="#400080">嶷嶷瑚琏器，阴阴桃李蹊。馀波期救涸，费日苦轻赍。<BR>
</font></big>
<font color="#400080">支策门阑邃，肩舆羽翮低。自伤甘贱役，谁愍强幽栖。<BR>
</font></big>
<font color="#400080">巨海能无钓，浮云亦有梯。勋庸思树立，语默可端倪。<BR>
</font></big>
<font color="#400080">赠粟镉χ福登桥柱必题。丹心老未折，时访武陵溪。<br>
<P><big><font size="3" face="黑体" color="#000080"><strong><em>&nbsp;&nbsp; 卷232_28 </em></strong></font><font
face="黑体" color="#800080"> </font><font size="4" color="#800080" face="宋体">【奉贺阳城郡王太夫人恩命加邓国太夫人】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">卫幕衔恩重，潘舆送喜频。济时瞻上将，锡号戴慈亲。<BR>
</font></big>
<font color="#400080">富贵当如此，尊荣迈等伦。郡依封土旧，国与大名新。<BR>
</font></big>
<font color="#400080">紫诰鸾回纸，清朝燕贺人。远传冬笋味，更觉彩衣春。<BR>
</font></big>
<font color="#400080">奕叶班姑史，芬芳孟母邻。义方兼有训，词翰两如神。<BR>
</font></big>
<font color="#400080">委曲承颜体，N飞报主身。可怜忠与孝，双美画骐。
<P><big><font size="3" face="黑体" color="#000080"><strong><em>&nbsp;&nbsp; 卷232_29 </em></strong></font><font
face="黑体" color="#800080"> </font><font size="4" color="#800080" face="宋体">【江陵望幸】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">雄都元壮丽，望幸H威神。地利西通蜀，天文北照秦。<BR>
</font></big>
<font color="#400080">风烟含越鸟，舟楫控吴人。未枉周王驾，终期汉武巡。<BR>
</font></big>
<font color="#400080">甲兵分圣旨，居守付宗臣。早发云台仗，恩波起涸鳞。
<P><big><font size="3" face="黑体" color="#000080"><strong><em>&nbsp;&nbsp; 卷232_30 </em></strong></font><font
face="黑体" color="#800080"> </font><font size="4" color="#800080" face="宋体">【江边星月二首】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">骤雨清秋夜，金波耿玉绳。天河元自白，江浦向来澄。<BR>
</font></big>
<font color="#400080">映物连珠断，缘空一镜升。馀光隐更漏，况乃露华凝。<BR><BR>
<font color="#400080">江月辞风缆，江星别雾船。鸡鸣还曙色，鹭浴自清川。<BR>
</font></big>
<font color="#400080">历历竟谁种，悠悠何处圆。客愁殊未已，他夕始相鲜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_31 </em></strong></font><font
face="黑体" color="#800080"> </font><font size="4" color="#800080" face="宋体">【舟月对驿近寺】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">更深不假烛，月朗自明船。金刹青枫外，朱楼白水边。<BR>
</font></big>
<font color="#400080">城乌啼眇眇，野鹭宿娟娟。皓首江湖客，钩帘独未眠。
<P><big><font size="3" face="黑体" color="#000080"><strong><em>&nbsp;&nbsp; 卷232_32 </em></strong></font><font
face="黑体" color="#800080"> </font><font size="4" color="#800080" face="宋体">【舟中】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">风餐江柳下，雨卧驿楼边。结缆排鱼网，连樯并米船。<BR>
</font></big>
<font color="#400080">今朝云细薄，昨夜月清圆。飘泊南庭老，只应学水仙。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_33 </em></strong></font><font
face="黑体" color="#800080"> </font><font size="4" color="#800080" face="宋体">【遣闷】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">地阔平沙岸，舟虚小洞房。使尘来驿道，城日避乌樯。<BR>
</font></big>
<font color="#400080">暑雨留蒸湿，江风借夕凉。行云星隐见，叠浪月光芒。<BR>
</font></big>
<font color="#400080">萤鉴缘帷彻，蛛丝I鬓长。哀筝犹凭几，鸣笛竟沾裳。<BR>
</font></big>
<font color="#400080">倚著如秦赘，过逢类楚狂。气冲看剑匣，颖脱抚锥囊。<BR>
</font></big>
<font color="#400080">妖孽关东臭，兵戈陇右创。时清疑武略，世乱R文场。<BR>
</font></big>
<font color="#400080">馀力浮于海，端忧问彼苍。百年从万事，故国耿难忘。<br>
<P><big><font size="3" face="黑体" color="#000080"><strong><em>&nbsp;&nbsp; 卷232_34 </em></strong></font><font
face="黑体" color="#800080"> </font><font size="4" color="#800080" face="宋体">【江陵节度阳城郡王新楼成王请严侍御判官赋七字句同作】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">楼上炎天冰雪生，高尽燕雀贺新成。碧窗宿雾魇，<BR>
</font></big>
<font color="#400080">朱砀≡葡赶盖帷Ｕ阮徨结≌熬呙溃投壶散帙有馀清。<BR>
</font></big>
<font color="#400080">自公多暇延参佐，江汉风流万古情。<BR>
<P><big><font size="3" face="黑体" color="#000080"><strong><em>&nbsp;&nbsp; 卷232_35 </em></strong></font><font
face="黑体" color="#800080"> </font><font size="4" color="#800080" face="宋体">【又作此奉卫王】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">西北楼成雄楚都，远开山岳散江湖。二仪清浊还高下，<BR>
</font></big>
<font color="#400080">三伏炎蒸定有无。推毂几年唯镇静，曳裾终日盛文儒。<BR>
</font></big>
<font color="#400080">白头授简焉能赋，愧似相如为大夫。<BR>
<P><big><font size="3" face="黑体" color="#000080"><strong><em>&nbsp;&nbsp; 卷232_36 </em></strong></font><font
face="黑体" color="#800080"> </font><font size="4" color="#800080" face="宋体">【舟出江陵南浦，奉寄郑少尹（审）】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">更欲投何处，飘然去此都。形骸元土木，舟楫复江湖。<BR>
</font></big>
<font color="#400080">社稷缠妖气，干戈送老儒。百年同弃物，万国尽穷途。<BR>
</font></big>
<font color="#400080">雨洗平沙静，天衔阔岸纡。鸣随泛梗，别燕赴秋菰。<BR>
</font></big>
<font color="#400080">栖托难高卧，饥寒迫向隅。寂寥相哪，浩荡报恩珠。<BR>
</font></big>
<font color="#400080">溟涨鲸波动，衡阳雁影徂。南征问悬榻，东逝想乘桴。<BR>
</font></big>
<font color="#400080">滥窃商歌听，时忧卞泣诛。经过忆郑驿，斟酌旅情孤。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_37 </em></strong></font><font
face="黑体" color="#800080"> </font><font size="4" color="#800080" face="宋体">【江南逢李龟年】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">岐王宅里寻常见，崔九堂前几度闻。<br>正是江南好风景，落花时节又逢君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷232_38 </em></strong></font><font
face="黑体" color="#800080"> </font><font size="4" color="#800080" face="宋体">【官亭夕坐戏简颜十少府】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">南国调寒杵，西江浸日车。客愁连蟋蟀，亭古带蒹葭。<BR>
</font></big>
<font color="#400080">不返青丝，虚烧夜烛花。老翁须地主，细细酌流霞。<br>
<P><big><font size="3" face="黑体" color="#000080"><strong><em>&nbsp;&nbsp; 卷232_39 </em></strong></font><font
face="黑体" color="#800080"> </font><font size="4" color="#800080" face="宋体">【秋日荆南述怀三十韵】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">昔承推奖分，愧匪挺生材。迟暮宫臣忝，艰危衮职陪。<BR>
</font></big>
<font color="#400080">扬镳随日驭，折槛出云台。罪戾宽犹活，干戈塞未开。<BR>
</font></big>
<font color="#400080">星霜玄鸟变，身世白驹催。伏枕因超忽，扁舟任往来。<BR>
</font></big>
<font color="#400080">九钻巴e火，三蛰楚祠雷。望帝传应实，昭王问不回。<BR>
</font></big>
<font color="#400080">蛟螭深作横，豺虎乱雄猜。素业行已矣，浮名安在哉。<BR>
</font></big>
<font color="#400080">琴乌曲怨愤，庭鹤舞摧颓。秋雨漫湘水，阴风过岭梅。<BR>
</font></big>
<font color="#400080">苦摇求食尾，常曝报恩腮。结舌防谗柄，探肠有祸胎。<BR>
</font></big>
<font color="#400080">苍茫步兵哭，展转仲宣哀。饥籍家家米，愁征处处杯。<BR>
</font></big>
<font color="#400080">休为贫士叹，任受众人酢５蒙コ跄咽叮荣枯划易该。<BR>
</font></big>
<font color="#400080">差池分组冕，合沓起蒿莱。不必伊周地，皆知屈宋才。<BR>
</font></big>
<font color="#400080">汉庭和异域，晋史坼中台。霸业寻常体，忠臣忌讳灾。<BR>
</font></big>
<font color="#400080">群公纷戮力，圣虑裴回。数见铭钟鼎，真宜法斗魁。<BR>
</font></big>
<font color="#400080">愿闻锋镝铸，莫使栋梁摧。盘石圭多翦，凶门毂少推。<BR>
</font></big>
<font color="#400080">垂旒资穆穆，祝网但恢恢。赤雀翻然至，黄龙讵假媒。<BR>
</font></big>
<font color="#400080">贤非梦傅野，隐类凿颜坯。自古江湖客，冥心若死灰。<br>
<P><big><font size="3" face="黑体" color="#000080"><strong><em>&nbsp;&nbsp; 卷232_40 </em></strong></font><font
face="黑体" color="#800080"> </font><font size="4" color="#800080" face="宋体">【秋日荆南送石首薛明府辞满告别奉寄薛尚书颂德…三十韵】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">南征为客久，西候别君初。岁满归凫舄，秋来把雁书。<BR>
</font></big>
<font color="#400080">荆门留美化，姜被就离居。闻道和亲入，垂名报国馀。<BR>
</font></big>
<font color="#400080">连枝不日并，八座几时除。往者胡星孛，恭惟汉网疏。<BR>
</font></big>
<font color="#400080">风尘相苟矗天地一丘墟。殿瓦鸳鸯坼，宫帘翡翠虚。<BR>
</font></big>
<font color="#400080">钩陈摧徼道，枪κТⅠ恪Ｎ奈锱阊彩兀亲贤病拮据。<BR>
</font></big>
<font color="#400080">公时呵m，首唱却鲸鱼。势惬宗萧相，材非一范睢。<BR>
</font></big>
<font color="#400080">尸填太行道，血走浚仪渠。滏口师仍会，函关愤已摅。<BR>
</font></big>
<font color="#400080">紫微临大角，皇极正乘舆。赏从频峨冕，殊私再直庐。<BR>
</font></big>
<font color="#400080">岂惟高卫霍，曾是接应徐。降集翻翔凤，追攀绝众狙。<BR>
</font></big>
<font color="#400080">侍臣双宋玉，战策两穰苴。鉴澈劳悬镜，荒芜已荷锄。<BR>
</font></big>
<font color="#400080">向来披述作，重此忆吹嘘。白发甘凋丧，青云亦卷舒。<BR>
</font></big>
<font color="#400080">经纶功不朽，跋涉体何如。应讶耽湖橘，常餐占野蔬。<BR>
</font></big>
<font color="#400080">十年婴药饵，万里狎樵渔。扬子淹投阁，邹生惜曳裾。<BR>
</font></big>
<font color="#400080">但惊飞熠耀，不记改蟾蜍。烟雨封巫峡，江淮略孟诸。<BR>
</font></big>
<font color="#400080">汤池虽险固，辽海尚填淤。努力输肝胆，休烦独起予。<br>
<P><big><font size="3" face="黑体" color="#000080"><strong><em>&nbsp;&nbsp; 卷232_41 </em></strong></font><font
face="黑体" color="#800080"> </font><font size="4" color="#800080" face="宋体">【哭李尚书（之芳）】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">漳滨与蒿里，逝水竟同年。欲挂留徐剑，犹回忆戴船。<BR>
</font></big>
<font color="#400080">相知成白首，此别间黄泉。风雨嗟何及，江湖涕泫然。<BR>
</font></big>
<font color="#400080">修文将管辂，奉使失张骞。史阁行人在，诗家秀句传。<BR>
</font></big>
<font color="#400080">客亭鞍马绝，旅榇网虫悬。复魄昭丘远，归魂素浩。<BR>
</font></big>
<font color="#400080">樵苏封葬地，喉舌罢朝天。秋色凋春草，王孙若个边。
<P><big><font size="3" face="黑体" color="#000080"><strong><em>&nbsp;&nbsp; 卷232_42 </em></strong></font><font
face="黑体" color="#800080"> </font><font size="4" color="#800080" face="宋体">【重题】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">涕泗不能收，哭君余白头。儿童相识尽，宇宙此生浮。<BR>
</font></big>
<font color="#400080">江雨铭旌湿，湖风井径秋。还瞻魏太子，宾客减应刘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_43 </em></strong></font><font
face="黑体" color="#800080"> </font><font size="4" color="#800080" face="宋体">【独坐】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">悲愁回白首，倚杖背孤城。江敛洲渚出，天虚风物清。<BR>
</font></big>
<font color="#400080">沧溟服衰谢，朱绂负平生。仰羡黄昏鸟，投林羽翮轻。<br>
<P><big><font size="3" face="黑体" color="#000080"><strong><em>&nbsp;&nbsp; 卷232_44 </em></strong></font><font
face="黑体" color="#800080"> </font><font size="4" color="#800080" face="宋体">【暮归】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">霜黄碧梧白鹤栖，城上击柝复乌啼。客子入门月皎皎，<BR>
</font></big>
<font color="#400080">谁家捣练风凄凄。南渡桂水阙舟楫，北归秦川多鼓鼙。<BR>
</font></big>
<font color="#400080">年过半百不称意，明日看云还杖藜。<BR>
<P><big><font size="3" face="黑体" color="#000080"><strong><em>&nbsp;&nbsp; 卷232_45 </em></strong></font><font
face="黑体" color="#800080"> </font><font size="4" color="#800080" face="宋体">【移居公安敬赠卫大郎钧】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">卫侯不易得，余病汝知之。雅量涵高远，清襟照等夷。<BR>
</font></big>
<font color="#400080">平生感意气，少小爱文辞。河海由来合，风云若有期。<BR>
</font></big>
<font color="#400080">形容劳宇宙，质朴谢轩墀。自古幽人泣，流年壮士悲。<BR>
</font></big>
<font color="#400080">水烟通径草，秋露接园葵。入邑豺狼斗，伤弓鸟雀饥。<BR>
</font></big>
<font color="#400080">白头供宴语，乌几伴栖迟。交态遭轻薄，今朝豁所思。
<P><big><font size="3" face="黑体" color="#000080"><strong><em>&nbsp;&nbsp; 卷232_46 </em></strong></font><font
face="黑体" color="#800080"> </font><font size="4" color="#800080" face="宋体">【公安送韦二少府匡赞】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">逍遥公后世多贤，送尔维舟惜此筵。念我能书数字至，<BR>
</font></big>
<font color="#400080">将诗不必万人传。时危兵甲黄尘里，日短江湖白发前。<BR>
</font></big>
<font color="#400080">古往今来皆涕泪，断肠分手各风烟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_47 </em></strong></font><font
face="黑体" color="#800080"> </font><font size="4" color="#800080" face="宋体">【赠虞十五司马】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">远师虞秘监，今喜识玄孙。形像丹青逼，家声器宇存。<BR>
</font></big>
<font color="#400080">凄凉怜笔势，浩荡问词源。爽气金天豁，清谈玉露繁。<BR>
</font></big>
<font color="#400080">伫鸣南岳凤，欲化北溟鲲。交态知浮俗，儒流不异门。<BR>
</font></big>
<font color="#400080">过逢联客位，日夜倒芳尊。沙岸风吹叶，云江月上轩。<BR>
</font></big>
<font color="#400080">百年嗟已半，四座敢辞喧。书籍终相与，青山隔故园。<br>
<P><big><font size="3" face="黑体" color="#000080"><strong><em>&nbsp;&nbsp; 卷232_48 </em></strong></font><font
face="黑体" color="#800080"> </font><font size="4" color="#800080" face="宋体">【公安县怀古】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">野旷吕蒙营，江深刘备城。寒天催日短，风浪与云平。<BR>
</font></big>
<font color="#400080">洒落君臣契，飞腾战伐名。维舟倚前浦，长啸一含情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_49 </em></strong></font><font
face="黑体" color="#800080"> </font><font size="4" color="#800080" face="宋体">【公安送李二十九弟晋肃入蜀，余下沔鄂】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">正解柴桑缆，仍看蜀道行。樯乌相背发，塞雁一行鸣。<BR>
</font></big>
<font color="#400080">南纪连铜柱，西江接锦城。凭将百钱卜，飘泊问君平。
<P><big><font size="3" face="黑体" color="#000080"><strong><em>&nbsp;&nbsp; 卷232_50 </em></strong></font><font
face="黑体" color="#800080"> </font><font size="4" color="#800080" face="宋体">【宴王使君宅题二首】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">汉主追韩信，苍生起谢安。吾徒自漂泊，世事各艰难。<BR>
</font></big>
<font color="#400080">逆旅招邀近，他乡思绪宽。不材甘朽质，高卧岂泥蟠。<BR><BR>
<font color="#400080">泛爱容霜发，留欢卜夜闲。自吟诗送老，相劝酒开颜。<BR>
</font></big>
<font color="#400080">戎马今何地，乡园独旧山。江湖堕清月，酩酊任扶还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷232_51 </em></strong></font><font
face="黑体" color="#800080"> </font><font size="4" color="#800080" face="宋体">【留别公安太易沙门】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">隐居欲就庐山远，丽藻初逢休上人。数问舟航留制作，<BR>
</font></big>
<font color="#400080">长开箧笥拟心神。沙村白雪仍含冻，江县红梅已放春。<BR>
</font></big>
<font color="#400080">先蹋炉峰置兰若，徐飞锡杖出风尘。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
