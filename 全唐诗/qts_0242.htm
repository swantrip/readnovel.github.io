<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百四十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百四十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷242_1 </em></strong></font><font
face="黑体" color="#800080"> </font><font size="4" color="#800080" face="宋体">【郢城西楼吟（一作郎士元诗）】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">连山尽塞水萦回，山上戍门临水开。珠帘直下一百丈，<BR>
</font></big>
<font color="#400080">日暖游鳞自相向。昔人爱险闭层城，今人复爱闲江清。<BR>
</font></big>
<font color="#400080">沙洲枫岸无来客，草绿花开山鸟鸣。<BR>
<P><big><font size="3" face="黑体" color="#000080"><strong><em>&nbsp;&nbsp; 卷242_2 </em></strong></font><font
face="黑体" color="#800080"> </font><font size="4" color="#800080" face="宋体">【登丹阳楼（一作郎士元诗）】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">寒皋那可望，旅客又初还。迢递高楼上，萧疏凉野间。<BR>
</font></big>
<font color="#400080">暮晴依远水，秋兴属连山。浮客时相见，霜凋朱翠颜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷242_3 </em></strong></font><font
face="黑体" color="#800080"> </font><font size="4" color="#800080" face="宋体">【春夜皇甫冉宅欢宴（一作对酒）】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">流落时相见，悲欢共此情。兴因尊酒洽，愁为故人轻。<BR>
</font></big>
<font color="#400080">暗滴花茎露，斜晖月过城。那知横吹笛，江外作边声。
<P><big><font size="3" face="黑体" color="#000080"><strong><em>&nbsp;&nbsp; 卷242_4 </em></strong></font><font
face="黑体" color="#800080"> </font><font size="4" color="#800080" face="宋体">【会稽秋晚奉呈于太守】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">寂寂讼庭幽，森森戟户秋。山光隐危堞，湖色上高楼。<BR>
</font></big>
<font color="#400080">禹穴探书罢，天台作赋游。云浮将越客，岁晚共淹留。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷242_5 </em></strong></font><font
face="黑体" color="#800080"> </font><font size="4" color="#800080" face="宋体">【题严陵钓台】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">旧隐人如在，清风亦似秋。客星沈夜壑，钓石俯春流。<BR>
</font></big>
<font color="#400080">鸟向乔枝聚，鱼依浅濑游。古来芳饵下，谁是不吞钩。<br>
<P><big><font size="3" face="黑体" color="#000080"><strong><em>&nbsp;&nbsp; 卷242_6 </em></strong></font><font
face="黑体" color="#800080"> </font><font size="4" color="#800080" face="宋体">【清明日自西午桥至瓜岩村有怀】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">晚霁龙门雨，春生汝穴风。鸟啼官路静，花发毁垣空。<BR>
</font></big>
<font color="#400080">鸣玉惭时辈，垂丝学老翁。旧游人不见，惆怅洛城东。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷242_7 </em></strong></font><font
face="黑体" color="#800080"> </font><font size="4" color="#800080" face="宋体">【洛阳作（一作初出徽安门）】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">洛阳天子县，金谷石崇乡。草色侵官道，花枝出苑墙。<BR>
</font></big>
<font color="#400080">书成休逐客，赋罢遂为郎。贫贱非吾事，西游思自强。
<P><big><font size="3" face="黑体" color="#000080"><strong><em>&nbsp;&nbsp; 卷242_8 </em></strong></font><font
face="黑体" color="#800080"> </font><font size="4" color="#800080" face="宋体">【晚次淮阳】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">微凉风叶下，楚俗转清闲。候馆临秋水，郊扉掩暮山。<BR>
</font></big>
<font color="#400080">月明潮渐近，露湿雁初还。浮客了无定，萍流淮海间。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷242_9 </em></strong></font><font
face="黑体" color="#800080"> </font><font size="4" color="#800080" face="宋体">【送窦十九判官使江南】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">游客淹星纪，裁诗炼土风。今看乘传去，那与问津同。<BR>
</font></big>
<font color="#400080">南郡迎徐子，临川谒谢公。思归一惆怅，於越古亭中。<br>
<P><big><font size="3" face="黑体" color="#000080"><strong><em>&nbsp;&nbsp; 卷242_10 </em></strong></font><font
face="黑体" color="#800080"> </font><font size="4" color="#800080" face="宋体">【江上送客游庐山】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">楚客自相送，沾裳春水边。晚来风信好，并发上江船。<BR>
</font></big>
<font color="#400080">花映新林岸，云开瀑布泉。惬心应在此，佳句向谁传。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷242_11 </em></strong></font><font
face="黑体" color="#800080"> </font><font size="4" color="#800080" face="宋体">【酬张二十员外前国子博士窦叔向】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">故交日零落，心赏寄何人。幸与冯唐遇，心同迹复亲。<BR>
</font></big>
<font color="#400080">语言未终夕，离别又伤春。结念湓城下，闻猿诗兴新。
<P><big><font size="3" face="黑体" color="#000080"><strong><em>&nbsp;&nbsp; 卷242_12 </em></strong></font><font
face="黑体" color="#800080"> </font><font size="4" color="#800080" face="宋体">【会稽郡楼雪霁（一作望雪）】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">江城昨夜雪如花，郢客登楼齐望华。夏禹坛前仍聚玉，<BR>
</font></big>
<font color="#400080">西施浦上更飞沙。帘栊向晚寒风度，睥睨初晴落景斜。<BR>
</font></big>
<font color="#400080">数处微明销不尽，湖山清映越人家。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷242_13 </em></strong></font><font
face="黑体" color="#800080"> </font><font size="4" color="#800080" face="宋体">【冯翊西楼（一作郎士元诗）】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">城上西楼倚暮天，楼中归望正凄然。近郭乱山横古渡，<BR>
</font></big>
<font color="#400080">野庄乔木带新烟。北风吹雁声能苦，远客辞家月再圆。<BR>
</font></big>
<font color="#400080">陶令好文常对酒，相招那惜醉为眠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷242_14 </em></strong></font><font
face="黑体" color="#800080"> </font><font size="4" color="#800080" face="宋体">【送邹判官往陈留（一作洪州送郄绍充河南租庸判官）】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">齐宋伤心地，频年此用兵。女停襄邑杼，农废汶阳耕。<BR>
</font></big>
<font color="#400080">国使乘轺去，诸侯拥节迎。深仁荷君子，薄赋恤黎m。<BR>
</font></big>
<font color="#400080">火燎原犹热，波摇海未平。应将否泰理，一问鲁诸生。
<P><big><font size="3" face="黑体" color="#000080"><strong><em>&nbsp;&nbsp; 卷242_15 </em></strong></font><font
face="黑体" color="#800080"> </font><font size="4" color="#800080" face="宋体">【酬李书记校书越城秋夜见赠】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">东越秋城夜，西人白发年。寒城警刁斗，孤愤抱龙泉。<BR>
</font></big>
<font color="#400080">凤辇栖岐下，鲸波斗洛川。量空海陵粟，赐乏水衡钱。<BR>
</font></big>
<font color="#400080">投阁嗤扬子，飞书代鲁连。苍苍不可问，余亦赋思玄。
<P><big><font size="3" face="黑体" color="#000080"><strong><em>&nbsp;&nbsp; 卷242_16 </em></strong></font><font
face="黑体" color="#800080"> </font><font size="4" color="#800080" face="宋体">【感怀（一作陆沈诗，题作上礼部杨侍郎）】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">调与时人背，心将静者论。终年帝城里，不识五侯门。<br>
<P><big><font size="3" face="黑体" color="#000080"><strong><em>&nbsp;&nbsp; 卷242_17 </em></strong></font><font
face="黑体" color="#800080"> </font><font size="4" color="#800080" face="宋体">【长相思】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">辽阳望河县，白首无由见。海上珊瑚枝，年年寄春燕。
<P><big><font size="3" face="黑体" color="#000080"><strong><em>&nbsp;&nbsp; 卷242_18 </em></strong></font><font
face="黑体" color="#800080"> </font><font size="4" color="#800080" face="宋体">【奉寄皇甫补阙】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">京口情人别久，扬州估客来疏。<BR>
</font></big>
<font color="#400080">潮至浔阳回去，相思无处通书。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷242_19 </em></strong></font><font
face="黑体" color="#800080"> </font><font size="4" color="#800080" face="宋体">【枫桥夜泊（一作夜泊枫江）】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">月落乌啼霜满天，江枫渔父对愁眠。<br>姑苏城外寒山寺，夜半钟声到客船。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷242_20 </em></strong></font><font
face="黑体" color="#800080"> </font><font size="4" color="#800080" face="宋体">【阊门即事】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">耕夫召募逐楼船，春草青青万顷田。<br>试上吴门窥郡郭，清明几处有新烟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷242_21 </em></strong></font><font
face="黑体" color="#800080"> </font><font size="4" color="#800080" face="宋体">【安公房问法】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">流年一日复一日，世事何时是了时。<br>试向东林问禅伯，遣将心地学琉璃。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷242_22 </em></strong></font><font
face="黑体" color="#800080"> </font><font size="4" color="#800080" face="宋体">【上清词】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">紫阳宫女捧丹砂，王母令过汉帝家。<br>春风不肯停仙驭，却向蓬莱看杏花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷242_23 </em></strong></font><font
face="黑体" color="#800080"> </font><font size="4" color="#800080" face="宋体">【送顾况泗上觐叔父】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">吴乡岁贡足嘉宾，后进之中见此人。<br>别业更临洙泗上，拟将书卷对残春。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷242_24 </em></strong></font><font
face="黑体" color="#800080"> </font><font size="4" color="#800080" face="宋体">【留别（一作皇甫冉诗，题作又得云字）】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">何事千年遇圣君，坐令双鬓老江云。<br>南行更入山深浅，岐路悠悠水自分。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷242_25 </em></strong></font><font
face="黑体" color="#800080"> </font><font size="4" color="#800080" face="宋体">【送张中丞归使幕（一作韩诗）】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">独受主恩归，当朝似者稀。玉壶分御酒，金殿赐春衣。<BR>
</font></big>
<font color="#400080">拂席流莺醉，鸣鞭骏马肥。满台簪白笔，捧手恋清辉。<br>
<P><big><font size="3" face="黑体" color="#000080"><strong><em>&nbsp;&nbsp; 卷242_26 </em></strong></font><font
face="黑体" color="#800080"> </font><font size="4" color="#800080" face="宋体">【华州夜宴庾侍御宅（一作韩诗）】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">世故他年别，心期此夜同。千峰孤烛外，片雨一更中。<BR>
</font></big>
<font color="#400080">酒客逢山简，诗人得谢公。自怜驱匹马，拂曙向关东。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷242_27 </em></strong></font><font
face="黑体" color="#800080"> </font><font size="4" color="#800080" face="宋体">【赠章八元】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">相见谈经史，江楼坐夜阑。风声吹户响，灯影照人寒。<BR>
</font></big>
<font color="#400080">俗薄交游尽，时危出处难。衰年逢二妙，亦得闷怀宽。
<P><big><font size="3" face="黑体" color="#000080"><strong><em>&nbsp;&nbsp; 卷242_28 </em></strong></font><font
face="黑体" color="#800080"> </font><font size="4" color="#800080" face="宋体">【城西虎跑寺】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">石势虎蹲伏，山形龙屈盘。寺开梁殿阁，坟掩晋衣冠。<BR>
</font></big>
<font color="#400080">出涧泉声细，斜阳塔影寒。近城多□□，栖息此中安。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷242_29 </em></strong></font><font
face="黑体" color="#800080"> </font><font size="4" color="#800080" face="宋体">【褚主簿宅会毕庶子钱员外郎使君（一作韩诗）】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">开瓮腊酒熟，主人心赏同。斜阳疏竹上，残雪乱山中。<BR>
</font></big>
<font color="#400080">更喜宣城印，朝廷与谢公。
<P><big><font size="3" face="黑体" color="#000080"><strong><em>&nbsp;&nbsp; 卷242_30 </em></strong></font><font
face="黑体" color="#800080"> </font><font size="4" color="#800080" face="宋体">【奉送王相公赴幽州（一作韩诗，题下有巡边二字）】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">黄阁开帏幄，丹墀拜冕旒。位高汤左相，权总汉诸侯。<BR>
</font></big>
<font color="#400080">不改周南化，仍分赵北忧。双旌过易水，千骑入幽州。<BR>
</font></big>
<font color="#400080">塞草连天暮，边风动地愁。无因随远道，结束佩吴钩。<br>
<P><big><font size="3" face="黑体" color="#000080"><strong><em>&nbsp;&nbsp; 卷242_31 </em></strong></font><font
face="黑体" color="#800080"> </font><font size="4" color="#800080" face="宋体">【重经巴丘】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">昔年高接李膺欢，日泛仙舟醉碧澜。诗句乱随青草落，<BR>
</font></big>
<font color="#400080">酒肠俱逐洞庭宽。浮生聚散云相似，往事冥微梦一般。<BR>
</font></big>
<font color="#400080">今日片帆城下去，秋风回首泪阑干。<BR>
<P><big><font size="3" face="黑体" color="#000080"><strong><em>&nbsp;&nbsp; 卷242_32 </em></strong></font><font
face="黑体" color="#800080"> </font><font size="4" color="#800080" face="宋体">【九日巴丘杨公台上宴集】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">凄凄霜日上高台，水国秋凉客思哀。万叠银山寒浪起，<BR>
</font></big>
<font color="#400080">一行斜字早鸿来。谁家捣练孤城暮，何处题衣远信回。<BR>
</font></big>
<font color="#400080">江汉路长身不定，菊花三笑旅怀开。<BR>
<P><big><font size="3" face="黑体" color="#000080"><strong><em>&nbsp;&nbsp; 卷242_33 </em></strong></font><font
face="黑体" color="#800080"> </font><font size="4" color="#800080" face="宋体">【游灵岩】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">灵岩有路入烟霞，台殿高低释子家。风满回廊飘坠叶，<BR>
</font></big>
<font color="#400080">水流绝涧泛秋花。青松阅世风霜古，翠竹题诗岁月赊。<BR>
</font></big>
<font color="#400080">谁谓无生真可学，山中亦自有年华。<BR>
<P><big><font size="3" face="黑体" color="#000080"><strong><em>&nbsp;&nbsp; 卷242_34 </em></strong></font><font
face="黑体" color="#800080"> </font><font size="4" color="#800080" face="宋体">【河间献王墓】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">汉家宗室独称贤，遗事闲中见旧编。偶过河间寻往迹，<BR>
</font></big>
<font color="#400080">却怜荒冢带寒烟。频求千古书连帙，独对三雍策几篇。<BR>
</font></big>
<font color="#400080">雅乐未兴人已逝，雄歌依旧大风传。<BR>
<P><big><font size="3" face="黑体" color="#000080"><strong><em>&nbsp;&nbsp; 卷242_35 </em></strong></font><font
face="黑体" color="#800080"> </font><font size="4" color="#800080" face="宋体">【秋日道中】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">齐鲁西风草树秋，川原高下过东州。道边白鹤来华表，<BR>
</font></big>
<font color="#400080">陌上苍麟卧古丘。九曲半应非禹迹，三山何处是仙洲。<BR>
</font></big>
<font color="#400080">径行俯仰成今古，却忆当年赋远游。<BR>
<P><big><font size="3" face="黑体" color="#000080"><strong><em>&nbsp;&nbsp; 卷242_36 </em></strong></font><font
face="黑体" color="#800080"> </font><font size="4" color="#800080" face="宋体">【华清宫】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">天宝承平奈乐何，华清宫殿郁嵯峨。朝元阁峻临秦岭，<BR>
</font></big>
<font color="#400080">羯鼓楼高俯渭河。玉树长飘云外曲，霓裳闲舞月中歌。<BR>
</font></big>
<font color="#400080">只今惟有温泉水，呜咽声中感慨多。<BR>
<P><big><font size="3" face="黑体" color="#000080"><strong><em>&nbsp;&nbsp; 卷242_37 </em></strong></font><font
face="黑体" color="#800080"> </font><font size="4" color="#800080" face="宋体">【春申君祠】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">春申祠宇空山里，古柏阴阴石泉水。日暮江南无主人，<BR>
</font></big>
<font color="#400080">弥令过客思公子。萧条寒景傍山村，寂寞谁知楚相尊。<BR>
</font></big>
<font color="#400080">当时珠履三千客，赵使怀惭不敢言。<BR>
<P><big><font size="3" face="黑体" color="#000080"><strong><em>&nbsp;&nbsp; 卷242_38 </em></strong></font><font
face="黑体" color="#800080"> </font><font size="4" color="#800080" face="宋体">【人日代客子是日立春】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">人日兼春日，长怀复短怀。遥知双彩胜，并在一金钗。
<P><big><font size="3" face="黑体" color="#000080"><strong><em>&nbsp;&nbsp; 卷242_39 </em></strong></font><font
face="黑体" color="#800080"> </font><font size="4" color="#800080" face="宋体">【寄郑员外】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">经月愁闻雨，新年苦忆君。何时共登眺，整屐待晴云。<br>
<P><big><font size="3" face="黑体" color="#000080"><strong><em>&nbsp;&nbsp; 卷242_40 </em></strong></font><font
face="黑体" color="#800080"> </font><font size="4" color="#800080" face="宋体">【饮李十二宅】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">重门敞春夕，灯烛霭馀辉。醉我百尊酒，留连夜未归。
<P><big><font size="3" face="黑体" color="#000080"><strong><em>&nbsp;&nbsp; 卷242_41 </em></strong></font><font
face="黑体" color="#800080"> </font><font size="4" color="#800080" face="宋体">【山家】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">板桥人渡泉声，茅檐日午鸡鸣。<BR>
</font></big>
<font color="#400080">莫嗔焙茶烟暗，却喜晒谷天晴。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷242_42 </em></strong></font><font
face="黑体" color="#800080"> </font><font size="4" color="#800080" face="宋体">【归山】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">心事数茎白发，生涯一片青山。<BR>
</font></big>
<font color="#400080">空林有雪相待，古道无人独还。<BR>
<P><big><font size="3" face="黑体" color="#000080"><strong><em>&nbsp;&nbsp; 卷242_43 </em></strong></font><font
face="黑体" color="#800080"> </font><font size="4" color="#800080" face="宋体">【金谷园】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">彩楼歌馆正融融，一骑星飞锦帐空。<br>老尽名花春不管，年年啼鸟怨东风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷242_44 </em></strong></font><font
face="黑体" color="#800080"> </font><font size="4" color="#800080" face="宋体">【邮亭】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">云淡山横日欲斜，邮亭下马对残花。<br>自从身逐征西府，每到开时不在家。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷242_45 </em></strong></font><font
face="黑体" color="#800080"> </font><font size="4" color="#800080" face="宋体">【宿白马寺】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">白马驮经事已空，断碑残刹见遗踪。<br>萧萧茅屋秋风起，一夜雨声羁思浓。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷242_46 </em></strong></font><font
face="黑体" color="#800080"> </font><font size="4" color="#800080" face="宋体">【明德宫】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">碧瓦朱楹白昼闲，金衣宝扇晓风寒。<br>摩云观阁高如许，长对河流出断山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷242_47 </em></strong></font><font
face="黑体" color="#800080"> </font><font size="4" color="#800080" face="宋体">【读峄山碑】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">六国平来四海家，相君当代擅才华。<br>谁知颂德山头石，却与他人戒后车。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷242_48 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0511.htm" target="_blank"></font><font size="3" color="#0080FF"><font face="黑体">张继</font></a></big> 
<br>
</font><br>
<font color="#400080">汉月经时掩，胡尘与岁深。（《咏镜》，见《诗式》）。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
