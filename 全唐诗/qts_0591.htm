<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百九十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百九十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷591_1 </em></strong></font><font
face="黑体" color="#800080"> </font><font size="4" color="#800080" face="宋体">【道林寺】<a
href="authers/qzz_1205.htm" target="_blank"></font><font size="3" color="#0080FF"><font face="黑体">崔珏</font></a></big> 
<br>
</font><br>
<font color="#400080">临湘之滨麓之隅，西有松寺东岸无。松风千里摆不断，<BR>
</font></big>
<font color="#400080">竹泉泻入于僧厨。宏梁大栋何足贵，山寺难有山泉俱。<BR>
</font></big>
<font color="#400080">四时唯夏不敢入，烛龙安敢停斯须？远公池上种何物，<BR>
</font></big>
<font color="#400080">碧罗扇底红鳞鱼。香阁朝鸣大法鼓，天宫夜转三乘书。<BR>
</font></big>
<font color="#400080">野花市井栽不著，山鸡饮啄声相呼。金槛僧回步步影，<BR>
</font></big>
<font color="#400080">石盆水溅联联珠。北临高处日正午，举手欲摸黄金乌。<BR>
</font></big>
<font color="#400080">遥江大船小于叶，远村杂树齐如蔬。潭州城郭在何处，<BR>
</font></big>
<font color="#400080">东边一片青模糊。今来古往人满地，劳生未了归丘墟。<BR>
</font></big>
<font color="#400080">长卿之门久寂寞，五言七字夸规模。我吟杜诗清入骨，<BR>
</font></big>
<font color="#400080">灌顶何必须醍醐。白日不照耒阳县，皇天厄死饥寒躯。<BR>
</font></big>
<font color="#400080">明珠大贝采欲尽，蚌蛤空满赤沙湖。今我题诗亦无味，<BR>
</font></big>
<font color="#400080">怀贤览古成长吁。不如兴罢过江去，已有好月明归途。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷591_2 </em></strong></font><font
face="黑体" color="#800080"> </font><font size="4" color="#800080" face="宋体">【美人尝茶行】<a
href="authers/qzz_1205.htm" target="_blank"></font><font size="3" color="#0080FF"><font face="黑体">崔珏</font></a></big> 
<br>
</font><br>
<font color="#400080">云鬟枕落困春泥，玉郎为碾瑟瑟尘。闲教鹦鹉啄窗响，<BR>
</font></big>
<font color="#400080">和娇扶起浓睡人。银瓶贮泉水一掬，松雨声来乳花熟。<BR>
</font></big>
<font color="#400080">朱唇啜破绿云时，咽入香喉爽红玉。明眸渐开横秋水，<BR>
</font></big>
<font color="#400080">手拨丝簧醉心起。台时却坐推金筝，不语思量梦中事。<br>
<P><big><font size="3" face="黑体" color="#000080"><strong><em>&nbsp;&nbsp; 卷591_3 </em></strong></font><font
face="黑体" color="#800080"> </font><font size="4" color="#800080" face="宋体">【门前柳】<a
href="authers/qzz_1205.htm" target="_blank"></font><font size="3" color="#0080FF"><font face="黑体">崔珏</font></a></big> 
<br>
</font><br>
<font color="#400080">门前蜀柳□知春，风淡暖烟愁杀人。将谓只栽郡楼下，<BR>
</font></big>
<font color="#400080">不知迤逦连南津。南津柳色连南市，南市戎州三百里。<BR>
</font></big>
<font color="#400080">夷陬蛮落相连接，故乡莫道心先死。我今帝里尚有家，<BR>
</font></big>
<font color="#400080">门前嫩柳插仙霞。晨沾太一坛边雨，暮宿凤凰城里鸦。<BR>
</font></big>
<font color="#400080">别来三载当谁道，门前年年绿阴好。春来定解飞雪花，<BR>
</font></big>
<font color="#400080">雨后还应庇烟草。忆昔当年栽柳时，新芽茁茁嫌生迟。<BR>
</font></big>
<font color="#400080">如今宛转著地，常向绿阴劳梦思。不道彼树好，<BR>
</font></big>
<font color="#400080">不道此树恶。试将此意问野人，野人尽道生处乐。<BR>
</font></big>
<font color="#400080">为报门前杨柳栽，我应来岁当归来。纵令树下能攀折，<BR>
</font></big>
<font color="#400080">白发如丝心似灰。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷591_4 </em></strong></font><font
face="黑体" color="#800080"> </font><font size="4" color="#800080" face="宋体">【岳阳楼晚望】<a
href="authers/qzz_1205.htm" target="_blank"></font><font size="3" color="#0080FF"><font face="黑体">崔珏</font></a></big> 
<br>
</font><br>
<font color="#400080">乾坤千里水云间，钓艇如萍去复还。楼上北风斜卷席，<BR>
</font></big>
<font color="#400080">湖中西日倒衔山。怀沙有恨骚人往，鼓瑟无声帝子闲。<BR>
</font></big>
<font color="#400080">何事黄昏尚凝睇，数行烟树接荆蛮。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷591_5 </em></strong></font><font
face="黑体" color="#800080"> </font><font size="4" color="#800080" face="宋体">【哭李商隐】<a
href="authers/qzz_1205.htm" target="_blank"></font><font size="3" color="#0080FF"><font face="黑体">崔珏</font></a></big> 
<br>
</font><br>
<font color="#400080">成纪星郎字义山，适归高壤抱长叹。词林枝叶三春尽，<BR>
</font></big>
<font color="#400080">学海波澜一夜干。风雨已吹灯烛灭，姓名长在齿牙寒。<BR>
</font></big>
<font color="#400080">只应物外攀琪树，便著霓裳上绛坛。<br><BR>
<font color="#400080">虚负凌云万丈才，一生襟抱未曾开。鸟啼花落人何在，<BR>
</font></big>
<font color="#400080">竹死桐枯凤不来。良马足因无主l，旧交心为绝弦哀。<BR>
</font></big>
<font color="#400080">九泉莫叹三光隔，又送文星入夜台。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷591_6 </em></strong></font><font
face="黑体" color="#800080"> </font><font size="4" color="#800080" face="宋体">【和友人鸳鸯之什】<a
href="authers/qzz_1205.htm" target="_blank"></font><font size="3" color="#0080FF"><font face="黑体">崔珏</font></a></big> 
<br>
</font><br>
<font color="#400080">翠鬣红衣舞夕晖，水禽情似此禽稀。暂分烟岛犹回首，<BR>
</font></big>
<font color="#400080">只渡寒塘亦共飞。映雾乍迷珠殿瓦，逐梭齐上玉人机。<BR>
</font></big>
<font color="#400080">采莲无限兰桡女，笑指中流羡尔归。<br><BR>
<font color="#400080">寂寂春塘烟晚时，两心和影共依依。溪头日暖眠沙稳，<BR>
</font></big>
<font color="#400080">渡口风寒浴浪稀。翡翠莫夸饶彩饰，G鹈须羡好毛衣。<BR>
</font></big>
<font color="#400080">兰深芷密无人见，相逐相呼何处归。<br><BR>
<font color="#400080">舞鹤翔鸾俱别离，可怜生死两相随。红丝毳落眠汀处，<BR>
</font></big>
<font color="#400080">白雪花成蹙浪时。琴上只闻交颈语，窗前空展共飞诗。<BR>
</font></big>
<font color="#400080">何如相见长相对，肯羡人间多所思。<BR>
<P><big><font size="3" face="黑体" color="#000080"><strong><em>&nbsp;&nbsp; 卷591_7 </em></strong></font><font
face="黑体" color="#800080"> </font><font size="4" color="#800080" face="宋体">【有赠】<a
href="authers/qzz_1205.htm" target="_blank"></font><font size="3" color="#0080FF"><font face="黑体">崔珏</font></a></big> 
<br>
</font><br>
<font color="#400080">莫道妆成断客肠，粉胸绵手白莲香。烟分顶上三层绿，<BR>
</font></big>
<font color="#400080">剑截眸中一寸光。舞胜柳枝腰更软，歌嫌珠贯曲犹长。<BR>
</font></big>
<font color="#400080">虽然不似王孙女，解爱临邛卖赋郎。<BR>
<font color="#400080">锦里芬芳少佩兰，风流全占似君难。心迷晓梦窗犹暗，<BR>
</font></big>
<font color="#400080">粉落香肌汗未干。两脸夭桃从镜发，一眸春水照人寒。<BR>
</font></big>
<font color="#400080">自嗟此地非吾土，不得如花岁岁看。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷591_8 </em></strong></font><font
face="黑体" color="#800080"> </font><font size="4" color="#800080" face="宋体">【和人听歌】<a
href="authers/qzz_1205.htm" target="_blank"></font><font size="3" color="#0080FF"><font face="黑体">崔珏</font></a></big> 
<br>
</font><br>
<font color="#400080">气吐幽兰出洞房，乐人先问调宫商。声和细管珠才转，<BR>
</font></big>
<font color="#400080">曲度沉烟雪更香。公子不随肠万结，离人须落泪千行。<BR>
</font></big>
<font color="#400080">巫山唱罢行云过，犹自微尘舞画梁。<br><BR>
<font color="#400080">红脸初分翠黛愁，锦筵歌板拍清秋。一楼春雪和尘落，<BR>
</font></big>
<font color="#400080">午夜寒泉带雨流。座上美人心尽死，尊前旅客泪难收。<BR>
</font></big>
<font color="#400080">莫辞更送刘郎酒，百斛明珠异日酬。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷591_9 </em></strong></font><font
face="黑体" color="#800080"> </font><font size="4" color="#800080" face="宋体">【水晶枕】<a
href="authers/qzz_1205.htm" target="_blank"></font><font size="3" color="#0080FF"><font face="黑体">崔珏</font></a></big> 
<br>
</font><br>
<font color="#400080">千年积雪万年冰，掌上初擎力不胜。南国旧知何处得，<BR>
</font></big>
<font color="#400080">北方寒气此中凝。黄昏转烛萤飞沼，白日褰帘水在簪。<BR>
</font></big>
<font color="#400080">蕲簟蜀琴相对好，裁诗乞与涤烦襟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷591_10 </em></strong></font><font
face="黑体" color="#800080"> </font><font size="4" color="#800080" face="宋体">【席间咏琴客】<a
href="authers/qzz_1205.htm" target="_blank"></font><font size="3" color="#0080FF"><font face="黑体">崔珏</font></a></big> 
<br>
</font><br>
<font color="#400080">七条弦上五音寒，此艺知音自古难。<br>唯有河南房次律，始终怜得董庭兰。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷591_11 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1205.htm" target="_blank"></font><font size="3" color="#0080FF"><font face="黑体">崔珏</font></a></big> 
<br>
</font><br>
<font color="#400080">楚王宫地罗含宅，赖许时时听法来。（早梅赠李商隐。<BR>
</font></big>
<font color="#400080">见《商隐集注》）<br> <BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
