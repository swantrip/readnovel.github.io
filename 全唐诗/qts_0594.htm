<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百九十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百九十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷594_1 </em></strong></font><font
face="黑体" color="#800080"> </font><font size="4" color="#800080" face="宋体">【登芜城】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">昔人登此地，丘垄已前悲。今日又非昔，春风能几时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷594_2 </em></strong></font><font
face="黑体" color="#800080"> </font><font size="4" color="#800080" face="宋体">【沧浪峡（一作储光羲诗）】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">沧浪临古道，道上石成尘。自有沧浪峡，谁为无事人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷594_3 </em></strong></font><font
face="黑体" color="#800080"> </font><font size="4" color="#800080" face="宋体">【垓城】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">百战未言非，孤军惊夜围。山河意气尽，泪湿美人衣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷594_4 </em></strong></font><font
face="黑体" color="#800080"> </font><font size="4" color="#800080" face="宋体">【南陂远望】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">闲门横古塘，红树已惊霜。独立望秋草，野人耕夕阳。<BR>
</font></big>
<font color="#400080">孤烟起蜗舍，飞鹭下渔梁。唯有田家事，依依似故乡。
<P><big><font size="3" face="黑体" color="#000080"><strong><em>&nbsp;&nbsp; 卷594_5 </em></strong></font><font
face="黑体" color="#800080"> </font><font size="4" color="#800080" face="宋体">【宿玉箫宫】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">尘飞不到空，露湿翠微宫。鹤影石桥月，箫声松殿风。<BR>
</font></big>
<font color="#400080">绿毛辞世女，白发入壶翁。借问烧丹处，桃花几遍红。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷594_6 </em></strong></font><font
face="黑体" color="#800080"> </font><font size="4" color="#800080" face="宋体">【晚眺徐州延福寺】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">杉风振旅尘，晚景藉芳茵。片水明在野，万花深见人。<BR>
</font></big>
<font color="#400080">静依归鹤思，远惜旧山春。今日惜携手，寄怀吟白O。<br>
<P><big><font size="3" face="黑体" color="#000080"><strong><em>&nbsp;&nbsp; 卷594_7 </em></strong></font><font
face="黑体" color="#800080"> </font><font size="4" color="#800080" face="宋体">【宿甘棠馆】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">尘迹入门尽，悄然江海心。水声巫峡远，山色洞庭深。<BR>
</font></big>
<font color="#400080">风桂落寒子，岚烟凝夕阴。前轩鹤归处，萝月思沈沈。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷594_8 </em></strong></font><font
face="黑体" color="#800080"> </font><font size="4" color="#800080" face="宋体">【和茅山高拾遗忆山中杂题五首・山泉】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">香味清机仙府回，萦纡乱石便流杯。<br>春风莫泛桃花去，恐引凡人入洞来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷594_9 </em></strong></font><font
face="黑体" color="#800080"> </font><font size="4" color="#800080" face="宋体">【和茅山高拾遗忆山中杂题五首・巢鹤】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">千万云间丁令威，殷勤仙骨莫先飞。<br>若逢茅氏传消息，贞白先生不久归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷594_10 </em></strong></font><font
face="黑体" color="#800080"> </font><font size="4" color="#800080" face="宋体">【和茅山高拾遗忆山中杂题五首・胡山】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">犬入五云音信绝，凤楼凝碧悄无声。<br>焚香古洞步虚夜，露湿松花空月明。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷594_11 </em></strong></font><font
face="黑体" color="#800080"> </font><font size="4" color="#800080" face="宋体">【和茅山高拾遗忆山中杂题五首・小楼】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">松杉风外乱山青，曲几焚香对石屏。<br>空忆去年春雨后，燕泥时污太玄经。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷594_12 </em></strong></font><font
face="黑体" color="#800080"> </font><font size="4" color="#800080" face="宋体">【和茅山高拾遗忆山中杂题五首・山邻】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">石桥春涧已归迟，梦入仙山山不知。<br>柱史从来非俗吏，青牛道士莫相疑。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷594_13 </em></strong></font><font
face="黑体" color="#800080"> </font><font size="4" color="#800080" face="宋体">【送道士】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">泠然御风客，与道自浮沉。黄鹤有归语，白云无忌心。<BR>
</font></big>
<font color="#400080">药炉经月净，天路入壶深。从此分杯后，相思何处寻。<br>
<P><big><font size="3" face="黑体" color="#000080"><strong><em>&nbsp;&nbsp; 卷594_14 </em></strong></font><font
face="黑体" color="#800080"> </font><font size="4" color="#800080" face="宋体">【宿山馆】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">寂寞对衰草，地凉凝露华。蝉鸣月中树，风落客前花。<BR>
</font></big>
<font color="#400080">山馆无宿伴，秋琴初别家。自怜千万里，笔砚寄生涯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷594_15 </em></strong></font><font
face="黑体" color="#800080"> </font><font size="4" color="#800080" face="宋体">【入浮石山】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">斜日出门去，残花已过春。鸟声穿叶远，虎迹渡溪新。<BR>
</font></big>
<font color="#400080">入洞几时路，耕田何代人。自惭非避俗，不敢问迷津。
<P><big><font size="3" face="黑体" color="#000080"><strong><em>&nbsp;&nbsp; 卷594_16 </em></strong></font><font
face="黑体" color="#800080"> </font><font size="4" color="#800080" face="宋体">【送人归故园】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">远节惨言别，况予心久违。从来忆家泪，今日送君归。<BR>
</font></big>
<font color="#400080">野路正风雪，还乡犹布衣。里中耕稼者，应笑读书非。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷594_17 </em></strong></font><font
face="黑体" color="#800080"> </font><font size="4" color="#800080" face="宋体">【得越中书】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">芳草离离思，悠悠春梦馀。池亭千里月，烟水一封书。<BR>
</font></big>
<font color="#400080">诗想怀康乐，文应吊子胥。扁舟恋南越，岂独为鲈鱼。<br>
<P><big><font size="3" face="黑体" color="#000080"><strong><em>&nbsp;&nbsp; 卷594_18 </em></strong></font><font
face="黑体" color="#800080"> </font><font size="4" color="#800080" face="宋体">【秋墅】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">欲暮候樵者，望山空翠微。虹随馀雨散，鸦带夕阳归。<BR>
</font></big>
<font color="#400080">穷巷长秋草，孤村时捣衣。谁知多病客，寂寞掩柴扉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷594_19 </em></strong></font><font
face="黑体" color="#800080"> </font><font size="4" color="#800080" face="宋体">【哭彭先生】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">谷口溪声客自伤，那堪呜咽吊残阳。空阶鹤恋丹青影，<BR>
</font></big>
<font color="#400080">秋雨苔封白石床。主祭孤儿初学语，无媒旅榇未还乡。<BR>
</font></big>
<font color="#400080">门人远赴心丧夜，月满千山旧草堂。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷594_20 </em></strong></font><font
face="黑体" color="#800080"> </font><font size="4" color="#800080" face="宋体">【和顾非熊先生题茅山处士闲居】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">归耕地肺绝尘喧，匣里青萍未报恩。浊酒自怜终日醉，<BR>
</font></big>
<font color="#400080">古风时得野人言。鸟啼碧树闲临水，花满青山静掩门。<BR>
</font></big>
<font color="#400080">唯有阶前芳草色，年年惆怅忆王孙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷594_21 </em></strong></font><font
face="黑体" color="#800080"> </font><font size="4" color="#800080" face="宋体">【长安怀古】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">祸稔萧墙终不知，生人力屈尽边陲。赤龙已赴东方暗，<BR>
</font></big>
<font color="#400080">黄犬徒怀上蔡悲。面缺崩城山寂寂，土埋冤骨草离离。<BR>
</font></big>
<font color="#400080">秋风解怨扶苏死，露泣烟愁红树枝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷594_22 </em></strong></font><font
face="黑体" color="#800080"> </font><font size="4" color="#800080" face="宋体">【过王右丞书堂二首】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">澄潭昔卧龙，章句世为宗。独步声名在，千岩水石空。<BR>
</font></big>
<font color="#400080">野禽悲灌木，落日吊清风。后学攀遗址，秋山闻草虫。<BR>
<font color="#400080">万树影参差，石床藤半垂。萤光虽散草，鸟迹尚临池。<BR>
</font></big>
<font color="#400080">风雅传今日，云山想昔时。感深苏属国，千载五言诗。<br>
<P><big><font size="3" face="黑体" color="#000080"><strong><em>&nbsp;&nbsp; 卷594_23 </em></strong></font><font
face="黑体" color="#800080"> </font><font size="4" color="#800080" face="宋体">【孤雁】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">孤雁暮飞急，萧萧天地秋。关河正黄叶，消息断青楼。<BR>
</font></big>
<font color="#400080">湘渚烟波远，骊山风雨愁。此时万里道，魂梦绕沧洲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷594_24 </em></strong></font><font
face="黑体" color="#800080"> </font><font size="4" color="#800080" face="宋体">【赠隐者】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">尽室居幽谷，乱山为四邻。雾深知有术，窗静似无人。<BR>
</font></big>
<font color="#400080">鹤语松上月，花明云里春。生涯更何许，尊酒与垂纶。
<P><big><font size="3" face="黑体" color="#000080"><strong><em>&nbsp;&nbsp; 卷594_25 </em></strong></font><font
face="黑体" color="#800080"> </font><font size="4" color="#800080" face="宋体">【早春怀薛公裕】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">幽独自成愚，柴门日渐芜。陆机初入洛，孙楚又游吴。<BR>
</font></big>
<font color="#400080">失意怨杨柳，异乡闻鹧鸪。相思复相望，春草满南湖。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷594_26 </em></strong></font><font
face="黑体" color="#800080"> </font><font size="4" color="#800080" face="宋体">【村月】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">月午篱南道，前村半隐林。田翁独归处，荞麦露花深。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷594_27 </em></strong></font><font
face="黑体" color="#800080"> </font><font size="4" color="#800080" face="宋体">【早春】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">野树花初发，空山独见时。踟蹰历阳道，乡思满南枝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷594_28 </em></strong></font><font
face="黑体" color="#800080"> </font><font size="4" color="#800080" face="宋体">【送友人游吴】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">吴山青楚吟，草色异乡心。一酌水边酒，数声花下琴。<BR>
</font></big>
<font color="#400080">登楼旧国远，探穴九疑深。更想逢秋节，那堪闻夜砧。<br>
<P><big><font size="3" face="黑体" color="#000080"><strong><em>&nbsp;&nbsp; 卷594_29 </em></strong></font><font
face="黑体" color="#800080"> </font><font size="4" color="#800080" face="宋体">【赠别】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">兰泽伤秋色，临风远别期。东城草虽绿，南浦柳无枝。<BR>
</font></big>
<font color="#400080">直道岂易枉，暗投谁不疑。因君问行役，有泪湿江蓠。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷594_30 </em></strong></font><font
face="黑体" color="#800080"> </font><font size="4" color="#800080" face="宋体">【经故人旧居】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">万里访遗尘，莺声泪湿巾。古书无主散，废宅与山邻。<BR>
</font></big>
<font color="#400080">宿草风悲夜，荒村月吊人。凄凉问残柳，今日为谁春。
<P><big><font size="3" face="黑体" color="#000080"><strong><em>&nbsp;&nbsp; 卷594_31 </em></strong></font><font
face="黑体" color="#800080"> </font><font size="4" color="#800080" face="宋体">【随边使过五原】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">偶逐星车犯虏尘，故乡常恐到无因。<br>五原西去阳关废，日漫平沙不见人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷594_32 </em></strong></font><font
face="黑体" color="#800080"> </font><font size="4" color="#800080" face="宋体">【春怀寄秣陵知友】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">庐江城外柳堪攀，万里行人尚未还。<br>借问景阳台下客，谢家谁更卧东山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷594_33 </em></strong></font><font
face="黑体" color="#800080"> </font><font size="4" color="#800080" face="宋体">【宋州月夜感怀】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">雁池衰草露沾衣，河水东流万事微。<br>寂寞青陵台上月，秋风满树鹊南飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷594_34 </em></strong></font><font
face="黑体" color="#800080"> </font><font size="4" color="#800080" face="宋体">【吴宫】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">荒台荆棘多，忠谏竟如何。细草迷宫巷，闲花误绮罗。<BR>
</font></big>
<font color="#400080">前溪徒自绿，子夜不闻歌。怅望清江暮，悠悠东去波。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷594_35 </em></strong></font><font
face="黑体" color="#800080"> </font><font size="4" color="#800080" face="宋体">【春游望仙谷】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">清无车马尘，深洞百花春。鸡犬疑沾药，耕桑似避秦。<BR>
</font></big>
<font color="#400080">登山采樵路，临水浣纱人。若得心无事，移家便卜邻。
<P><big><font size="3" face="黑体" color="#000080"><strong><em>&nbsp;&nbsp; 卷594_36 </em></strong></font><font
face="黑体" color="#800080"> </font><font size="4" color="#800080" face="宋体">【圣女祠】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">石屏苔色凉，流水绕祠堂。巢鹊疑天汉，潭花似镜妆。<BR>
</font></big>
<font color="#400080">神来云雨合，神去蕙兰香。不复闻双佩，山门空夕阳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷594_37 </em></strong></font><font
face="黑体" color="#800080"> </font><font size="4" color="#800080" face="宋体">【宿范水】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">行人倦游宦，秋草宿湖边。露湿芙蓉渡，月明渔网船。<BR>
</font></big>
<font color="#400080">寒机深竹里，远浪到门前。何处思乡甚，歌声闻采莲。<br>
<P><big><font size="3" face="黑体" color="#000080"><strong><em>&nbsp;&nbsp; 卷594_38 </em></strong></font><font
face="黑体" color="#800080"> </font><font size="4" color="#800080" face="宋体">【送顾陶校书归钱塘】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">清苦月偏知，南归瘦马迟。橐轻缘换酒，发白为吟诗。<BR>
</font></big>
<font color="#400080">水色西陵渡，松声伍相祠。圣朝思直谏，不是挂冠时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷594_39 </em></strong></font><font
face="黑体" color="#800080"> </font><font size="4" color="#800080" face="宋体">【题云阳高少府衙斋】<a
href="authers/qzz_1207.htm" target="_blank"></font><font size="3" color="#0080FF"><font face="黑体">储嗣宗</font></a></big> 
<br>
</font><br>
<font color="#400080">大隐能兼济，轩窗逐胜开。远含云水思，深得栋梁材。<BR>
</font></big>
<font color="#400080">吏散山逾静，庭闲鸟自来。更怜幽砌色，秋雨长莓苔。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
