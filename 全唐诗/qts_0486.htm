<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百八十六</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百八十六</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷486_1 </em></strong></font><font
face="黑体" color="#800080"> </font><font size="4" color="#800080" face="宋体">【越女词】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">越女芙蓉妆，浣纱清浅水。忽惊春心晓，不敢思君子。<BR>
</font></big>
<font color="#400080">君子纵我思，宁来浣溪里。
<P><big><font size="3" face="黑体" color="#000080"><strong><em>&nbsp;&nbsp; 卷486_2 </em></strong></font><font
face="黑体" color="#800080"> </font><font size="4" color="#800080" face="宋体">【弄玉词二首】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">素女结念飞天行，白玉参差凤凰声，天仙借女双翅猛。<BR>
</font></big>
<font color="#400080">五灯绕身生，入烟去无影。<br><BR>
<font color="#400080">三清弄玉秦公女，嫁得天上人。琼箫碧月唤朱雀，<BR>
</font></big>
<font color="#400080">携手上谒玉晨君。夫妻同寿，万万青春。<BR>
<P><big><font size="3" face="黑体" color="#000080"><strong><em>&nbsp;&nbsp; 卷486_3 </em></strong></font><font
face="黑体" color="#800080"> </font><font size="4" color="#800080" face="宋体">【山行经樵翁】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">我心劳我身，远道谁与论。心如木中火，忧至常自燔。<BR>
</font></big>
<font color="#400080">披访结恩地，世人轻报恩。女无良媒识，知入何人门。<BR>
</font></big>
<font color="#400080">寒日行深山，路由谷中村。田翁樵采熟，男女讴吟喧。<BR>
</font></big>
<font color="#400080">借问身命谋，上言愧乾坤。时清公赋薄，力勤地利繁。<BR>
</font></big>
<font color="#400080">下念草木年，坐家见重孙。举案馈宾客，糟浆盈陶尊。<BR>
</font></big>
<font color="#400080">醉闲鹿裘暖，白发舞轩轩。仰羡太古人，余将破行辕。<BR>
</font></big>
<font color="#400080">遑遑问身事，师友难为言。离歌又行去，落日低寒泉。<br>
<P><big><font size="3" face="黑体" color="#000080"><strong><em>&nbsp;&nbsp; 卷486_4 </em></strong></font><font
face="黑体" color="#800080"> </font><font size="4" color="#800080" face="宋体">【途中旅思二首】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">喔喔鸡鸣晓，萧萧马辞枥。草草名利区，居人少于客。<BR>
</font></big>
<font color="#400080">生期三万日，童耄半虚掷。修短命半中，忧欢复相敌。<BR>
</font></big>
<font color="#400080">朝提黄金爵，暮造青松宅。来往日相悲，北邙田土窄。<BR>
</font></big>
<font color="#400080">峨峨西天岳，锦绣明翠壁。中有不死乡，千年无人迹。<BR>
</font></big>
<font color="#400080">心期周太子，下马拜虚碧。鹤驾如可从，他年执烟策。<BR>
<font color="#400080">星出方问宿，睡眼始朦胧。天光见地色，上路车幢幢。<BR>
</font></big>
<font color="#400080">时物既老大，众山何枯空。青冥见古柏，寥朗闻疏鸿。<BR>
</font></big>
<font color="#400080">独步天地间，无因为君忠。白毛寻人忧，生此头发中。<BR>
</font></big>
<font color="#400080">跃马非壮岁，报恩无高功。斯言化为火，日夜焚深衷。
<P><big><font size="3" face="黑体" color="#000080"><strong><em>&nbsp;&nbsp; 卷486_5 </em></strong></font><font
face="黑体" color="#800080"> </font><font size="4" color="#800080" face="宋体">【旧镜】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">婵娟本家镜，与妾归君子。每忆并照时，相逢明月里。<BR>
</font></big>
<font color="#400080">春风忽分影，白日难依倚。珠粉不结花，玉宁辉耳。<BR>
</font></big>
<font color="#400080">心期不可见，不保长如此。华发一欺人，青铜化为鬼。<BR>
</font></big>
<font color="#400080">良人有归日，肯学妖桃李。瑶匣若浮云，冥冥藏玉水。<BR>
</font></big>
<font color="#400080">侍儿不遣照，恐学孤鸾死。
<P><big><font size="3" face="黑体" color="#000080"><strong><em>&nbsp;&nbsp; 卷486_6 </em></strong></font><font
face="黑体" color="#800080"> </font><font size="4" color="#800080" face="宋体">【宿悟空寺赠僧】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">劳者谣烛蛾，致身何营营。雪山本师在，心地如镜清。<BR>
</font></big>
<font color="#400080">往与本师别，人间买浮名。朝光畏不久，内火烧人情。<BR>
</font></big>
<font color="#400080">迷路喜未远，宿留化人城。前心宛如此，了了随静生。<BR>
</font></big>
<font color="#400080">维持U卜花，却与前心行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_7 </em></strong></font><font
face="黑体" color="#800080"> </font><font size="4" color="#800080" face="宋体">【感兴】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">幽人无近迹，别易会则稀。黄鹤亦姓丁，寥寥何处飞。<BR>
</font></big>
<font color="#400080">时见海上山，绕云心依依。谅无驭风术，中路愁虚归。<BR>
</font></big>
<font color="#400080">童发慕道心，壮年堕尘机。白日不饶我，如今事皆非。<BR>
</font></big>
<font color="#400080">群羊化石尽，双凫与我违。□岳黄金富，轩辕晓霞衣。<BR>
</font></big>
<font color="#400080">谁令日在眼，容色烟云微。
<P><big><font size="3" face="黑体" color="#000080"><strong><em>&nbsp;&nbsp; 卷486_8 </em></strong></font><font
face="黑体" color="#800080"> </font><font size="4" color="#800080" face="宋体">【秋思】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">楚客秋更悲，皇皇无声地。时无无事人，我命与身异。<BR>
</font></big>
<font color="#400080">良时如飞鸟，回掌成故事。蹉跎秋定还，凝冽坚冰至。<BR>
</font></big>
<font color="#400080">人生不期老，华发谁能避。感此惜壮年，壮年少为贵。<BR>
</font></big>
<font color="#400080">我生虽努力，荣途难自致。徒为击角歌，且惭雕剑字。<BR>
</font></big>
<font color="#400080">吾师罕言命，感激潜伤思。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_9 </em></strong></font><font
face="黑体" color="#800080"> </font><font size="4" color="#800080" face="宋体">【客途逢乡人旋别】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">惊鸿一断行，天远会无因。无因忽相会，感叹若有神。<BR>
</font></big>
<font color="#400080">我乡路三千，百里一主人。一宿独何恋，何况旧乡邻。<BR>
</font></big>
<font color="#400080">牢落岁华晏，相怜客中贫。迎霜君衣暖，与我同一身。<BR>
</font></big>
<font color="#400080">谁在天日下，此生能不勤。青萍寄流水，安得长相亲。<BR>
</font></big>
<font color="#400080">明发更远道，山河重苦辛。
<P><big><font size="3" face="黑体" color="#000080"><strong><em>&nbsp;&nbsp; 卷486_10 </em></strong></font><font
face="黑体" color="#800080"> </font><font size="4" color="#800080" face="宋体">【隋帝陵下】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">白露沾衣隋主宫，云亭月馆楚淮东。盘龙楼舰浮冤水，<BR>
</font></big>
<font color="#400080">雕锦帆幢使乱风。长夜应怜桀何罪，告成合笑禹无功。<BR>
</font></big>
<font color="#400080">伤心近似骊山路，陵树无根秋草中。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_11 </em></strong></font><font
face="黑体" color="#800080"> </font><font size="4" color="#800080" face="宋体">【洛阳春望】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">五凤楼南望洛阳，龙门回合抱苍苍。受朝前殿云霞暖，<BR>
</font></big>
<font color="#400080">封岳行宫草木香。四海为家知德盛，二京有宅卜年长。<BR>
</font></big>
<font color="#400080">东人犹忆时巡礼，愿觐元和日月光。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_12 </em></strong></font><font
face="黑体" color="#800080"> </font><font size="4" color="#800080" face="宋体">【始见二毛】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">玄发迎忧光色阑，衰华因镜强相看。百川赴海返潮易，<BR>
</font></big>
<font color="#400080">一叶报秋归树难。初弄藕丝牵欲断，又惊机素翦仍残。<BR>
</font></big>
<font color="#400080">颜生岂是光阴晚，余亦何人不自宽。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_13 </em></strong></font><font
face="黑体" color="#800080"> </font><font size="4" color="#800080" face="宋体">【巫山怀古】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">十二峰峦斗翠微，石烟花雾犯容辉。青春楚女妒云老，<BR>
</font></big>
<font color="#400080">白日神人入梦稀。银箭暗凋歌夜烛，珠泉频点舞时衣。<BR>
</font></big>
<font color="#400080">谁伤宋玉千年后，留得青山辨是非。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_14 </em></strong></font><font
face="黑体" color="#800080"> </font><font size="4" color="#800080" face="宋体">【郊天回】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">日动萧烟上泰坛，帝从黄道整和銮。风前貔武回雕仗，<BR>
</font></big>
<font color="#400080">云里神龙起画竿。金鸟赦书鸣九夜，玉山寿酒舞千官。<BR>
</font></big>
<font color="#400080">始知报本终朝礼，旧典时巡只自难。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_15 </em></strong></font><font
face="黑体" color="#800080"> </font><font size="4" color="#800080" face="宋体">【温泉宫】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">忆昔开元天地平，武皇十月幸华清。山蒸阴火云三素，<BR>
</font></big>
<font color="#400080">日落温泉鸡一鸣。彩羽鸟仙歌不死，翠霓童妾舞长生。<BR>
</font></big>
<font color="#400080">仍闻老叟垂黄发，犹说龙髯缥缈情。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_16 </em></strong></font><font
face="黑体" color="#800080"> </font><font size="4" color="#800080" face="宋体">【寄归】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">塞草黄来见雁稀，陇云白后少人归。新丝强入未衰鬓，<BR>
</font></big>
<font color="#400080">别泪应沾独宿衣。几夕精诚拜初月，每秋河汉对空机。<BR>
</font></big>
<font color="#400080">更看出猎相思苦，不射秋田朝雉飞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_17 </em></strong></font><font
face="黑体" color="#800080"> </font><font size="4" color="#800080" face="宋体">【赠远】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">辛苦关西车骑官，几年旌节客河兰。金泥舞虎精神暗，<BR>
</font></big>
<font color="#400080">银缕交龙气色寒。欲和古诗成窦锦，倍悲秋扇损齐纨。<BR>
</font></big>
<font color="#400080">莫劳雁足传书信，愿向凌烟阁上看。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_18 </em></strong></font><font
face="黑体" color="#800080"> </font><font size="4" color="#800080" face="宋体">【九日与友人登高】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">云木疏黄秋满川，茱萸风里一尊前。几回为客逢佳节，<BR>
</font></big>
<font color="#400080">曾见何人再少年。霜报征衣冷针指，雁惊幽梦泪婵娟。<BR>
</font></big>
<font color="#400080">古来醉乐皆难得，留取穷通付上天。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_19 </em></strong></font><font
face="黑体" color="#800080"> </font><font size="4" color="#800080" face="宋体">【赠杨炼师】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">柴烟衣上绣春云，清隐山书小篆文。<br>明月在天将凤管，夜深吹向玉晨君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷486_20 </em></strong></font><font
face="黑体" color="#800080"> </font><font size="4" color="#800080" face="宋体">【玉清坛】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">上阳宫里女，玉色楚人多。西信无因得，东游奈乐何。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_21 </em></strong></font><font
face="黑体" color="#800080"> </font><font size="4" color="#800080" face="宋体">【答客】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">竹间深路马惊嘶，独入蓬门半似迷。<br>劳问圃人终岁事，桔槔声里雨春畦。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷486_22 </em></strong></font><font
face="黑体" color="#800080"> </font><font size="4" color="#800080" face="宋体">【隋宫】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">柳塘烟起日西斜，竹浦风回雁弄沙。<br>炀帝春游古城在，坏宫芳草满人家。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷486_23 </em></strong></font><font
face="黑体" color="#800080"> </font><font size="4" color="#800080" face="宋体">【送僧文江】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">吴王剑池上，禅子石房深。久慕白云性，忽劳青玉音。<BR>
</font></big>
<font color="#400080">孤高知胜鹤，清雅似闻琴。此韵书珍重，烦师出定吟。
<P><big><font size="3" face="黑体" color="#000080"><strong><em>&nbsp;&nbsp; 卷486_24 </em></strong></font><font
face="黑体" color="#800080"> </font><font size="4" color="#800080" face="宋体">【古意】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">重锦化为泥，翦刀误人事。夜裁远道书，翦破相思字。<BR>
</font></big>
<font color="#400080">妾心不自信，远道终难寄。客心固多疑，肯信非人意。<BR>
</font></big>
<font color="#400080">万里不言远，归书长相次。可即由此书，空房□忌讳。
<P><big><font size="3" face="黑体" color="#000080"><strong><em>&nbsp;&nbsp; 卷486_25 </em></strong></font><font
face="黑体" color="#800080"> </font><font size="4" color="#800080" face="宋体">【山中冬思二首】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">山深先冬寒，败叶与林齐。门巷非世路，何人念穷栖。<BR>
</font></big>
<font color="#400080">哀风破山起，夕雪误鸣鸡。巢鸟侵旦出，饥猿无声啼。<BR>
</font></big>
<font color="#400080">晨兴动烟火，开云伐冰溪。老木寒更瘦，阴云晴亦低。<BR>
</font></big>
<font color="#400080">我贫自求力，颜色常低迷。时思灵台下，游子正凄凄。<BR><BR>
<font color="#400080">雪壮冰亦坚，冻涧如平地。幽人毛褐暖，笑就糟床醉。<BR>
</font></big>
<font color="#400080">唤人空谷应，开火寒猿至。拾薪煮秋栗，看鼎书古字。<BR>
</font></big>
<font color="#400080">忽忆南涧游，衣巾多云气。露脚寻逸僧，谘量意中事。
<P><big><font size="3" face="黑体" color="#000080"><strong><em>&nbsp;&nbsp; 卷486_26 </em></strong></font><font
face="黑体" color="#800080"> </font><font size="4" color="#800080" face="宋体">【读史】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">鬼书报秦亡，天地亦云闭。赤龙吟大野，老母哭白帝。<BR>
</font></big>
<font color="#400080">苍苍无白日，项氏徒先济。六合已姓刘，鸿门事难制。<BR>
</font></big>
<font color="#400080">坑降嬴政在，衣锦人望替。宿昔见汉兵，龙蛇满旌ぁ<BR>
</font></big>
<font color="#400080">始矜山可拔，终叹骓不逝。区区亚父心，未究天人际。<BR>
</font></big>
<font color="#400080">萧张马无汗，盛业垂千世。
<P><big><font size="3" face="黑体" color="#000080"><strong><em>&nbsp;&nbsp; 卷486_27 </em></strong></font><font
face="黑体" color="#800080"> </font><font size="4" color="#800080" face="宋体">【冬夜答客】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">冬日诚可爱，不如夜漏多。幸君霜露里，车马犯寒过。<BR>
</font></big>
<font color="#400080">学耕不逢年，稂莠败黍禾。岂唯亲宾散，鸟鼠移巢窠。<BR>
</font></big>
<font color="#400080">独见青松心，凌霜庇柔萝。壮日贱若此，留恩意如何。<BR>
</font></big>
<font color="#400080">因忆古丈夫，一言重山河。临风弹楚剑，为子奏燕歌。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_28 </em></strong></font><font
face="黑体" color="#800080"> </font><font size="4" color="#800080" face="宋体">【宿吴兴道中苕村】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">浮客倦长道，秋深夜如年。久行惜日月，常起鸡鸣前。<BR>
</font></big>
<font color="#400080">夕计今日程，息车在苕川。霜中水南寺，金磬泠泠然。<BR>
</font></big>
<font color="#400080">畴昔此林下，归心巢顶禅。身依寤昏寐，智月生虚圆。<BR>
</font></big>
<font color="#400080">羁旅违我程，去留难双全。观身话往事，如梦游青天。<BR>
</font></big>
<font color="#400080">明发止宾从，寄声琴上弦。聊书越人意，此曲名思仙。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_29 </em></strong></font><font
face="黑体" color="#800080"> </font><font size="4" color="#800080" face="宋体">【代楚老酬主人】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">流水为我乡，扁舟为我宅。二毛去天远，几日人间客。<BR>
</font></big>
<font color="#400080">酉紊骄埃渺渺翔云迹。从时无定心，病处不暖席。<BR>
</font></big>
<font color="#400080">烦君问岐路，为我生凄戚。百年衣食身，未死皆有役。<BR>
</font></big>
<font color="#400080">曾伤无遗嗣，纵有复何益。终古北邙山，樵人卖松柏。<br>
<P><big><font size="3" face="黑体" color="#000080"><strong><em>&nbsp;&nbsp; 卷486_30 </em></strong></font><font
face="黑体" color="#800080"> </font><font size="4" color="#800080" face="宋体">【沛中怀古】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">烟芜歌风台，此是赤帝乡。赤帝今已矣，大风邈凄凉。<BR>
</font></big>
<font color="#400080">惟昔仗孤剑，十年朝八荒。人言生处乐，万乘巡东方。<BR>
</font></big>
<font color="#400080">高台何巍巍，行殿起中央。兴言万代事，四坐沾衣裳。<BR>
</font></big>
<font color="#400080">我为异代臣，酌水祀先王。抚事复怀昔，临风独彷徨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_31 </em></strong></font><font
face="黑体" color="#800080"> </font><font size="4" color="#800080" face="宋体">【夏日华山别韩博士愈】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">别地泰华阴，孤亭潼关口。夏日可畏时，望山易迟久。<BR>
</font></big>
<font color="#400080">暂因车马倦，一逐云先后。碧霞气争寒，黄鸟语相诱。<BR>
</font></big>
<font color="#400080">三峰多异态，迥举仙人手。天晴捧日轮，月夕弄星斗。<BR>
</font></big>
<font color="#400080">幽疑白帝近，明见黄河走。远心不期来，真境非吾有。<BR>
</font></big>
<font color="#400080">鸟鸣草木下，日息天地右。踯躅因风松，青冥谢仙叟。<BR>
</font></big>
<font color="#400080">不知无声泪，中感一颜厚。青霄上何阶，别剑空朗扣。<BR>
</font></big>
<font color="#400080">故乡此关外，身与名相守。迹比断根蓬，忧如长饮酒。<BR>
</font></big>
<font color="#400080">生离抱多恨，方寸安可受。咫尺岐路分，苍烟蔽回首。
<P><big><font size="3" face="黑体" color="#000080"><strong><em>&nbsp;&nbsp; 卷486_32 </em></strong></font><font
face="黑体" color="#800080"> </font><font size="4" color="#800080" face="宋体">【春日言怀】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">湛湛琴前酒，期自赏青春。胡为缄笑语，深念不思身。<BR>
</font></big>
<font color="#400080">寂寂花舞多，嘤嘤鸟言频。心悲兄弟远，愿见相似人。<BR>
</font></big>
<font color="#400080">江界田土卑，竞来东作勤。岁寒虚尽力，家外无强亲。<BR>
</font></big>
<font color="#400080">杳青云望，无途同苦辛。
<P><big><font size="3" face="黑体" color="#000080"><strong><em>&nbsp;&nbsp; 卷486_33 </em></strong></font><font
face="黑体" color="#800080"> </font><font size="4" color="#800080" face="宋体">【题吴征君岩居】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">尧泽润天下，许由心不知。真风存绵绵，常与达者期。<BR>
</font></big>
<font color="#400080">有道吾不仕，有生吾不欺。澹然灵府中，独见太古时。<BR>
</font></big>
<font color="#400080">地脉发醴泉，岩根生灵芝。天文若通会，星影应离离。<BR>
</font></big>
<font color="#400080">亭亭傅氏岩，何独万古思。
<P><big><font size="3" face="黑体" color="#000080"><strong><em>&nbsp;&nbsp; 卷486_34 </em></strong></font><font
face="黑体" color="#800080"> </font><font size="4" color="#800080" face="宋体">【云溪竹园翁】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">云溪里，翠竹和云生。古泉积涧深，竦竦如刻成。<BR>
</font></big>
<font color="#400080">楚客卧云老，世间无姓名。因兹千亩业，以代双牛耕。<BR>
</font></big>
<font color="#400080">乱林不可留，寸茎不可轻。风暖斗出地，仰齐故年茎。<BR>
</font></big>
<font color="#400080">幽室结白茅，密叶罗众清。照水寒澹荡，对山绿峥嵘。<BR>
</font></big>
<font color="#400080">苍松含古貌，秋桂俨白英。相看受天风，深夜戛击声。
<P><big><font size="3" face="黑体" color="#000080"><strong><em>&nbsp;&nbsp; 卷486_35 </em></strong></font><font
face="黑体" color="#800080"> </font><font size="4" color="#800080" face="宋体">【窃览都官李郎中和李舍人益酬张舍人弘静…闻雅琴见寄】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">朝草天子奏，夜语思忧琴。因声含香气，其韵流水音。<BR>
</font></big>
<font color="#400080">仙乐朱凤意，灵芝紫鸾心。翻然远求友，岂独双归林。<BR>
</font></big>
<font color="#400080">松吹暑中冷，星花池上深。倘俾有声乐，请以丝和金。
<P><big><font size="3" face="黑体" color="#000080"><strong><em>&nbsp;&nbsp; 卷486_36 </em></strong></font><font
face="黑体" color="#800080"> </font><font size="4" color="#800080" face="宋体">【长安言怀】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">殷殷生念厚，戚戚劳者多。二时昼夜等，百岁讵几何。<BR>
</font></big>
<font color="#400080">日下文翰苑，侧身识经过。千虑恐一失，翔阳已蹉跎。<BR>
</font></big>
<font color="#400080">临觞翦众忧，静寄丝桐歌。思归绕十指，五声不相和。<BR>
</font></big>
<font color="#400080">暮天还巢翼，明日陨叶柯。高谢岩谷人，鹿衣带女萝。<BR>
</font></big>
<font color="#400080">生不去亲爱，浮名若风波。谁令不及此，亲爱隔山河。<br>
<P><big><font size="3" face="黑体" color="#000080"><strong><em>&nbsp;&nbsp; 卷486_37 </em></strong></font><font
face="黑体" color="#800080"> </font><font size="4" color="#800080" face="宋体">【秋思三首】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">胡风吹雁翼，远别无人乡。君近雁来处，几回断君肠。<BR>
</font></big>
<font color="#400080">昔奉千日书，抚心怨星霜。无书又千日，世路重茫茫。<BR>
</font></big>
<font color="#400080">燕国有佳丽，蛾眉富春光。自然君归晚，花落君空堂。<BR>
</font></big>
<font color="#400080">君其若不然，岁晚双鸳鸯。<br><BR>
<font color="#400080">顾兔蚀残月，幽光不如星。女儿晚事夫，颜色同秋萤。<BR>
</font></big>
<font color="#400080">秋日边马思，武夫不遑宁。燕歌易水怨，剑舞蛟龙腥。<BR>
</font></big>
<font color="#400080">风折连枝树，水翻无蒂萍。立身多门户，何必燕山铭。<BR>
</font></big>
<font color="#400080">生世不如鸟，双双比翼翎。<br><BR>
<font color="#400080">季秋天地闲，万物生意足。我忧长于生，安得及草木。<BR>
</font></big>
<font color="#400080">试从古人愿，致酒歌秉烛。燕赵皆世人，讵能长似玉。<BR>
</font></big>
<font color="#400080">俯怜老期近，仰视日车速。萧飒御风君，魂梦愿相逐。<BR>
</font></big>
<font color="#400080">百年夜销半，端为重缨束。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_38 </em></strong></font><font
face="黑体" color="#800080"> </font><font size="4" color="#800080" face="宋体">【归雁】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">南国春早暖，渚蒲正月生。东风吹雁心，上下和乐声。<BR>
</font></big>
<font color="#400080">绕水半空去，拂云偕相迎。如防失群怨，预有侵夜惊。<BR>
</font></big>
<font color="#400080">渺邈天外影，支离塞中莺。自顾摧颓羽，偏感南北情。<BR>
</font></big>
<font color="#400080">乍甘烟雾劳，不顾龙沙荣。虽乐未归意，终不能自鸣。<BR>
</font></big>
<font color="#400080">喜去春月满，归来秋风清。啼馀碧窗梦，望断阴山行。<BR>
</font></big>
<font color="#400080">不及瑶wG燕，寄身金宫楹。
<P><big><font size="3" face="黑体" color="#000080"><strong><em>&nbsp;&nbsp; 卷486_39 </em></strong></font><font
face="黑体" color="#800080"> </font><font size="4" color="#800080" face="宋体">【悲湘灵】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">山上凉云收，日斜川风止。娥皇五十弦，秋深汉江水。<BR>
</font></big>
<font color="#400080">初因无象外，牵感百忧里。霜露结瑶华，烟波劳玉指。<BR>
</font></big>
<font color="#400080">将随落叶去，又绕疏O起。哀响云合来，清馀桐半死。<BR>
</font></big>
<font color="#400080">女颜万岁后，岂复婵娟子。不道神无悲，那能久如此。<BR>
</font></big>
<font color="#400080">魂魄无不之，九山徒相似。没没竟不从，唯伤远人耳。<BR>
</font></big>
<font color="#400080">斑斑泪篁下，恐有学瑟鬼。
<P><big><font size="3" face="黑体" color="#000080"><strong><em>&nbsp;&nbsp; 卷486_40 </em></strong></font><font
face="黑体" color="#800080"> </font><font size="4" color="#800080" face="宋体">【闻蝉】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">高蝉旦夕唳，景物浮凉气。木叶渐惊年，锦字因络纬。<BR>
</font></big>
<font color="#400080">稍断当窗梦，更凄临水意。清香笋蒂风，晓露莲花泪。<BR>
</font></big>
<font color="#400080">馀引未全歇，凝悲寻迥至。星井欲望河，月扇看藏笥。<BR>
</font></big>
<font color="#400080">谁念因声感，放歌写人事。
<P><big><font size="3" face="黑体" color="#000080"><strong><em>&nbsp;&nbsp; 卷486_41 </em></strong></font><font
face="黑体" color="#800080"> </font><font size="4" color="#800080" face="宋体">【怀幽期】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">清砧击霜天外发，楚僧期到石上月。寒峰深虚独绕尽，<BR>
</font></big>
<font color="#400080">夜水浅急不可越。机冥智难思量，无尽性月如空王。<BR>
</font></big>
<font color="#400080">眼界行处不著我，天花下来惟有香，我今胡为寄他乡。<br>
<P><big><font size="3" face="黑体" color="#000080"><strong><em>&nbsp;&nbsp; 卷486_42 </em></strong></font><font
face="黑体" color="#800080"> </font><font size="4" color="#800080" face="宋体">【思琴高】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">琴仙人，得仙去。万古钓龙空有处，我持曲钩思白鱼。<BR>
</font></big>
<font color="#400080">仙溪绿尽含空虚，天钧踪迹无遗馀。烧香寄影在岩树，<BR>
</font></big>
<font color="#400080">东礼海日鸡鸣初。<BR>
<P><big><font size="3" face="黑体" color="#000080"><strong><em>&nbsp;&nbsp; 卷486_43 </em></strong></font><font
face="黑体" color="#800080"> </font><font size="4" color="#800080" face="宋体">【得储道士书】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">婵娟春尽暮心秋，邻里同年半白头。<br>为问蓬莱近消息，海波平静好东游。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷486_44 </em></strong></font><font
face="黑体" color="#800080"> </font><font size="4" color="#800080" face="宋体">【寒夜吟】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">九衢金吾夜行行，上宫玉漏遥分明。霜飙乘阴扫地起，<BR>
</font></big>
<font color="#400080">旅鸿迷雪绕枕声。远人归梦既不成，留家惜夜欢心发。<BR>
</font></big>
<font color="#400080">罗幕画堂深皎洁，兰烟对酒客几人。兽火扬光二三月，<BR>
</font></big>
<font color="#400080">细腰楚姬丝竹间。白长袖歌闲闲，岂识苦寒损朱颜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_45 </em></strong></font><font
face="黑体" color="#800080"> </font><font size="4" color="#800080" face="宋体">【采莲曲二首】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">弄舟A来南塘水，荷叶映身摘莲子。暑衣清净鸳鸯喜，<BR>
</font></big>
<font color="#400080">作浪舞花惊不起。殷勤护惜纤纤指，水菱初熟多新刺。<BR>
<font color="#400080">采莲A来水无风，莲潭如鉴松如龙。夏衫短袖交斜红，<BR>
</font></big>
<font color="#400080">艳歌笑斗新芙蓉，戏鱼往听莲叶东。<BR>
<P><big><font size="3" face="黑体" color="#000080"><strong><em>&nbsp;&nbsp; 卷486_46 </em></strong></font><font
face="黑体" color="#800080"> </font><font size="4" color="#800080" face="宋体">【玉山谣奉送王隐者】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">凤凰城南玉山高，石脚耸立争雄豪。攒峰胎玉气色润，<BR>
</font></big>
<font color="#400080">百泉透云流不尽。万古分明对眼开，五烟窈窕呈祥近。<BR>
</font></big>
<font color="#400080">有客师事金身仙，用金买得山中田。闲开玉水灌芝草，<BR>
</font></big>
<font color="#400080">静醉天酒松间眠。心期南溟万里外，出山几遇光阴改。<BR>
</font></big>
<font color="#400080">水玉丁东不可闻，冰华皎洁应如待。秋风引吾歌去来，<BR>
</font></big>
<font color="#400080">玉山彩翠遥相催。殷勤千树玉山顶，碧洞寥寥寒锦苔。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_47 </em></strong></font><font
face="黑体" color="#800080"> </font><font size="4" color="#800080" face="宋体">【岐路】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">北风送微寒，徒侣勤远征。忧人席不暖，残月马上明。<BR>
</font></big>
<font color="#400080">飘飘岐路间，长见日初生。重嶂晓色浅，疏猿寒啼清。<BR>
</font></big>
<font color="#400080">人间多岐路，常恐终身行。回见四方人，车轮无留声。<BR>
</font></big>
<font color="#400080">空谷亦堪隐，下田非懒耕。古人有遗训，饱食非亲荣。<BR>
</font></big>
<font color="#400080">我生礼义乡，少小见太平。圣贤犹羁旅，况复非其名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_48 </em></strong></font><font
face="黑体" color="#800080"> </font><font size="4" color="#800080" face="宋体">【陇头水】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">陇头水，千古不堪闻。生归苏属国，死别李将军。<BR>
</font></big>
<font color="#400080">细响风凋草，清哀雁落云。
<P><big><font size="3" face="黑体" color="#000080"><strong><em>&nbsp;&nbsp; 卷486_49 </em></strong></font><font
face="黑体" color="#800080"> </font><font size="4" color="#800080" face="宋体">【沙上月】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">黄昏潮落南沙明，月光涵沙秋雪清。<br>水文不上烟不荡，平平玉田冷空旷。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷486_50 </em></strong></font><font
face="黑体" color="#800080"> </font><font size="4" color="#800080" face="宋体">【赠李黯将军】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">细柳连营石堑牢，平安狼火赤星高。岩云入角雕龙爽，<BR>
</font></big>
<font color="#400080">寒日摇旗画兽豪。搜伏雄儿欺魍魉，射声游骑怯分毫。<BR>
</font></big>
<font color="#400080">圣人唯有河湟恨，寰海无虞在一劳。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_51 </em></strong></font><font
face="黑体" color="#800080"> </font><font size="4" color="#800080" face="宋体">【人日陪宣州范中丞传正与范侍御宴（一作鲍防诗）】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">人日春风绽早梅，谢家兄弟看花来。吴姬对客歌千曲，<BR>
</font></big>
<font color="#400080">秦女留人酒百杯。丝柳向空轻婉转，玉山看日渐裴回。<BR>
</font></big>
<font color="#400080">流光易去欢难得，莫厌频频上此台。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_52 </em></strong></font><font
face="黑体" color="#800080"> </font><font size="4" color="#800080" face="宋体">【古鉴】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">古鉴含灵气象和，蛟龙盘鼻护金波。隐山道士未曾识，<BR>
</font></big>
<font color="#400080">负局先生不敢磨。曾向春窗分绰约，误回秋水照蹉跎。<BR>
</font></big>
<font color="#400080">世间纵有应难比，十斛明珠酬未多。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_53 </em></strong></font><font
face="黑体" color="#800080"> </font><font size="4" color="#800080" face="宋体">【送王炼师】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">圣母祠堂药树香，邑君承命荐椒浆。风云大感精神地，<BR>
</font></big>
<font color="#400080">雷雨频过父母乡。尽日一川侵草绿，回车二麦绕山黄。<BR>
</font></big>
<font color="#400080">野人久会神仙事，敢奏歌钟庆万箱。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_54 </em></strong></font><font
face="黑体" color="#800080"> </font><font size="4" color="#800080" face="宋体">【寄张十七校书李仁行秀才】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">去年八月此佳辰，池上闲闲四五人。久行月影愁迷梦，<BR>
</font></big>
<font color="#400080">误入华光笑认春。一与清风上芸阁，再期秋雨过龙津。<BR>
</font></big>
<font color="#400080">今年此日何由见，蓬户萧条对病身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_55 </em></strong></font><font
face="黑体" color="#800080"> </font><font size="4" color="#800080" face="宋体">【送王损之秀才赴举】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">青门兰客，淮水誓风流。名在乡书贡，心期月殿游。<BR>
</font></big>
<font color="#400080">平沙大河急，细雨二陵秋。感此添离恨，年光不少留。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_56 </em></strong></font><font
face="黑体" color="#800080"> </font><font size="4" color="#800080" face="宋体">【旧镜】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">团团铜镜似潭水，心爱玉颜私自亲。<br>一经离别少年改，难与清光相见新。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷486_57 </em></strong></font><font
face="黑体" color="#800080"> </font><font size="4" color="#800080" face="宋体">【忆郊天】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">忆向郊坛望武皇，九军旗帐下南方。六龙日驭天行健，<BR>
</font></big>
<font color="#400080">神母呈图地道光。浓暖气中生历草，是非烟里爱瑶浆。<BR>
</font></big>
<font color="#400080">至今满耳箫韶曲，徒羡瑶池舞凤凰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_58 </em></strong></font><font
face="黑体" color="#800080"> </font><font size="4" color="#800080" face="宋体">【期尽】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">鱼锁生衣门不开，玉筐金月共尘埃。<br>青山石妇千年望，雷雨曾知来不来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷486_59 </em></strong></font><font
face="黑体" color="#800080"> </font><font size="4" color="#800080" face="宋体">【晚山蝉】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">山蝉秋晚妨人语，客子惊心马亦嘶。能阅几时新碧树，<BR>
</font></big>
<font color="#400080">不知何日寂金闺。若逢海月明千里，莫忘何郎寄一题。<br>
<P><big><font size="3" face="黑体" color="#000080"><strong><em>&nbsp;&nbsp; 卷486_60 </em></strong></font><font
face="黑体" color="#800080"> </font><font size="4" color="#800080" face="宋体">【秋暮送裴员外刺婺州】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">婺女星边气不秋，金华山水似瀛州。<br>含香太守心清净，去与神仙日日游。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷486_61 </em></strong></font><font
face="黑体" color="#800080"> </font><font size="4" color="#800080" face="宋体">【寄薛膺昆季】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">楚山清洛两无期，梦里春风玉树枝。<br>何况芙蓉楼上客，海门江月亦相思。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷486_62 </em></strong></font><font
face="黑体" color="#800080"> </font><font size="4" color="#800080" face="宋体">【杨真人中像】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">画中留得清虚质，人世难逢白鹤身。<br>应见茅盈哀老弟，为持金救生人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷486_63 </em></strong></font><font
face="黑体" color="#800080"> </font><font size="4" color="#800080" face="宋体">【寄卢给事汀吴员外丹】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">姓丁黄鹤辽东去，客倩仙翁海上人。<br>闻道姓名多改变，只今偕是圣朝臣。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷486_64 </em></strong></font><font
face="黑体" color="#800080"> </font><font size="4" color="#800080" face="宋体">【怀王直秀才】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">乡无竹圃为三径，贫寄邻家已二年。<br>惟有素风身未坠，世间开口不言钱。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷486_65 </em></strong></font><font
face="黑体" color="#800080"> </font><font size="4" color="#800080" face="宋体">【赠真公影堂】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">旧房西壁画支公，昨暮今晨色不同。<br>远客闲心无处所，独添香火望虚空。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷486_66 </em></strong></font><font
face="黑体" color="#800080"> </font><font size="4" color="#800080" face="宋体">【赠僧戒休】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">风行露宿不知贫，明月为心又是身。<br>欲问月中无我法，无人无我问何人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷486_67 </em></strong></font><font
face="黑体" color="#800080"> </font><font size="4" color="#800080" face="宋体">【秋夜怀紫阁峰僧】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">满山雨色应难见，隔涧经声又不闻。<br>紫阁夜深多入定，石台谁为扫秋云。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷486_68 </em></strong></font><font
face="黑体" color="#800080"> </font><font size="4" color="#800080" face="宋体">【酬江公见寄】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">曾答雁门偈，为怜同社人。多惭惠休句，偕得此阳春。
<P><big><font size="3" face="黑体" color="#000080"><strong><em>&nbsp;&nbsp; 卷486_69 </em></strong></font><font
face="黑体" color="#800080"> </font><font size="4" color="#800080" face="宋体">【送罗侍御归西台】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">归台新柱史，辞府旧英髦。劝酒莲幕贵，望尘骢马高。<BR>
</font></big>
<font color="#400080">诗情分绣段，剑彩拂霜毫。此举关风化，谁云别恨劳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷486_70 </em></strong></font><font
face="黑体" color="#800080"> </font><font size="4" color="#800080" face="宋体">【宿水亭】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">雕楹彩槛压通波，鱼鳞碧幕衔曲玉。<br>夜深星月伴芙蓉，如在广寒宫里宿。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷486_71 </em></strong></font><font
face="黑体" color="#800080"> </font><font size="4" color="#800080" face="宋体">【寄峨嵋山杨炼师】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">道士夜诵蕊珠经，白鹤下绕香烟听。<br>夜移经尽人上鹤，仙风吹入秋冥冥。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷486_72 </em></strong></font><font
face="黑体" color="#800080"> </font><font size="4" color="#800080" face="宋体">【寄海陵韩长官】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">吏散重门印不开，玉琴招鹤舞裴回。<br>野人为此多东望，云雨仍从海上来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷486_73 </em></strong></font><font
face="黑体" color="#800080"> </font><font size="4" color="#800080" face="宋体">【淮南卧病感路群侍御访别】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">西台御史重难言，落木疏篱绕病魂。<br>一望青云感骢马，款行黄草出柴门。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷486_74 </em></strong></font><font
face="黑体" color="#800080"> </font><font size="4" color="#800080" face="宋体">【题禅定寺集公竹院】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">公门得休静，禅寺少逢迎。任客看花醉，随僧入竹行。<BR>
</font></big>
<font color="#400080">归时常犯夜，云里有经声。
<P><big><font size="3" face="黑体" color="#000080"><strong><em>&nbsp;&nbsp; 卷486_75 </em></strong></font><font
face="黑体" color="#800080"> </font><font size="4" color="#800080" face="宋体">【风筝】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">何响与天通，瑶筝挂望中。彩弦非触指，锦瑟忽闻风。<BR>
</font></big>
<font color="#400080">雁柱虚连势，鸾歌且坠空。夜和霜击磬，晴引凤归桐。<BR>
</font></big>
<font color="#400080">幽咽谁生怨，清泠自匪躬。秦姬收宝匣，搔首不成功。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
