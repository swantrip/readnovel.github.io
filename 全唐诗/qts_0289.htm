<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百八十九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百八十九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷289_1 </em></strong></font><font
face="黑体" color="#800080"> </font><font size="4" color="#800080" face="宋体">【长安春夜宿开元观】<a
href="authers/qzz_0662.htm" target="_blank"></font><font size="3" color="#0080FF"><font face="黑体">杨凭</font></a></big> 
<br>
</font><br>
<font color="#400080">霓裳下晚烟，留客杏花前。遍问人寰事，新从洞府天。<BR>
</font></big>
<font color="#400080">长松皆扫月，老鹤不知年。为说蓬瀛路，云涛几处连。
<P><big><font size="3" face="黑体" color="#000080"><strong><em>&nbsp;&nbsp; 卷289_2 </em></strong></font><font
face="黑体" color="#800080"> </font><font size="4" color="#800080" face="宋体">【晚泊江戍】<a
href="authers/qzz_0662.htm" target="_blank"></font><font size="3" color="#0080FF"><font face="黑体">杨凭</font></a></big> 
<br>
</font><br>
<font color="#400080">旅棹依遥戍，清湘急晚流。若为南浦宿，逢此北风秋。<BR>
</font></big>
<font color="#400080">云月孤鸿晚，关山几路愁。年年不得意，零落对沧洲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷289_3 </em></strong></font><font
face="黑体" color="#800080"> </font><font size="4" color="#800080" face="宋体">【巴江雨夜】<a
href="authers/qzz_0662.htm" target="_blank"></font><font size="3" color="#0080FF"><font face="黑体">杨凭</font></a></big> 
<br>
</font><br>
<font color="#400080">五岭天无雁，三巴客问津。纷纷轻汉暮，漠漠暗江春。<BR>
</font></big>
<font color="#400080">青草连湖岸，繁花忆楚人。芳菲无限路，几夜月明新。<br>
<P><big><font size="3" face="黑体" color="#000080"><strong><em>&nbsp;&nbsp; 卷289_4 </em></strong></font><font
face="黑体" color="#800080"> </font><font size="4" color="#800080" face="宋体">【边塞行】<a
href="authers/qzz_0662.htm" target="_blank"></font><font size="3" color="#0080FF"><font face="黑体">杨凭</font></a></big> 
<br>
</font><br>
<font color="#400080">九原临得水，双足是重城。独许为儒老，相怜从骑行。<BR>
</font></big>
<font color="#400080">细丛榆塞迥，高点雁山晴。圣主嗤炎汉，无心自勒兵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷289_5 </em></strong></font><font
face="黑体" color="#800080"> </font><font size="4" color="#800080" face="宋体">【乐游园望月】<a
href="authers/qzz_0662.htm" target="_blank"></font><font size="3" color="#0080FF"><font face="黑体">杨凭</font></a></big> 
<br>
</font><br>
<font color="#400080">炎灵全盛地，明月半秋时。今古人同望，盈亏节暗移。<BR>
</font></big>
<font color="#400080">彩凝双月迥，轮度八川迟。共惜鸣珂去，金波送酒卮。
<P><big><font size="3" face="黑体" color="#000080"><strong><em>&nbsp;&nbsp; 卷289_6 </em></strong></font><font
face="黑体" color="#800080"> </font><font size="4" color="#800080" face="宋体">【千叶桃花】<a
href="authers/qzz_0662.htm" target="_blank"></font><font size="3" color="#0080FF"><font face="黑体">杨凭</font></a></big> 
<br>
</font><br>
<font color="#400080">千叶桃花胜百花，孤荣春晚驻年华。<br>若教避俗秦人见，知向河源旧侣夸。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷289_7 </em></strong></font><font
face="黑体" color="#800080"> </font><font size="4" color="#800080" face="宋体">【春中泛舟】<a
href="authers/qzz_0662.htm" target="_blank"></font><font size="3" color="#0080FF"><font face="黑体">杨凭</font></a></big> 
<br>
</font><br>
<font color="#400080">仙郎归奏过湘东，正值三湘二月中。<br>惆怅满川桃杏醉，醉看还与曲江同。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷289_8 </em></strong></font><font
face="黑体" color="#800080"> </font><font size="4" color="#800080" face="宋体">【雨中怨秋】<a
href="authers/qzz_0662.htm" target="_blank"></font><font size="3" color="#0080FF"><font face="黑体">杨凭</font></a></big> 
<br>
</font><br>
<font color="#400080">辞家远客怆秋风，千里寒云与断蓬。<br>日暮隔山投古寺，钟声何处雨鳌<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷289_9 </em></strong></font><font
face="黑体" color="#800080"> </font><font size="4" color="#800080" face="宋体">【秋日独游曲江】<a
href="authers/qzz_0662.htm" target="_blank"></font><font size="3" color="#0080FF"><font face="黑体">杨凭</font></a></big> 
<br>
</font><br>
<font color="#400080">信马闲过忆所亲，秋山行尽路无尘。<br>主人莫惜松阴醉，还有千钱沽酒人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷289_10 </em></strong></font><font
face="黑体" color="#800080"> </font><font size="4" color="#800080" face="宋体">【寄别】<a
href="authers/qzz_0662.htm" target="_blank"></font><font size="3" color="#0080FF"><font face="黑体">杨凭</font></a></big> 
<br>
</font><br>
<font color="#400080">晚烟洲雾并苍苍，河雁惊飞不作行。<br>回旆转舟行数里，歌声犹自逐清湘。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷289_11 </em></strong></font><font
face="黑体" color="#800080"> </font><font size="4" color="#800080" face="宋体">【边情】<a
href="authers/qzz_0662.htm" target="_blank"></font><font size="3" color="#0080FF"><font face="黑体">杨凭</font></a></big> 
<br>
</font><br>
<font color="#400080">新种如今屡请和，玉关边上幸无他。<br>欲知北海苦辛处，看取节毛馀几多。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷289_12 </em></strong></font><font
face="黑体" color="#800080"> </font><font size="4" color="#800080" face="宋体">【早发湘中】<a
href="authers/qzz_0662.htm" target="_blank"></font><font size="3" color="#0080FF"><font face="黑体">杨凭</font></a></big> 
<br>
</font><br>
<font color="#400080">按节鸣笳中贵催，红旌白旆满船开。<br>迎愁湓浦登城望，西见荆门积水来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷289_13 </em></strong></font><font
face="黑体" color="#800080"> </font><font size="4" color="#800080" face="宋体">【海榴】<a
href="authers/qzz_0662.htm" target="_blank"></font><font size="3" color="#0080FF"><font face="黑体">杨凭</font></a></big> 
<br>
</font><br>
<font color="#400080">海榴殷色透帘栊，看盛看衰意欲同。<br>若许三英随五马，便将浓艳斗繁红。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷289_14 </em></strong></font><font
face="黑体" color="#800080"> </font><font size="4" color="#800080" face="宋体">【春情】<a
href="authers/qzz_0662.htm" target="_blank"></font><font size="3" color="#0080FF"><font face="黑体">杨凭</font></a></big> 
<br>
</font><br>
<font color="#400080">暮雨朝云几日归，如丝如雾湿人衣。<br>三湘二月春光早，莫逐狂风缭乱飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷289_15 </em></strong></font><font
face="黑体" color="#800080"> </font><font size="4" color="#800080" face="宋体">【送客往荆州】<a
href="authers/qzz_0662.htm" target="_blank"></font><font size="3" color="#0080FF"><font face="黑体">杨凭</font></a></big> 
<br>
</font><br>
<font color="#400080">巴丘过日又登城，云水湘东一日平。<br>若爱春秋繁露学，正逢元凯镇南荆。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷289_16 </em></strong></font><font
face="黑体" color="#800080"> </font><font size="4" color="#800080" face="宋体">【赠马炼师】<a
href="authers/qzz_0662.htm" target="_blank"></font><font size="3" color="#0080FF"><font face="黑体">杨凭</font></a></big> 
<br>
</font><br>
<font color="#400080">心嫌碧落更何从，月帔花冠冰雪容。<br>行雨若迷归处路，近南惟见祝融峰。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷289_17 </em></strong></font><font
face="黑体" color="#800080"> </font><font size="4" color="#800080" face="宋体">【湘江泛舟】<a
href="authers/qzz_0662.htm" target="_blank"></font><font size="3" color="#0080FF"><font face="黑体">杨凭</font></a></big> 
<br>
</font><br>
<font color="#400080">湘川洛浦三千里，地角天涯南北遥。<br>除却同倾百壶外，不愁谁奈两魂销。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷289_18 </em></strong></font><font
face="黑体" color="#800080"> </font><font size="4" color="#800080" face="宋体">【送别】<a
href="authers/qzz_0662.htm" target="_blank"></font><font size="3" color="#0080FF"><font face="黑体">杨凭</font></a></big> 
<br>
</font><br>
<font color="#400080">江岸梅花雪不如，看君驿驭向南徐。<br>相闻不必因来雁，云里飞落素书。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷289_19 </em></strong></font><font
face="黑体" color="#800080"> </font><font size="4" color="#800080" face="宋体">【赠窦牟（一作窦洛阳牟见简篇章，偶赠绝句）】<a
href="authers/qzz_0662.htm" target="_blank"></font><font size="3" color="#0080FF"><font face="黑体">杨凭</font></a></big> 
<br>
</font><br>
<font color="#400080">直用天才众却_，应欺李杜久为尘。<br>南荒不死中华老，别玉翻同西国人。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
