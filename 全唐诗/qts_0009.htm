<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷9_1 </em></strong></font><font
face="黑体" color="#800080"> </font><font size="4" color="#800080" face="宋体">【丈人观】<a
href="authers/qzz_0038.htm" target="_blank"></font><font size="3" color="#0080FF"><font face="黑体">徐氏</font></a></big> 
<br>
</font><br>
<font color="#400080">早与元妃慕至化，同跻灵岳访真仙。当时信有壶中景，<BR>
</font></big>
<font color="#400080">今日亲来洞里天。仪仗影空寥廓外，金丝声揭翠微巅。<BR>
</font></big>
<font color="#400080">惟惭未致华胥理，徒卜升平万万年。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷9_2 </em></strong></font><font
face="黑体" color="#800080"> </font><font size="4" color="#800080" face="宋体">【玄都观】<a
href="authers/qzz_0038.htm" target="_blank"></font><font size="3" color="#0080FF"><font face="黑体">徐氏</font></a></big> 
<br>
</font><br>
<font color="#400080">千寻绿嶂夹流溪，登眺因知海岳低。瀑布迸舂青石碎，<BR>
</font></big>
<font color="#400080">轮茵横翦翠峰齐。步黏苔藓龙桥滑，日闭烟罗鸟径迷。<BR>
</font></big>
<font color="#400080">莫道穹天无路到，此山便是碧云梯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷9_3 </em></strong></font><font
face="黑体" color="#800080"> </font><font size="4" color="#800080" face="宋体">【丈人观谒先帝御容】<a
href="authers/qzz_0038.htm" target="_blank"></font><font size="3" color="#0080FF"><font face="黑体">徐氏</font></a></big> 
<br>
</font><br>
<font color="#400080">圣帝归梧野，躬来谒圣颜。旋登三径路，似陟九嶷山。<BR>
</font></big>
<font color="#400080">日照堆岚迥，云横积翠间。期修封禅礼，方俟再跻攀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷9_4 </em></strong></font><font
face="黑体" color="#800080"> </font><font size="4" color="#800080" face="宋体">【题金华宫】<a
href="authers/qzz_0038.htm" target="_blank"></font><font size="3" color="#0080FF"><font face="黑体">徐氏</font></a></big> 
<br>
</font><br>
<font color="#400080">再到金华顶，玄都访道回。云披分景象，黛锁显楼台。<BR>
</font></big>
<font color="#400080">雨涤前山净，风吹去路开。翠屏夹流水，何必羡蓬莱。<br>
<P><big><font size="3" face="黑体" color="#000080"><strong><em>&nbsp;&nbsp; 卷9_5 </em></strong></font><font
face="黑体" color="#800080"> </font><font size="4" color="#800080" face="宋体">【丹景山至德寺】<a
href="authers/qzz_0038.htm" target="_blank"></font><font size="3" color="#0080FF"><font face="黑体">徐氏</font></a></big> 
<br>
</font><br>
<font color="#400080">周回云水游丹景，因与真妃眺上方。晴日晓升金晃曜，<BR>
</font></big>
<font color="#400080">寒泉夜落玉丁当。松梢月转琴栖影，柏径风牵麝食香。<BR>
</font></big>
<font color="#400080">虔ち铢宜铸祝，惟祈圣祉保遐昌。<BR>
<P><big><font size="3" face="黑体" color="#000080"><strong><em>&nbsp;&nbsp; 卷9_6 </em></strong></font><font
face="黑体" color="#800080"> </font><font size="4" color="#800080" face="宋体">【题彭州阳平化】<a
href="authers/qzz_0038.htm" target="_blank"></font><font size="3" color="#0080FF"><font face="黑体">徐氏</font></a></big> 
<br>
</font><br>
<font color="#400080">寻真游胜境，巡礼到阳平。水远波澜碧，山高气象清。<BR>
</font></big>
<font color="#400080">殿严孙氏貌，碑暗系师名。夜月登坛醮，松风森磬声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷9_7 </em></strong></font><font
face="黑体" color="#800080"> </font><font size="4" color="#800080" face="宋体">【三学山夜看圣灯】<a
href="authers/qzz_0038.htm" target="_blank"></font><font size="3" color="#0080FF"><font face="黑体">徐氏</font></a></big> 
<br>
</font><br>
<font color="#400080">虔祷游灵境，元妃夙志同。玉香焚静夜，银烛炫辽空。<BR>
</font></big>
<font color="#400080">泉漱云根月，钟敲桧杪风。印金标圣迹，飞石显神功。<BR>
</font></big>
<font color="#400080">满望天涯极，平临日脚红。猿来斋石上，僧集讲筵中。<BR>
</font></big>
<font color="#400080">顿作超三界，浑疑证六通。愿成修偃化，社稷保延洪。<br>
<P><big><font size="3" face="黑体" color="#000080"><strong><em>&nbsp;&nbsp; 卷9_8 </em></strong></font><font
face="黑体" color="#800080"> </font><font size="4" color="#800080" face="宋体">【题天回驿】<a
href="authers/qzz_0038.htm" target="_blank"></font><font size="3" color="#0080FF"><font face="黑体">徐氏</font></a></big> 
<br>
</font><br>
<font color="#400080">周游灵境散幽情，千里江山暂得行。<br>所恨风光看未足，却驱金翠入龟城。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷9_9 </em></strong></font><font
face="黑体" color="#800080"> </font><font size="4" color="#800080" face="宋体">【丈人观（以下为太妃时作）】<a
href="authers/qzz_0038.htm" target="_blank"></font><font size="3" color="#0080FF"><font face="黑体">徐氏</font></a></big> 
<br>
</font><br>
<font color="#400080">获陪翠辇喜殊常，同涉仙坛岂厌长。<br>不羡乘鸾入烟雾，此中便是五云乡。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷9_10 </em></strong></font><font
face="黑体" color="#800080"> </font><font size="4" color="#800080" face="宋体">【玄都观】<a
href="authers/qzz_0038.htm" target="_blank"></font><font size="3" color="#0080FF"><font face="黑体">徐氏</font></a></big> 
<br>
</font><br>
<font color="#400080">登寻丹壑到玄都，接日红霞照座隅。<br>即向周回岩下看，似看曾进画图无。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷9_11 </em></strong></font><font
face="黑体" color="#800080"> </font><font size="4" color="#800080" face="宋体">【游丈人观谒先帝御容】<a
href="authers/qzz_0038.htm" target="_blank"></font><font size="3" color="#0080FF"><font face="黑体">徐氏</font></a></big> 
<br>
</font><br>
<font color="#400080">共谒御容仪，还同在禁闱。笙歌喧宝殿，彩仗耀金徽。<BR>
</font></big>
<font color="#400080">清泪沾罗袂，红霞拂绣衣。九疑山水远，无路继湘妃。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷9_12 </em></strong></font><font
face="黑体" color="#800080"> </font><font size="4" color="#800080" face="宋体">【题金华宫】<a
href="authers/qzz_0038.htm" target="_blank"></font><font size="3" color="#0080FF"><font face="黑体">徐氏</font></a></big> 
<br>
</font><br>
<font color="#400080">碧烟红雾漾人衣，宿雾苍苔石径危。风巧解吹松上曲，<BR>
</font></big>
<font color="#400080">蝶娇频采脸边脂。同寻僻境思携手，暗指遥山学画眉。<BR>
</font></big>
<font color="#400080">好把身心清净处，角冠霞帔事希夷。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷9_13 </em></strong></font><font
face="黑体" color="#800080"> </font><font size="4" color="#800080" face="宋体">【和题丹景山至德寺】<a
href="authers/qzz_0038.htm" target="_blank"></font><font size="3" color="#0080FF"><font face="黑体">徐氏</font></a></big> 
<br>
</font><br>
<font color="#400080">丹景山头宿梵宫，玉轮金辂驻虚空。军持无水注寒碧，<BR>
</font></big>
<font color="#400080">兰若有花开晚红。武士尽排青嶂下，内人皆在讲筵中。<BR>
</font></big>
<font color="#400080">我家帝子传王业，积善终期四海同。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷9_14 </em></strong></font><font
face="黑体" color="#800080"> </font><font size="4" color="#800080" face="宋体">【题彭州阳平化】<a
href="authers/qzz_0038.htm" target="_blank"></font><font size="3" color="#0080FF"><font face="黑体">徐氏</font></a></big> 
<br>
</font><br>
<font color="#400080">云浮翠辇届阳平，真似骖鸾到上清。风起半闻虎啸，<BR>
</font></big>
<font color="#400080">雨来当面见龙行。晚寻水涧听松韵，夜上星坛看月明。<BR>
</font></big>
<font color="#400080">长恐前身居此境，玉皇教向锦城生。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷9_15 </em></strong></font><font
face="黑体" color="#800080"> </font><font size="4" color="#800080" face="宋体">【三学山夜看圣灯】<a
href="authers/qzz_0038.htm" target="_blank"></font><font size="3" color="#0080FF"><font face="黑体">徐氏</font></a></big> 
<br>
</font><br>
<font color="#400080">圣灯千万炬，旋向碧空生。细雨湿不暗，好风吹更明。<BR>
</font></big>
<font color="#400080">磬敲金地响，僧唱梵天声。若说无心法，此光如有情。<br>
<P><big><font size="3" face="黑体" color="#000080"><strong><em>&nbsp;&nbsp; 卷9_16 </em></strong></font><font
face="黑体" color="#800080"> </font><font size="4" color="#800080" face="宋体">【题天回驿】<a
href="authers/qzz_0038.htm" target="_blank"></font><font size="3" color="#0080FF"><font face="黑体">徐氏</font></a></big> 
<br>
</font><br>
<font color="#400080">翠驿红亭近玉京，梦魂犹是在青城。<br>比来出看江山景，却被江山看出行。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
