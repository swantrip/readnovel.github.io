<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百三十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百三十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷135_1 </em></strong></font><font
face="黑体" color="#800080"> </font><font size="4" color="#800080" face="宋体">【冬夜寓居寄储太祝（一作薛据诗）】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">自为洛阳客，夫子吾知音。尽义能下士，时人无此心。<BR>
</font></big>
<font color="#400080">奈何离居夜，巢鸟悲空林。愁坐至月上，复闻南邻砧。
<P><big><font size="3" face="黑体" color="#000080"><strong><em>&nbsp;&nbsp; 卷135_2 </em></strong></font><font
face="黑体" color="#800080"> </font><font size="4" color="#800080" face="宋体">【春泛若耶溪】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">幽意无断绝，此去随所偶。晚风吹行舟，花路入溪口。<BR>
</font></big>
<font color="#400080">际夜转西壑，隔山望南斗。潭烟飞溶溶，林月低向后。<BR>
</font></big>
<font color="#400080">生事且弥漫，愿为持竿叟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷135_3 </em></strong></font><font
face="黑体" color="#800080"> </font><font size="4" color="#800080" face="宋体">【题鹤林寺】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">道林隐形胜，向背临层霄。松覆山殿冷，花藏G路遥。<BR>
</font></big>
<font color="#400080">珊珊宝幡挂，焰焰明灯烧。迟日半空谷，春风连上潮。<BR>
</font></big>
<font color="#400080">少凭水木兴，暂令身心调。愿谢携手客，兹山禅诵饶。
<P><big><font size="3" face="黑体" color="#000080"><strong><em>&nbsp;&nbsp; 卷135_4 </em></strong></font><font
face="黑体" color="#800080"> </font><font size="4" color="#800080" face="宋体">【题栖霞寺】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">南山势回合，灵境依此住。殿转云崖阴，僧探石泉度。<BR>
</font></big>
<font color="#400080">龙蛇争翕习，神鬼皆密护。万壑奔道场，群峰向双树。<BR>
</font></big>
<font color="#400080">天花飞不著，水月白成路。今日观身我，归心复何处。
<P><big><font size="3" face="黑体" color="#000080"><strong><em>&nbsp;&nbsp; 卷135_5 </em></strong></font><font
face="黑体" color="#800080"> </font><font size="4" color="#800080" face="宋体">【送储十二还庄城】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">西坂何缭绕，青林问子家。天寒噪野雀，日晚度城鸦。<BR>
</font></big>
<font color="#400080">寂历道傍树，钤上霞。兹情不可说，长恨隐沦赊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷135_6 </em></strong></font><font
face="黑体" color="#800080"> </font><font size="4" color="#800080" face="宋体">【送章彝下第】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">长安渭桥路，行客别时心。献赋温泉毕，无媒魏阙深。<BR>
</font></big>
<font color="#400080">黄莺啼就马，白日暗归林。三十名未立，君还惜寸阴。<br>
<P><big><font size="3" face="黑体" color="#000080"><strong><em>&nbsp;&nbsp; 卷135_7 </em></strong></font><font
face="黑体" color="#800080"> </font><font size="4" color="#800080" face="宋体">【送崔员外黔中监选】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">持衡出帝畿，星指夜郎飞。神女云迎马，荆门雨湿衣。<BR>
</font></big>
<font color="#400080">听猿收泪罢，系雁待书稀。蛮貊虽殊俗，知君肝胆微。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷135_8 </em></strong></font><font
face="黑体" color="#800080"> </font><font size="4" color="#800080" face="宋体">【送贾恒明府兼寄温张二司户】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">越客新安别，秦人旧国情。舟乘晚风便，月带上潮平。<BR>
</font></big>
<font color="#400080">花路西施石，云峰句践城。明州报两掾，相忆二毛生。
<P><big><font size="3" face="黑体" color="#000080"><strong><em>&nbsp;&nbsp; 卷135_9 </em></strong></font><font
face="黑体" color="#800080"> </font><font size="4" color="#800080" face="宋体">【送宋秀才】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">冠古积荣盛，当时数戟门。旧交丞相子，继世五侯孙。<BR>
</font></big>
<font color="#400080">长剑倚天外，短书盈万言。秋风一送别，江上黯消魂。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷135_10 </em></strong></font><font
face="黑体" color="#800080"> </font><font size="4" color="#800080" face="宋体">【送平判官入秦（一作卢象诗）】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">谪远自安命，三年已忘归。同声愿执手，驿骑到门扉。<BR>
</font></big>
<font color="#400080">云是帝乡去，军书谒紫微。曾为金马客，向日泪沾衣。<br>
<P><big><font size="3" face="黑体" color="#000080"><strong><em>&nbsp;&nbsp; 卷135_11 </em></strong></font><font
face="黑体" color="#800080"> </font><font size="4" color="#800080" face="宋体">【送郑务拜伯父】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">名公作逐臣，驱马拂行尘。旧国问郧子，劳歌过郢人。<BR>
</font></big>
<font color="#400080">一川花送客，二月柳宜春。奉料竹林兴，宽怀此别晨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷135_12 </em></strong></font><font
face="黑体" color="#800080"> </font><font size="4" color="#800080" face="宋体">【题招隐寺绚公房】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">开士度人久，空岩花雾深。徒知燕坐处，不见有为心。<BR>
</font></big>
<font color="#400080">兰若门对壑，田家路隔林。还言证法性，归去比黄金。
<P><big><font size="3" face="黑体" color="#000080"><strong><em>&nbsp;&nbsp; 卷135_13 </em></strong></font><font
face="黑体" color="#800080"> </font><font size="4" color="#800080" face="宋体">【宿太平观】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">夕到玉京寝，冥云汉低。魂交仙室蝶，曙听羽人鸡。<BR>
</font></big>
<font color="#400080">滴沥花上露，清泠松下G。明当访真隐，挥手入无倪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷135_14 </em></strong></font><font
face="黑体" color="#800080"> </font><font size="4" color="#800080" face="宋体">【题灵隐寺山顶禅院】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">招提此山顶，下界不相闻。塔影挂清汉，钟声和白云。<BR>
</font></big>
<font color="#400080">观空静室掩，行道众香焚。且驻西来驾，人天日未曛。<br>
<P><big><font size="3" face="黑体" color="#000080"><strong><em>&nbsp;&nbsp; 卷135_15 </em></strong></font><font
face="黑体" color="#800080"> </font><font size="4" color="#800080" face="宋体">【若耶溪逢孔九】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">相逢此溪曲，胜托在烟霞。潭影竹间动，岩阴檐外斜。<BR>
</font></big>
<font color="#400080">人言上皇代，犬吠武陵家。借问淹留日，春风满若耶。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷135_16 </em></strong></font><font
face="黑体" color="#800080"> </font><font size="4" color="#800080" face="宋体">【宿龙兴寺】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">香刹夜忘归，松青古殿扉。灯明方丈室，珠系比丘衣。<BR>
</font></big>
<font color="#400080">白日传心静，青莲喻法微。天花落不尽，处处鸟衔飞。
<P><big><font size="3" face="黑体" color="#000080"><strong><em>&nbsp;&nbsp; 卷135_17 </em></strong></font><font
face="黑体" color="#800080"> </font><font size="4" color="#800080" face="宋体">【题沈东美员外山池】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">仙郎偏好道，凿沼象瀛洲。鱼乐随情性，船行任去留。<BR>
</font></big>
<font color="#400080">秦人辨鸡犬，尧日识巢由。归客衡门外，仍怜返景幽。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷135_18 </em></strong></font><font
face="黑体" color="#800080"> </font><font size="4" color="#800080" face="宋体">【茅山洞口】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">华阳仙洞口，半岭拂云看。窈窕穿苔壁，差池对石坛。<BR>
</font></big>
<font color="#400080">方随地脉转，稍觉水晶寒。未果变金骨，归来兹路难。<br>
<P><big><font size="3" face="黑体" color="#000080"><strong><em>&nbsp;&nbsp; 卷135_19 </em></strong></font><font
face="黑体" color="#800080"> </font><font size="4" color="#800080" face="宋体">【过方尊师院】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">羽客北山寻，草堂松径深。养神宗示法，得道不知心。<BR>
</font></big>
<font color="#400080">洞户逢双履，寥天有一琴。更登玄圃上，仍种杏成林。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷135_20 </em></strong></font><font
face="黑体" color="#800080"> </font><font size="4" color="#800080" face="宋体">【经陆补阙隐居】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">不敢要君征亦起，致君全得似唐虞。谠言昨叹离天听，<BR>
</font></big>
<font color="#400080">新象今闻入县图。琴锁坏窗风自响，鹤归乔木隐难呼。<BR>
</font></big>
<font color="#400080">学书弟子何人在，点检犹存谏草无。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷135_21 </em></strong></font><font
face="黑体" color="#800080"> </font><font size="4" color="#800080" face="宋体">【登天竺寺】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">郡有化城最，西穷叠嶂深。松门当涧口，石路在峰心。<BR>
</font></big>
<font color="#400080">幽见夕阳霁，高逢暮雨阴。佛身瞻绀发，宝地践黄金。<BR>
</font></big>
<font color="#400080">云向竹G尽，月从花洞临。因物成真悟，遗世在兹岑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷135_22 </em></strong></font><font
face="黑体" color="#800080"> </font><font size="4" color="#800080" face="宋体">【满公房】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">世界莲花藏，行人香火缘。灯王照不尽，中夜寂相传。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷135_23 </em></strong></font><font
face="黑体" color="#800080"> </font><font size="4" color="#800080" face="宋体">【过融上人兰若（一作孟浩然诗）】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">山头禅室挂僧衣，窗外无人溪鸟飞。<br>黄昏半在下山路，却听钟声连翠微。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷135_24 </em></strong></font><font
face="黑体" color="#800080"> </font><font size="4" color="#800080" face="宋体">【早发上东门】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">十五能行西入秦，三十无家作路人。<br>时命不将明主合，布衣空染洛阳尘。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷135_25 </em></strong></font><font
face="黑体" color="#800080"> </font><font size="4" color="#800080" face="宋体">【o园寺】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">宝坊求往迹，神理驻沿洄。雁塔酬前愿，王身更后来。<BR>
</font></big>
<font color="#400080">加持将暝合，朗悟豁然开。两世分明见，馀生复几哉。<br>
<P><big><font size="3" face="黑体" color="#000080"><strong><em>&nbsp;&nbsp; 卷135_26 </em></strong></font><font
face="黑体" color="#800080"> </font><font size="4" color="#800080" face="宋体">【送集贤学士伊阙史少府放归江东觐省（一作陶翰诗）】<a
href="authers/qzz_0399.htm" target="_blank"></font><font size="3" color="#0080FF"><font face="黑体">綦毋潜</font></a></big> 
<br>
</font><br>
<font color="#400080">墨客钟张侣，材高吴越珍。千门来谒帝，驷马去荣亲。<BR>
</font></big>
<font color="#400080">吏邑沿清洛，乡山指白O。归期应不远，当及未央春。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
