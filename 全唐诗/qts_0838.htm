<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百三十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百三十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷838_1 </em></strong></font><font
face="黑体" color="#800080"> </font><font size="4" color="#800080" face="宋体">【夏日草堂作】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">沙泉带草堂，纸帐卷空床。静是真消息，吟非俗肺肠。<BR>
</font></big>
<font color="#400080">园林坐清影，梅杏嚼红香。谁住原西寺，钟声送夕阳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_2 </em></strong></font><font
face="黑体" color="#800080"> </font><font size="4" color="#800080" face="宋体">【寄镜湖方干处士（一作寄方干处士鉴湖旧居）】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">贺监旧山川，空来近百年。闻君与琴鹤，终日在渔船。<BR>
</font></big>
<font color="#400080">岛露深秋石，湖澄半夜天。云门几回去，题遍好林泉。
<P><big><font size="3" face="黑体" color="#000080"><strong><em>&nbsp;&nbsp; 卷838_3 </em></strong></font><font
face="黑体" color="#800080"> </font><font size="4" color="#800080" face="宋体">【送人归吴】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">比说归耕钓，迢迢向海涯。春寒游子路，村晚主人家。<BR>
</font></big>
<font color="#400080">□□□□□，□山绿过茶。重寻旧邻里，菱藕正开花。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_4 </em></strong></font><font
face="黑体" color="#800080"> </font><font size="4" color="#800080" face="宋体">【赠仰上人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">避地依真境，安闲似旧溪。干戈百里外，泉石乱峰西。<BR>
</font></big>
<font color="#400080">草瑞香难歇，松灵盖尽低。寻应报休马，瓶锡向南携。<br>
<P><big><font size="3" face="黑体" color="#000080"><strong><em>&nbsp;&nbsp; 卷838_5 </em></strong></font><font
face="黑体" color="#800080"> </font><font size="4" color="#800080" face="宋体">【夜坐】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">百虫声里坐，夜色共冥冥。远忆诸峰顶，曾栖此性灵。<BR>
</font></big>
<font color="#400080">月华澄有象，诗思在无形。彻曙都忘寝，虚窗日照经。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_6 </em></strong></font><font
face="黑体" color="#800080"> </font><font size="4" color="#800080" face="宋体">【新栽松】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">野僧教种法，苒苒出蓬蒿。百岁催人老，千年待尔高。<BR>
</font></big>
<font color="#400080">静宜兼竹石，幽合近猿猱。他日成阴后，秋风吹海涛。
<P><big><font size="3" face="黑体" color="#000080"><strong><em>&nbsp;&nbsp; 卷838_7 </em></strong></font><font
face="黑体" color="#800080"> </font><font size="4" color="#800080" face="宋体">【期友人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">早晚逐兹来，闲门日为开。乱蛩鸣白草，残菊藉苍苔。<BR>
</font></big>
<font color="#400080">困卧谁惊起，闲行自欲回。何时此携手，吾子本多才。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_8 </em></strong></font><font
face="黑体" color="#800080"> </font><font size="4" color="#800080" face="宋体">【和郑谷郎中看棋】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">个是仙家事，何人合用心。几时终一局，万木老千岑。<BR>
</font></big>
<font color="#400080">有路如飞出，无机似陆沈。樵夫可能解，也此废光阴。<br>
<P><big><font size="3" face="黑体" color="#000080"><strong><em>&nbsp;&nbsp; 卷838_9 </em></strong></font><font
face="黑体" color="#800080"> </font><font size="4" color="#800080" face="宋体">【寄钱塘罗给事】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">愤愤呕谗书，无人诵子虚。伤心天v末，搔首懿宗初。<BR>
</font></big>
<font color="#400080">海树青丛短，湖山翠点疏。秋涛看足否，罗刹石边居。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_10 </em></strong></font><font
face="黑体" color="#800080"> </font><font size="4" color="#800080" face="宋体">【戊辰岁湘中寄郑谷郎中】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">白发久慵簪，常闻病亦吟。瘦应成鹤骨，闲想似禅心。<BR>
</font></big>
<font color="#400080">上国杨花乱，沧洲荻笋深。不堪思翠t，西望独沾襟。
<P><big><font size="3" face="黑体" color="#000080"><strong><em>&nbsp;&nbsp; 卷838_11 </em></strong></font><font
face="黑体" color="#800080"> </font><font size="4" color="#800080" face="宋体">【寓言】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">造化安能保，山川凿欲翻。精华销地底，珠玉聚侯门。<BR>
</font></big>
<font color="#400080">始作骄奢本，终为祸乱根。亡家与亡国，云此更何言。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_12 </em></strong></font><font
face="黑体" color="#800080"> </font><font size="4" color="#800080" face="宋体">【寄王振拾遗（戊辰岁）】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">折槛意何如，平安信不虚。近来焚谏草，深去觅山居。<BR>
</font></big>
<font color="#400080">□□□□□，□□□□馀。分明知在处，难寄乱离书。<br>
<P><big><font size="3" face="黑体" color="#000080"><strong><em>&nbsp;&nbsp; 卷838_13 </em></strong></font><font
face="黑体" color="#800080"> </font><font size="4" color="#800080" face="宋体">【经贾岛旧居】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">先生居处所，野烧几为灰。若有吟魂在，应随夜魄回。<BR>
</font></big>
<font color="#400080">地宁销志气，天忍罪清才。古木霜风晚，江禽共宿来。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_14 </em></strong></font><font
face="黑体" color="#800080"> </font><font size="4" color="#800080" face="宋体">【送人游塞】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">槐柳野桥边，行尘暗马前。秋风来汉地，客路入胡天。<BR>
</font></big>
<font color="#400080">雁聚河流浊，羊群碛草膻。那堪陇头宿，乡梦逐潺。
<P><big><font size="3" face="黑体" color="#000080"><strong><em>&nbsp;&nbsp; 卷838_15 </em></strong></font><font
face="黑体" color="#800080"> </font><font size="4" color="#800080" face="宋体">【桃花】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">千株含露态，何处照人红。风暖仙源里，春和水国中。<BR>
</font></big>
<font color="#400080">流莺应见落，舞蝶未知空。拟欲求图画，枝枝带竹丛。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_16 </em></strong></font><font
face="黑体" color="#800080"> </font><font size="4" color="#800080" face="宋体">【闻雁】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">何处人惊起，飞来过草堂。丹心劳避弋，万里念随阳。<BR>
</font></big>
<font color="#400080">影断风天月，声孤荻岸霜。明年趁春去，江上别鸳鸯。<br>
<P><big><font size="3" face="黑体" color="#000080"><strong><em>&nbsp;&nbsp; 卷838_17 </em></strong></font><font
face="黑体" color="#800080"> </font><font size="4" color="#800080" face="宋体">【送人游南】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">南国多山水，君游兴可知。船中江上景，晚泊早行时。<BR>
</font></big>
<font color="#400080">子美遗魂地，藏真旧墨池。经过几销日，荒草里寻碑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_18 </em></strong></font><font
face="黑体" color="#800080"> </font><font size="4" color="#800080" face="宋体">【送益公归旧居】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">旧隐终牵梦，春残结束归。溪山无伴过，风雨有花飞。<BR>
</font></big>
<font color="#400080">片石留题字，孤潭照浣衣。邻僧喜相接，扫径与开扉。
<P><big><font size="3" face="黑体" color="#000080"><strong><em>&nbsp;&nbsp; 卷838_19 </em></strong></font><font
face="黑体" color="#800080"> </font><font size="4" color="#800080" face="宋体">【不睡】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">永夜不欲睡，虚堂闭复开。却离灯影去，待得月光来。<BR>
</font></big>
<font color="#400080">落叶逢巢住，飞萤值我回。天明拂经案，一炷白檀灰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_20 </em></strong></font><font
face="黑体" color="#800080"> </font><font size="4" color="#800080" face="宋体">【新秋雨后】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">夜雨洗河汉，诗怀觉有灵。篱声新蟋蟀，草影老蜻蜓。<BR>
</font></big>
<font color="#400080">静引闲机发，凉吹远思醒。逍遥向谁说，时注漆园经。<br>
<P><big><font size="3" face="黑体" color="#000080"><strong><em>&nbsp;&nbsp; 卷838_21 </em></strong></font><font
face="黑体" color="#800080"> </font><font size="4" color="#800080" face="宋体">【送刘蜕秀才赴举】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">百发百中□，□□□□年。丹枝如计分，一箭的无偏。<BR>
</font></big>
<font color="#400080">文物兵销国，关河雪霁天。都人看春榜，韩字在谁前。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_22 </em></strong></font><font
face="黑体" color="#800080"> </font><font size="4" color="#800080" face="宋体">【留题仰山大师塔院】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">岚光叠杳冥，晓翠湿窗明。欲起游方去，重来绕塔行。<BR>
</font></big>
<font color="#400080">乱云开鸟道，群木发秋声。曾约诸徒弟，香灯尽此生。
<P><big><font size="3" face="黑体" color="#000080"><strong><em>&nbsp;&nbsp; 卷838_23 </em></strong></font><font
face="黑体" color="#800080"> </font><font size="4" color="#800080" face="宋体">【乱中闻郑谷、吴延保下世】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">小谏才埋玉，星郎亦逝川。国由多聚盗，天似不容贤。<BR>
</font></big>
<font color="#400080">兵火焚诗草，江流涨墓田。长安已涂炭，追想更凄然。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_24 </em></strong></font><font
face="黑体" color="#800080"> </font><font size="4" color="#800080" face="宋体">【送东林寺睦公往吴国】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">八月江行好，风帆日夜飘。烟霞经北固，禾黍过南朝。<BR>
</font></big>
<font color="#400080">社客无宗炳，诗家有鲍昭。莫因贤相请，不返旧山椒。<br>
<P><big><font size="3" face="黑体" color="#000080"><strong><em>&nbsp;&nbsp; 卷838_25 </em></strong></font><font
face="黑体" color="#800080"> </font><font size="4" color="#800080" face="宋体">【除夜】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">夜久谁同坐，炉寒鼎亦澄。乱松飘雨雪，一室掩香灯。<BR>
</font></big>
<font color="#400080">白发添新岁，清吟减旧朋。明朝待晴旭，池上看春冰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_26 </em></strong></font><font
face="黑体" color="#800080"> </font><font size="4" color="#800080" face="宋体">【送秘上人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">谁喜老闲身，春山起送君。欲凭莲社信，转入洞庭云。<BR>
</font></big>
<font color="#400080">道路长无阻，干戈渐不闻。秋来向何处，相忆雁成群。
<P><big><font size="3" face="黑体" color="#000080"><strong><em>&nbsp;&nbsp; 卷838_27 </em></strong></font><font
face="黑体" color="#800080"> </font><font size="4" color="#800080" face="宋体">【寓居岳麓，谢进士沈彬再访】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">去岁来寻我，留题在藓痕。又因风雪夜，重宿古松门。<BR>
</font></big>
<font color="#400080">玉有疑休泣，诗无主且言。明朝此相送，披褐入桃源。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_28 </em></strong></font><font
face="黑体" color="#800080"> </font><font size="4" color="#800080" face="宋体">【对雪】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">松门堆复积，埋石亦埋莎。为瑞还难得，居贫莫厌多。<BR>
</font></big>
<font color="#400080">听怜终夜落，吟惜一年过。谁在江楼望，漫漫堕绿波。<br>
<P><big><font size="3" face="黑体" color="#000080"><strong><em>&nbsp;&nbsp; 卷838_29 </em></strong></font><font
face="黑体" color="#800080"> </font><font size="4" color="#800080" face="宋体">【和岷公送李评事往宜春】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">兵火销邻境，龙沙有去人。江潭牵兴远，风物入题新。<BR>
</font></big>
<font color="#400080">雪湛将残腊，霞明向早春。郡侯开宴处，桃李照歌尘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_30 </em></strong></font><font
face="黑体" color="#800080"> </font><font size="4" color="#800080" face="宋体">【送僧】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">老忆游方日，天涯锡独摇。凌晨从北固，冲雪向南朝。<BR>
</font></big>
<font color="#400080">鬓发泉边剃，香灯树下烧。双峰诸道友，夏满有书招。
<P><big><font size="3" face="黑体" color="#000080"><strong><em>&nbsp;&nbsp; 卷838_31 </em></strong></font><font
face="黑体" color="#800080"> </font><font size="4" color="#800080" face="宋体">【过荆门】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">路出荆门远，行行日欲西。草枯蛮冢乱，山断汉江低。<BR>
</font></big>
<font color="#400080">野店丛蒿短，烟村簇树齐。翻思故林去，在处有猿啼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_32 </em></strong></font><font
face="黑体" color="#800080"> </font><font size="4" color="#800080" face="宋体">【山中答人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">谩道诗名出，何曾著苦吟。忽来还有意，已过即无心。<BR>
</font></big>
<font color="#400080">夏月山长往，霜天寺独寻。故人怜拙朴，时复寄空林。<br>
<P><big><font size="3" face="黑体" color="#000080"><strong><em>&nbsp;&nbsp; 卷838_33 </em></strong></font><font
face="黑体" color="#800080"> </font><font size="4" color="#800080" face="宋体">【赠卢明府闲居】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">鬓霜垂七十，江国久辞官。满箧新风雅，何人旧岁寒。<BR>
</font></big>
<font color="#400080">闲居当野水，幽鸟宿渔竿。终欲相寻去，兵戈时转难。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_34 </em></strong></font><font
face="黑体" color="#800080"> </font><font size="4" color="#800080" face="宋体">【幽庭】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">不放生纤草，从教遍绿苔。还防长者至，未著牡丹栽。<BR>
</font></big>
<font color="#400080">蛱蝶空飞过，Wo时下来。南邻折芳子，到此寂寥回。
<P><big><font size="3" face="黑体" color="#000080"><strong><em>&nbsp;&nbsp; 卷838_35 </em></strong></font><font
face="黑体" color="#800080"> </font><font size="4" color="#800080" face="宋体">【送休师归长沙宁觐】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">吾子此归宁，风烟是旧经。无穷芳草色，何处故山青。<BR>
</font></big>
<font color="#400080">偶泊鸣蝉岛，难眠好月汀。殷勤问安外，湘岸采诗灵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_36 </em></strong></font><font
face="黑体" color="#800080"> </font><font size="4" color="#800080" face="宋体">【将游嵩华行次荆渚】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">莲峰映敷水，嵩岳压伊河。两处思归久，前贤隐去多。<BR>
</font></big>
<font color="#400080">闲身应绝迹，在世幸无他。会向红霞峤，僧龛对薜萝。<br>
<P><big><font size="3" face="黑体" color="#000080"><strong><em>&nbsp;&nbsp; 卷838_37 </em></strong></font><font
face="黑体" color="#800080"> </font><font size="4" color="#800080" face="宋体">【远思】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">远思极何处，南楼烟水长。秋风过鸿雁，游子在潇湘。<BR>
</font></big>
<font color="#400080">海面云生白，天涯堕晚光。徘徊古堤上，曾此赠垂杨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_38 </em></strong></font><font
face="黑体" color="#800080"> </font><font size="4" color="#800080" face="宋体">【寄勉二三子】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">不见二三子，悠然吴楚间。尽应生白发，几个在青山。<BR>
</font></big>
<font color="#400080">□□□□□，□□莫放闲。君闻国风否，千载咏关关。
<P><big><font size="3" face="黑体" color="#000080"><strong><em>&nbsp;&nbsp; 卷838_39 </em></strong></font><font
face="黑体" color="#800080"> </font><font size="4" color="#800080" face="宋体">【渚宫江亭寓目】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">津亭虽极望，未称本心闲。白有三江水，青无一点山。<BR>
</font></big>
<font color="#400080">新鸿喧夕浦，远棹聚空湾。终遂归匡社，孤帆即此还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_40 </em></strong></font><font
face="黑体" color="#800080"> </font><font size="4" color="#800080" face="宋体">【蝴蝶】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">何处背繁红，迷芳到槛重。分飞还独出，成队偶相逢。<BR>
</font></big>
<font color="#400080">远害终防雀，争先不避蜂。桃蹊牵往复，兰径引相从。<BR>
</font></big>
<font color="#400080">翠`丹心冷，香凝粉翅浓。可寻穿树影，难觅宿花踪。<BR>
</font></big>
<font color="#400080">日晚来仍急，春残舞未慵。西风旧池馆，犹得采芙蓉。
<P><big><font size="3" face="黑体" color="#000080"><strong><em>&nbsp;&nbsp; 卷838_41 </em></strong></font><font
face="黑体" color="#800080"> </font><font size="4" color="#800080" face="宋体">【送刘秀才往东洛】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">羡子去东周，行行非旅游。烟霄有兄弟，事业尽曹刘。<BR>
</font></big>
<font color="#400080">洛水清奔夏，嵩云白入秋。来年遂鹏化，一举上瀛洲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_42 </em></strong></font><font
face="黑体" color="#800080"> </font><font size="4" color="#800080" face="宋体">【移竹】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">旧溪千万竿，风雨夜珊珊。白首来江国，黄金买岁寒。<BR>
</font></big>
<font color="#400080">乍移伤粉节，终绕著朱栏。会得承春力，新抽锦箨看。<br>
<P><big><font size="3" face="黑体" color="#000080"><strong><em>&nbsp;&nbsp; 卷838_43 </em></strong></font><font
face="黑体" color="#800080"> </font><font size="4" color="#800080" face="宋体">【雉】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">角角类关关，春晴锦羽干。文呈五色异，瑞入九苞难。<BR>
</font></big>
<font color="#400080">暮宿红兰暖，朝飞绿野寒。山梁从行者，错解仲尼叹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_44 </em></strong></font><font
face="黑体" color="#800080"> </font><font size="4" color="#800080" face="宋体">【怀轩辕先生】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">不得先生信，空怀汗漫秋。月华离鹤背，日影上鳌头。<BR>
</font></big>
<font color="#400080">欲学孤云去，其如重骨留。槎程在何处，人世屡荒丘。
<P><big><font size="3" face="黑体" color="#000080"><strong><em>&nbsp;&nbsp; 卷838_45 </em></strong></font><font
face="黑体" color="#800080"> </font><font size="4" color="#800080" face="宋体">【永夜感怀寄郑谷郎中】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">展转复展转，所思安可论。夜凉难就枕，月好重开门。<BR>
</font></big>
<font color="#400080">霜杀百草尽，蛩归四壁根。生来苦章句，早遇至公言。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_46 </em></strong></font><font
face="黑体" color="#800080"> </font><font size="4" color="#800080" face="宋体">【卖松者】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">未得凌云价，何惭所买真。自知桃李世，有爱岁寒人。<BR>
</font></big>
<font color="#400080">瑟瑟初离涧，青青未识尘。宁同买花者，贵逐片时春。<br>
<P><big><font size="3" face="黑体" color="#000080"><strong><em>&nbsp;&nbsp; 卷838_47 </em></strong></font><font
face="黑体" color="#800080"> </font><font size="4" color="#800080" face="宋体">【丙寅岁寄潘归仁】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">九土尽荒墟，干戈杀害馀。更须忧去国，未可守贫居。<BR>
</font></big>
<font color="#400080">康泰终来在，编联莫破除。他年遇知己，无耻报b。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_48 </em></strong></font><font
face="黑体" color="#800080"> </font><font size="4" color="#800080" face="宋体">【尝茶】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">石屋晚烟生，松窗铁碾声。因留来客试，共说寄僧名。<BR>
</font></big>
<font color="#400080">味击诗魔乱，香搜睡思轻。春风川上，忆傍绿丛行。
<P><big><font size="3" face="黑体" color="#000080"><strong><em>&nbsp;&nbsp; 卷838_49 </em></strong></font><font
face="黑体" color="#800080"> </font><font size="4" color="#800080" face="宋体">【杨花】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">暖景照悠悠，遮空势渐稠。乍如飞雪远，未似落花休。<BR>
</font></big>
<font color="#400080">万带都门外，千株渭水头。纷纭知近夏，销歇恐成秋。<BR>
</font></big>
<font color="#400080">软著朝簪去，狂随别骑游。旆冲离馆驿，莺扑绕宫楼。<BR>
</font></big>
<font color="#400080">江国晴愁对，池塘晚见浮。虚窗萦笔雅，深院藉苔幽。<BR>
</font></big>
<font color="#400080">静堕王孙酒，繁黏客子裘。咏吟何洁白，根本属风流。<BR>
</font></big>
<font color="#400080">向日还轻举，因风更自由。不堪思汴岸，千里到扬州。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_50 </em></strong></font><font
face="黑体" color="#800080"> </font><font size="4" color="#800080" face="宋体">【咏影】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">万物患有象，不能逃大明。始随残魄灭，又逐晓光生。<BR>
</font></big>
<font color="#400080">曲直宁相隐，洪纤必自呈。还如至公世，洞鉴是非情。<br>
<P><big><font size="3" face="黑体" color="#000080"><strong><em>&nbsp;&nbsp; 卷838_51 </em></strong></font><font
face="黑体" color="#800080"> </font><font size="4" color="#800080" face="宋体">【南归舟中二首】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">南归乘客棹，道路免崎岖。江上经时节，船中听鹧鸪。<BR>
</font></big>
<font color="#400080">春容含众岫，雨气泛平芜。落日停舟望，王维未有图。<BR><BR>
<font color="#400080">长江春气寒，客况棹声闲。夜泊诸村雨，程回数郡山。<BR>
</font></big>
<font color="#400080">桑根垂断岸，浪沫聚空湾。已去邻园近，随缘是暂还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_52 </em></strong></font><font
face="黑体" color="#800080"> </font><font size="4" color="#800080" face="宋体">【送迁客】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">天涯即爱州，谪去莫多愁。若似承恩好，何如傍主休。<BR>
</font></big>
<font color="#400080">瘴昏铜柱黑，草赤火山秋。应想尧阴下，当时獬豸头。<br>
<P><big><font size="3" face="黑体" color="#000080"><strong><em>&nbsp;&nbsp; 卷838_53 </em></strong></font><font
face="黑体" color="#800080"> </font><font size="4" color="#800080" face="宋体">【题中上人院】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">高房占境幽，讲退即冥搜。欠鹤同支遁，多诗似惠休。<BR>
</font></big>
<font color="#400080">瓶澄孤井浪，案白小窗秋。莫道归山字，朝贤日献酬。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_54 </em></strong></font><font
face="黑体" color="#800080"> </font><font size="4" color="#800080" face="宋体">【逢乡友】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">无况来江岛，逢君话滞留。生缘同一国，相识共他州。<BR>
</font></big>
<font color="#400080">竹影斜青藓，茶香在白瓯。犹怜心道合，多事亦冥搜。
<P><big><font size="3" face="黑体" color="#000080"><strong><em>&nbsp;&nbsp; 卷838_55 </em></strong></font><font
face="黑体" color="#800080"> </font><font size="4" color="#800080" face="宋体">【自勉】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">试算平生事，中年欠五年。知非未落后，读易尚加前。<BR>
</font></big>
<font color="#400080">分受诗魔役，宁容俗态牵。闲吟见秋水，数只钓鱼船。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_56 </em></strong></font><font
face="黑体" color="#800080"> </font><font size="4" color="#800080" face="宋体">【寄诗友】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">天地有万物，尽应输苦心。他人虽欲解，此道奈何深。<BR>
</font></big>
<font color="#400080">返朴遗时态，关门度岁阴。相思去秋夕，共对冷灯吟。<br>
<P><big><font size="3" face="黑体" color="#000080"><strong><em>&nbsp;&nbsp; 卷838_57 </em></strong></font><font
face="黑体" color="#800080"> </font><font size="4" color="#800080" face="宋体">【居道林寺书怀】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">花落水喧喧，端居信昼昏。谁来看山寺，自要扫松门。<BR>
</font></big>
<font color="#400080">是事皆能讳，唯诗未懒言。传闻好时世，亦欲背啼猿。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_58 </em></strong></font><font
face="黑体" color="#800080"> </font><font size="4" color="#800080" face="宋体">【经吴平观】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">中元斋醮后，残烬满空坛。老鹤心何待，尊师鬓已干。<BR>
</font></big>
<font color="#400080">幡灯古殿夜，霜霰大椿寒。谁见长生路，人间事万端。
<P><big><font size="3" face="黑体" color="#000080"><strong><em>&nbsp;&nbsp; 卷838_59 </em></strong></font><font
face="黑体" color="#800080"> </font><font size="4" color="#800080" face="宋体">【剑客】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">拔剑绕残樽，歌终便出门。西风满天雪，何处报人恩。<BR>
</font></big>
<font color="#400080">勇死寻常事，轻雠不足论。翻嫌易水上，细碎动离魂。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_60 </em></strong></font><font
face="黑体" color="#800080"> </font><font size="4" color="#800080" face="宋体">【白发】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">莫染亦莫镊，任从伊满头。白虽无耐药，黑也不禁秋。<BR>
</font></big>
<font color="#400080">静枕听蝉卧，闲垂看水流。浮生未达此，多为尔为愁。<br>
<P><big><font size="3" face="黑体" color="#000080"><strong><em>&nbsp;&nbsp; 卷838_61 </em></strong></font><font
face="黑体" color="#800080"> </font><font size="4" color="#800080" face="宋体">【秋兴寄胤公】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">风声吹竹健，凉气著身轻。谁有闲心去，江边看水行。<BR>
</font></big>
<font color="#400080">村遥红树远，野阔白烟平。试裂芭蕉片，题诗问竺卿。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_62 </em></strong></font><font
face="黑体" color="#800080"> </font><font size="4" color="#800080" face="宋体">【野步】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">城里无闲处，却寻城外行。田园经雨水，乡国忆桑耕。<BR>
</font></big>
<font color="#400080">傍涧蕨薇老，隔村冈陇横。何穷此心兴，时复鹧鸪声。
<P><big><font size="3" face="黑体" color="#000080"><strong><em>&nbsp;&nbsp; 卷838_63 </em></strong></font><font
face="黑体" color="#800080"> </font><font size="4" color="#800080" face="宋体">【残春】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">三月看无也，芳时此可嗟。园林欲向夕，风雨更吹花。<BR>
</font></big>
<font color="#400080">影乱冲人蝶，声繁绕堑蛙。那堪傍杨柳，飞絮满邻家。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_64 </em></strong></font><font
face="黑体" color="#800080"> </font><font size="4" color="#800080" face="宋体">【酬尚颜】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">取尽风骚妙，名高身倍闲。久离王者阙，欲向祖师山。<BR>
</font></big>
<font color="#400080">幕府秋招去，溪邻日望还。伊余岂酬敌，来往踏苔斑。<br>
<P><big><font size="3" face="黑体" color="#000080"><strong><em>&nbsp;&nbsp; 卷838_65 </em></strong></font><font
face="黑体" color="#800080"> </font><font size="4" color="#800080" face="宋体">【苦热】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">云势M于峰，金流断竹风。万方应望雨，片景欲焚空。<BR>
</font></big>
<font color="#400080">毒害芙蓉死，烦蒸瀑布红。恩多是团扇，出入画屏中。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_66 </em></strong></font><font
face="黑体" color="#800080"> </font><font size="4" color="#800080" face="宋体">【送欧阳秀才赴举】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">莫疑空手去，无援取高科。直是文章好，争如德行多。<BR>
</font></big>
<font color="#400080">烟霄心一寸，霜雪路千坡。称意东归后，交亲那喜何。
<P><big><font size="3" face="黑体" color="#000080"><strong><em>&nbsp;&nbsp; 卷838_67 </em></strong></font><font
face="黑体" color="#800080"> </font><font size="4" color="#800080" face="宋体">【放鹭鸶】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">洁白虽堪爱，腥膻不那何。到头从所欲，还汝旧沧波。<br>
<P><big><font size="3" face="黑体" color="#000080"><strong><em>&nbsp;&nbsp; 卷838_68 </em></strong></font><font
face="黑体" color="#800080"> </font><font size="4" color="#800080" face="宋体">【谢王秀才见示诗卷】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">谁见少年心，低摧向苦吟。后须离影响，得必洞精深。<BR>
</font></big>
<font color="#400080">道院春苔径，僧楼夏竹林。天如爱才子，何虑未知音。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_69 </em></strong></font><font
face="黑体" color="#800080"> </font><font size="4" color="#800080" face="宋体">【送徐秀才之吴】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">吴都霸道昌，才子去观光。望阙云天近，朝宗水路长。<BR>
</font></big>
<font color="#400080">海门收片雨，建业泊残阳。欲问淮王信，仙都即帝乡。
<P><big><font size="3" face="黑体" color="#000080"><strong><em>&nbsp;&nbsp; 卷838_70 </em></strong></font><font
face="黑体" color="#800080"> </font><font size="4" color="#800080" face="宋体">【独院偶作】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">风篁清一院，坐卧润肌肤。此境终抛去，邻房肯信无。<BR>
</font></big>
<font color="#400080">身非王者役，门是祖师徒。毕竟伊云鸟，从来我友于。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_71 </em></strong></font><font
face="黑体" color="#800080"> </font><font size="4" color="#800080" face="宋体">【酬元员外见寄】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">僻巷谁相访，风篱翠蔓牵。易中通性命，贫里过流年。<BR>
</font></big>
<font color="#400080">且有吟情挠，都无俗事煎。时闻得新意，多是此忘缘。<br>
<P><big><font size="3" face="黑体" color="#000080"><strong><em>&nbsp;&nbsp; 卷838_72 </em></strong></font><font
face="黑体" color="#800080"> </font><font size="4" color="#800080" face="宋体">【寄文秀大师】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">皎然灵一时，还有屈于诗。世岂无英主，天何惜大师。<BR>
</font></big>
<font color="#400080">道终归正始，心莫问多岐。览卷堪惊立，贞风喜未衰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_73 </em></strong></font><font
face="黑体" color="#800080"> </font><font size="4" color="#800080" face="宋体">【夏雨】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">K<a href="../BZK/zxw.jpg"target="_blank">zw</a>蔽穹苍，冥髯砸环健５笔毕酷毒，随处有清凉。<br>
</font></big>
<font color="#400080">著物声虽暴，滋农润即长。乍红萦急电，微白露残阳。<BR>
</font></big>
<font color="#400080">应祷尤难得，经旬甚不妨。吟听喧竹树，立见涨池塘。<BR>
</font></big>
<font color="#400080">众类声休出，群峰色尽藏。颓沱来洞壑，汗漫入潇湘。<BR>
</font></big>
<font color="#400080">下叶黎m望，高旱鹿狻Ｓ恼飘卧簟，极浦洒归樯。<BR>
</font></big>
<font color="#400080">藓在阶从湿，花衰苑任伤。闲思济时力，歌咏发哀肠。
<P><big><font size="3" face="黑体" color="#000080"><strong><em>&nbsp;&nbsp; 卷838_3 </em></strong></font><font
face="黑体" color="#800080"> </font><font size="4" color="#800080" face="宋体">【谢兴公上人寄山水簇子】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">半幅古潺颜，看来心意闲。何须寻鸟道，即此出人间。<BR>
</font></big>
<font color="#400080">t暮疑啼，松深认掩关。知君远相惠，免我忆归山。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_4 </em></strong></font><font
face="黑体" color="#800080"> </font><font size="4" color="#800080" face="宋体">【酬微上人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">古律皆深妙，新吟复造微。搜难穷月窟，琢苦尽天机。<BR>
</font></big>
<font color="#400080">晚桧清蝉咽，寒江白鸟飞。他年旧山去，为子远携归。<br>
<P><big><font size="3" face="黑体" color="#000080"><strong><em>&nbsp;&nbsp; 卷838_5 </em></strong></font><font
face="黑体" color="#800080"> </font><font size="4" color="#800080" face="宋体">【同光岁送人及第东归】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">西笑道何光，新朝旧桂堂。春官如白傅，内试似文皇。<BR>
</font></big>
<font color="#400080">变化龙三十，升腾凤一行。还家几多兴，满袖月中香。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_6 </em></strong></font><font
face="黑体" color="#800080"> </font><font size="4" color="#800080" face="宋体">【寄江居耿处士】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">野癖虽相似，生涯即不同。红霞禅石上，明月钓船中。<BR>
</font></big>
<font color="#400080">醉倒芦花白，吟缘蓼岸红。相思何以寄，吾道本空空。
<P><big><font size="3" face="黑体" color="#000080"><strong><em>&nbsp;&nbsp; 卷838_7 </em></strong></font><font
face="黑体" color="#800080"> </font><font size="4" color="#800080" face="宋体">【病起二首】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">一卧四十日，起来秋气深。已甘长逝魄，还见旧交心。<BR>
</font></big>
<font color="#400080">撑拄筇犹重，枝梧力未任。终将此形陋，归死故丘林。<BR><BR>
<font color="#400080">秋风已伤骨，更带竹声吹。抱疾关门久，扶羸傍砌时。<BR>
</font></big>
<font color="#400080">无生即不可，有死必相随。除却归真觉，何由拟免之。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷838_8 </em></strong></font><font
face="黑体" color="#800080"> </font><font size="4" color="#800080" face="宋体">【送中观进公归巴陵】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">一论破双空，持行大国中。不知从此去，何处挫邪宗。<BR>
</font></big>
<font color="#400080">昼雨悬帆黑，残阳泊岛红。应游到岸，相忆绕茶丛。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
