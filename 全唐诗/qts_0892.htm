<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百九十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百九十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷892_1 </em></strong></font><font
face="黑体" color="#800080"> </font><font size="4" color="#800080" face="宋体">【诉衷情】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">烛烬香残帘半卷，梦初惊。花欲谢，深夜，月笼明。<BR>
</font></big>
<font color="#400080">何处按歌声，轻轻。舞衣尘暗生，负春情。<br><BR>
<font color="#400080">碧沼红芳烟雨静，倚兰桡。垂玉佩，交带，袅纤腰。<BR>
</font></big>
<font color="#400080">鸳梦隔星桥，迢迢。越罗香暗销，坠花翘。<BR>
<P><big><font size="3" face="黑体" color="#000080"><strong><em>&nbsp;&nbsp; 卷892_2 </em></strong></font><font
face="黑体" color="#800080"> </font><font size="4" color="#800080" face="宋体">【天仙子】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">怅望前回梦里期，看花不语苦寻思。露桃宫里小腰枝，<BR>
</font></big>
<font color="#400080">眉眼细，鬓云垂，惟有多情宋玉知。<br><BR>
<font color="#400080">深夜归来长酩酊，扶入流苏犹未醒。醺醺酒气麝兰和，<BR>
</font></big>
<font color="#400080">惊睡觉，笑呵呵，长笑人生能几何。<br><BR>
<font color="#400080">蟾彩霜华夜不分，天外鸿声枕上闻。绣衾香冷懒重熏，<BR>
</font></big>
<font color="#400080">人寂寂，叶纷纷，才睡依前梦见君。<br><BR>
<font color="#400080">梦觉云屏依旧空，杜鹃声咽隔帘栊。玉郎薄幸去无踪，<BR>
</font></big>
<font color="#400080">一日日，恨重重，泪界莲腮两线红。<br><BR>
<font color="#400080">金似衣裳玉似身，眼如秋水鬓如云。霞裙月帔一群群，<BR>
</font></big>
<font color="#400080">来洞口，望烟分，刘阮不归春日曛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷892_3 </em></strong></font><font
face="黑体" color="#800080"> </font><font size="4" color="#800080" face="宋体">【江城子（一名水晶帘）】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">恩重娇多情易伤，漏更长，解鸳鸯。朱唇未动，<BR>
</font></big>
<font color="#400080">先觉口脂香。缓揭绣衾抽皓腕，移凤枕，枕檀郎。<br><BR>
<font color="#400080">髻鬟狼藉黛眉长，出兰房，别檀郎。角声呜咽，<BR>
</font></big>
<font color="#400080">星斗渐微茫。露冷月残人未起，留不住，泪千行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷892_4 </em></strong></font><font
face="黑体" color="#800080"> </font><font size="4" color="#800080" face="宋体">【定西番】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">挑尽金灯红烬，人灼灼，漏迟迟，未眠时。<BR>
</font></big>
<font color="#400080">斜倚银屏无语，闲愁上翠眉。闷杀梧桐残雨，滴相思。<BR><BR>
<font color="#400080">芳草丛生缕结，花艳艳，雨鳎晓庭中。<BR>
</font></big>
<font color="#400080">塞远久无音问，愁销镜里红。紫燕黄鹂犹至，恨何穷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷892_5 </em></strong></font><font
face="黑体" color="#800080"> </font><font size="4" color="#800080" face="宋体">【思帝乡】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">云髻坠，凤钗垂。髻坠钗垂无力，枕函欹。<BR>
</font></big>
<font color="#400080">翡翠屏深月落，漏依依。说尽人间天上，两心知。<br><BR>
<font color="#400080">春日游，杏花吹满头。陌上谁家年少，足风流。<BR>
</font></big>
<font color="#400080">妾拟将身嫁与，一生休。纵被无情弃，不能羞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷892_6 </em></strong></font><font
face="黑体" color="#800080"> </font><font size="4" color="#800080" face="宋体">【上行杯】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">芳草灞陵春岸，柳烟深，满楼弦管。一曲离声肠寸断。<BR>
</font></big>
<font color="#400080">今日送君千万，红缕玉盘金镂盏。须劝！珍重意，莫辞满。<br><BR>
<font color="#400080">白马玉鞭金辔，少年郎，离别容易。迢递去程千万里。<BR>
</font></big>
<font color="#400080">惆怅异乡云水，满酌一杯劝和泪。须愧！珍重意，莫辞醉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷892_7 </em></strong></font><font
face="黑体" color="#800080"> </font><font size="4" color="#800080" face="宋体">【酒泉子】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">月落星沉，楼上美人春睡。绿云欹，金枕腻，画屏深。<BR>
</font></big>
<font color="#400080">子规啼破相思梦，曙色东方才动。柳烟轻，花露重，<BR>
</font></big>
<font color="#400080">思难任。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷892_8 </em></strong></font><font
face="黑体" color="#800080"> </font><font size="4" color="#800080" face="宋体">【女冠子】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">四月十七，正是去年今日。别君时，忍泪佯低面，<BR>
</font></big>
<font color="#400080">含羞半敛眉¤   <BR>
</font></big>
<font color="#400080">不知魂已断，空有梦相随。除却天边月，没人知。<br><BR>
<font color="#400080">昨夜夜半，枕上分明梦见。语多时，依旧桃花面，<BR>
</font></big>
<font color="#400080">频低柳叶眉¤   <BR>
</font></big>
<font color="#400080">半羞还半喜，欲去又依依。觉来知是梦，不胜悲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷892_9 </em></strong></font><font
face="黑体" color="#800080"> </font><font size="4" color="#800080" face="宋体">【浣溪沙】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">清晓妆成寒食天，柳球斜袅间花钿，卷帘直出画堂前¤<BR>
</font></big>
<font color="#400080">指点牡丹初绽朵，日高犹自凭朱阑，含共挥锖薮翰小<BR><BR>
<font color="#400080">欲上秋千四体慵，拟交人送又心忪，画堂帘幕月明风¤<BR>
</font></big>
<font color="#400080">此夜有情谁不极，隔墙梨雪又玲珑，玉容憔悴惹微红。<BR><BR>
<font color="#400080">惆怅梦馀山月斜，孤灯照壁背红纱，小楼高阁谢娘家¤<BR>
</font></big>
<font color="#400080">暗想玉容何所似，一枝春雪冻梅花，满身香雾簇朝霞。<BR><BR>
<font color="#400080">绿树藏莺莺正啼，柳丝斜拂白铜L，弄珠江上草萋萋¤<BR>
</font></big>
<font color="#400080">日暮饮归何处客，绣鞍骢马一声嘶，满身兰麝醉如泥。<BR><BR>
<font color="#400080">夜夜相思更漏残，伤心明月凭阑干，想君思我锦衾寒¤<BR>
</font></big>
<font color="#400080">咫尺画堂深似海，忆来惟把旧书看，几时携手入长安。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷892_10 </em></strong></font><font
face="黑体" color="#800080"> </font><font size="4" color="#800080" face="宋体">【归国遥】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">春欲暮，满地落花红带雨。惆怅玉笼鹦鹉，单栖无伴侣¤<BR>
</font></big>
<font color="#400080">南望去程何许，问花花不语。早晚得同归去，恨无双翠羽。<br><BR>
<font color="#400080">金翡翠，为我南飞传我意。罨画桥边春水，几年花下醉¤<BR>
</font></big>
<font color="#400080">别后只知相愧，泪珠难远寄。罗幕绣帏鸳被，旧欢如梦里。<br><BR>
<font color="#400080">春欲晚，戏蝶游蜂花烂熳。日落谢家池馆，柳丝金缕断¤<BR>
</font></big>
<font color="#400080">睡觉绿鬟风乱，画屏云雨散。闲倚博山长叹，泪流沾皓腕。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷892_11 </em></strong></font><font
face="黑体" color="#800080"> </font><font size="4" color="#800080" face="宋体">【菩萨蛮】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">红楼别夜堪惆怅，香灯半卷流苏帐。残月出门时，<BR>
</font></big>
<font color="#400080">美人和泪辞¤   <BR>
</font></big>
<font color="#400080">琵琶金翠羽，弦上黄莺语。劝我早归家，绿窗人似花。<br>
<font color="#400080">人人尽说江南好，游人只合江南老。春水碧于天，<BR>
</font></big>
<font color="#400080">画船听雨眠¤   <BR>
</font></big>
<font color="#400080">垆边人似月，皓腕凝双雪。未老莫还乡，还乡须断肠。<BR><BR>
<font color="#400080">如今却忆江南乐，当时年少春衫薄。骑马倚斜桥，<BR>
</font></big>
<font color="#400080">满楼红袖招¤   <BR>
</font></big>
<font color="#400080">翠屏金屈曲，醉入花丛宿。此度见花枝，白头誓不归。<BR>
<font color="#400080">劝君今夜须沈醉，尊前莫话明朝事。珍重主人心，<BR>
</font></big>
<font color="#400080">酒深情亦深¤   <BR>
</font></big>
<font color="#400080">须愁春漏短，莫诉金杯满。遇酒且呵呵，人生能几何。<BR><BR>
<font color="#400080">洛阳城里春光好，洛阳才子他乡老。柳暗魏王堤，<BR>
</font></big>
<font color="#400080">此时心转迷¤   <BR>
</font></big>
<font color="#400080">桃花春水渌，水上鸳鸯浴。凝恨对残晖，忆君君不知。<br>
<P><big><font size="3" face="黑体" color="#000080"><strong><em>&nbsp;&nbsp; 卷892_12 </em></strong></font><font
face="黑体" color="#800080"> </font><font size="4" color="#800080" face="宋体">【更漏子】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">钟鼓寒，楼阁暝，月照古桐金井。深院闭，小庭空，<BR>
</font></big>
<font color="#400080">落花香露红¤   <BR>
</font></big>
<font color="#400080">烟柳重，春雾薄，灯背水窗高阁。闲倚户，暗沾衣，<BR>
</font></big>
<font color="#400080">待郎郎不归。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷892_13 </em></strong></font><font
face="黑体" color="#800080"> </font><font size="4" color="#800080" face="宋体">【谒金门（一名花自落、垂杨碧、出塞）】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">春雨足，染就一溪新绿。柳外飞来双羽玉，弄晴相对浴¤<BR>
</font></big>
<font color="#400080">楼外翠帘高轴，倚遍阑干几曲。云淡水平烟树簇，<BR>
</font></big>
<font color="#400080">寸心千里目。<br> <BR>
<font color="#400080">春漏促，金烬暗挑残烛。一夜帘前风撼竹，梦魂相断续¤<BR>
</font></big>
<font color="#400080">有个娇饶如玉，夜夜绣屏孤宿。闲抱琵琶寻旧曲，<BR>
</font></big>
<font color="#400080">远山眉黛绿。<BR>
<font color="#400080">空相忆，无计得传消息。天上嫦娥人不识，寄书何处觅¤<BR>
</font></big>
<font color="#400080">新睡觉来无力，不忍把君书迹。满院落花春寂寂，<BR>
</font></big>
<font color="#400080">断肠芳草碧。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷892_14 </em></strong></font><font
face="黑体" color="#800080"> </font><font size="4" color="#800080" face="宋体">【清平乐】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">春愁南陌，故国音书隔。细雨霏霏梨花白，燕拂画帘金额¤<BR>
</font></big>
<font color="#400080">尽日相望王孙，尘满衣上泪痕。谁向桥边吹笛，<BR>
</font></big>
<font color="#400080">驻马西望销魂。<br>   <BR>
<font color="#400080">野花芳草，寂寞关山道。柳吐金丝莺语早，惆怅香闺暗老¤<BR>
</font></big>
<font color="#400080">罗带悔结同心，独凭朱阑思深。梦觉半床斜月，<BR>
</font></big>
<font color="#400080">小窗风触鸣琴。<br>   <BR>
<font color="#400080">何处游女，蜀国多云雨。云解有情花解语，@地绣罗金缕¤<BR>
</font></big>
<font color="#400080">妆成不整金钿，含羞待月秋千。住在绿槐阴里，<BR>
</font></big>
<font color="#400080">门临春水桥边。<br>   <BR>
<font color="#400080">莺啼残月，绣阁香灯灭。门外马嘶郎欲别，正是落花时节¤<BR>
</font></big>
<font color="#400080">妆成不画蛾眉，含愁独倚金扉。去路香尘莫扫，<BR>
</font></big>
<font color="#400080">扫即郎去归迟。<BR>
<font color="#400080">琐窗春暮，满地梨花雨。君不归来情又去，红泪散沾金缕¤<BR>
</font></big>
<font color="#400080">梦魂飞断烟波，伤心不奈春何。空把金针独坐，<BR>
</font></big>
<font color="#400080">鸳鸯愁绣双窠。<br>   <BR>
<font color="#400080">绿杨春雨，金线飘千缕。花拆香枝黄鹂语，玉勒雕鞍何处¤<BR>
</font></big>
<font color="#400080">碧窗望断燕鸿，翠帘睡眼溟鳌１ι谁家弹罢，<BR>
</font></big>
<font color="#400080">含悲斜倚屏风。<br>   <BR>
<P><big><font size="3" face="黑体" color="#000080"><strong><em>&nbsp;&nbsp; 卷892_15 </em></strong></font><font
face="黑体" color="#800080"> </font><font size="4" color="#800080" face="宋体">【喜迁莺（即鹤冲天）】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">人汹汹，鼓冬冬，襟袖五更风。大罗天上月朦胧，<BR>
</font></big>
<font color="#400080">骑马上虚空¤   <BR>
</font></big>
<font color="#400080">香满衣，云满路，鸾凤绕身飞舞。霓旌绛节一群群，<BR>
</font></big>
<font color="#400080">引见玉华君。<br> <BR>
<font color="#400080">街鼓动，禁城开，天上探人回。凤衔金榜出云来，<BR>
</font></big>
<font color="#400080">平地一声雷¤   <BR>
</font></big>
<font color="#400080">莺已迁，龙已化，一夜满城车马。家家楼上簇神仙，<BR>
</font></big>
<font color="#400080">争看鹤冲天。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷892_16 </em></strong></font><font
face="黑体" color="#800080"> </font><font size="4" color="#800080" face="宋体">【应天长】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">绿槐阴里黄莺语，深院无人春昼午。画帘垂，金凤舞，<BR>
</font></big>
<font color="#400080">寂寞绣屏香一炷¤   <BR>
</font></big>
<font color="#400080">碧天云，无定处，空有梦魂来去。夜夜绿窗风雨，<BR>
</font></big>
<font color="#400080">断肠君信否。<BR>
<font color="#400080">别来半岁音书绝，一寸离肠千万结。难相见，易相别，<BR>
</font></big>
<font color="#400080">又是玉楼花似雪¤   <BR>
</font></big>
<font color="#400080">暗相思，无处说，惆怅夜来烟月。想得此时情切，<BR>
</font></big>
<font color="#400080">泪沾红袖g。<BR>
<P><big><font size="3" face="黑体" color="#000080"><strong><em>&nbsp;&nbsp; 卷892_17 </em></strong></font><font
face="黑体" color="#800080"> </font><font size="4" color="#800080" face="宋体">【荷叶杯】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">绝代佳人难得，倾国，花下见无期。一双愁黛远山眉，<BR>
</font></big>
<font color="#400080">不忍更思惟¤   <BR>
</font></big>
<font color="#400080">闲掩翠屏金凤，残梦，罗幕画堂空。碧天无路信难通，<BR>
</font></big>
<font color="#400080">惆怅旧房栊。<br> <BR>
<font color="#400080">记得那年花下，深夜，初识谢娘时。水堂西面画帘垂，<BR>
</font></big>
<font color="#400080">携手暗相期¤   <BR>
</font></big>
<font color="#400080">惆怅晓莺残月，相别，从此隔音尘。如今俱是异乡人，<BR>
</font></big>
<font color="#400080">相见更无因。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷892_18 </em></strong></font><font
face="黑体" color="#800080"> </font><font size="4" color="#800080" face="宋体">【河传】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">何处，烟雨，隋堤春暮。柳色葱茏，画桡金缕，<BR>
</font></big>
<font color="#400080">翠旗高s香风，水光融¤<BR>
</font></big>
<font color="#400080">青娥殿脚春妆媚，轻云里，绰约司花妓。江都宫阙，<BR>
</font></big>
<font color="#400080">清淮月映迷楼，古今愁。<br><BR>
<font color="#400080">春晚，风暖，锦城花满。狂杀游人，玉鞭金勒寻胜，<BR>
</font></big>
<font color="#400080">驰骤轻尘，惜良辰¤ <BR>
</font></big>
<font color="#400080">翠蛾争劝临邛酒，纤纤手，拂面垂丝柳。<BR>
</font></big>
<font color="#400080">归时烟里钟鼓，正是黄昏，暗销魂。<br><BR>
<font color="#400080">锦浦，春女，绣衣金缕。雾薄云轻，花深柳暗，<BR>
</font></big>
<font color="#400080">时节正是清明，雨初晴¤<BR>
</font></big>
<font color="#400080">玉鞭魂断烟霞路，莺莺语，一望巫山雨。香尘隐映，<BR>
</font></big>
<font color="#400080">遥望翠槛红楼，黛眉愁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷892_19 </em></strong></font><font
face="黑体" color="#800080"> </font><font size="4" color="#800080" face="宋体">【怨王孙（与河传、月照梨花二词同调）】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">锦里，蚕市，满街珠翠。千万红妆，玉蝉金雀，<BR>
</font></big>
<font color="#400080">宝髻花簇鸣，绣衣长¤<BR>
</font></big>
<font color="#400080">日斜归去人难见，青楼远，队队行云散。不知今夜，<BR>
</font></big>
<font color="#400080">何处深锁兰房，隔仙乡。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷892_20 </em></strong></font><font
face="黑体" color="#800080"> </font><font size="4" color="#800080" face="宋体">【木兰花】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">独上小楼春欲暮，愁望玉关芳草路。消息断，不逢人，<BR>
</font></big>
<font color="#400080">却敛细眉归绣户¤   <BR>
</font></big>
<font color="#400080">坐看落花空叹息，罗袂湿班红泪滴。千山万水不曾行，<BR>
</font></big>
<font color="#400080">魂梦欲教何处觅。<BR>
<P><big><font size="3" face="黑体" color="#000080"><strong><em>&nbsp;&nbsp; 卷892_21 </em></strong></font><font
face="黑体" color="#800080"> </font><font size="4" color="#800080" face="宋体">【小重山】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">一闭昭阳春又春。夜寒宫漏永，梦君恩。<BR>
</font></big>
<font color="#400080">卧思陈事暗消魂。罗衣湿，红袂有啼痕¤<BR>
</font></big>
<font color="#400080">歌吹隔重阍。绕庭芳草绿，倚长门。万般惆怅向谁论？<BR>
</font></big>
<font color="#400080">凝情立，宫殿欲黄昏。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷892_22 </em></strong></font><font
face="黑体" color="#800080"> </font><font size="4" color="#800080" face="宋体">【望远行】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">欲别无言倚画屏，含恨暗伤情。谢家庭树锦鸡鸣，<BR>
</font></big>
<font color="#400080">残月落边城¤   <BR>
</font></big>
<font color="#400080">人欲别，马频嘶，绿槐千里长堤。出门芳草路萋萋，<BR>
</font></big>
<font color="#400080">云雨别来易东西。不忍别君后，却入旧香闺。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷892_23 </em></strong></font><font
face="黑体" color="#800080"> </font><font size="4" color="#800080" face="宋体">【忆江南】<a
href="authers/qzz_1292.htm" target="_blank"></font><font size="3" color="#0080FF"><font face="黑体">牛峤</font></a></big> 
<br>
</font><br>
<font color="#400080">衔泥燕，飞到画堂前。占得杏梁安稳处，体轻惟有主人怜。<BR>
</font></big>
<font color="#400080">堪羡好因缘。<br> <BR>
<font color="#400080">红绣被，两两间鸳鸯。不是鸟中偏爱尔，为缘交颈睡南塘。<BR>
</font></big>
<font color="#400080">全胜薄情郎。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷892_24 </em></strong></font><font
face="黑体" color="#800080"> </font><font size="4" color="#800080" face="宋体">【西溪子】<a
href="authers/qzz_1292.htm" target="_blank"></font><font size="3" color="#0080FF"><font face="黑体">牛峤</font></a></big> 
<br>
</font><br>
<font color="#400080">捍拨双盘金凤，蝉鬓玉钗摇动。画堂前，人不语，弦解语。<BR>
</font></big>
<font color="#400080">弹到昭君怨处。翠蛾愁，不抬头。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷892_25 </em></strong></font><font
face="黑体" color="#800080"> </font><font size="4" color="#800080" face="宋体">【江城子】<a
href="authers/qzz_1292.htm" target="_blank"></font><font size="3" color="#0080FF"><font face="黑体">牛峤</font></a></big> 
<br>
</font><br>
<font color="#400080">飞起郡城东，碧江空，半滩风。越王宫殿，<BR>
</font></big>
<font color="#400080">O叶藕花中。帘卷水楼鱼浪起，千片雪，雨鳌<br><BR>
<font color="#400080">极浦烟消水鸟飞，离筵分手时，送金卮。渡口杨花，<BR>
</font></big>
<font color="#400080">狂雪任风吹。日暮空江波浪急，芳草岸，柳如丝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷892_26 </em></strong></font><font
face="黑体" color="#800080"> </font><font size="4" color="#800080" face="宋体">【定西番】<a
href="authers/qzz_1292.htm" target="_blank"></font><font size="3" color="#0080FF"><font face="黑体">牛峤</font></a></big> 
<br>
</font><br>
<font color="#400080">紫塞月明千里，金甲冷，戍楼寒，梦长安¤<BR>
</font></big>
<font color="#400080">乡思望中天阔，漏残星亦残。画角数声呜咽，雪漫漫。
<P><big><font size="3" face="黑体" color="#000080"><strong><em>&nbsp;&nbsp; 卷892_27 </em></strong></font><font
face="黑体" color="#800080"> </font><font size="4" color="#800080" face="宋体">【望江怨】<a
href="authers/qzz_1292.htm" target="_blank"></font><font size="3" color="#0080FF"><font face="黑体">牛峤</font></a></big> 
<br>
</font><br>
<font color="#400080">东风急，惜别花时手频执，罗帏愁独入。马嘶残雨春芜湿。<BR>
</font></big>
<font color="#400080">倚门立，寄语薄情郎，粉香和泪泣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷892_28 </em></strong></font><font
face="黑体" color="#800080"> </font><font size="4" color="#800080" face="宋体">【女冠子】<a
href="authers/qzz_1292.htm" target="_blank"></font><font size="3" color="#0080FF"><font face="黑体">牛峤</font></a></big> 
<br>
</font><br>
<font color="#400080">绿云高髻，点翠匀红时世。月如眉，浅笑含双靥，<BR>
</font></big>
<font color="#400080">低声唱小词¤   <BR>
</font></big>
<font color="#400080">眼看惟恐化，魂荡欲相随。玉趾回娇步，约佳期。<br><BR>
<font color="#400080">锦江烟水，卓女烧春浓美。小檀霞，绣带芙蓉帐，<BR>
</font></big>
<font color="#400080">金钗芍药花¤   <BR>
</font></big>
<font color="#400080">额黄侵腻发，臂钏透红纱。柳暗莺啼处，认郎家。<br><BR>
<font color="#400080">星冠霞帔，住在蕊珠宫里。佩丁当，明翠摇蝉翼，<BR>
</font></big>
<font color="#400080">纤理宿妆¤   <BR>
</font></big>
<font color="#400080">醮坛春草昼绿，药院杏花香。青鸟传心事，寄刘郎。<br><BR>
<font color="#400080">双飞双舞，春昼后园莺语。卷罗帏，锦字书封了，<BR>
</font></big>
<font color="#400080">银河雁过迟¤   <BR>
</font></big>
<font color="#400080">鸳鸯排宝帐，豆蔻绣连枝。不语匀珠泪，落花时。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷892_29 </em></strong></font><font
face="黑体" color="#800080"> </font><font size="4" color="#800080" face="宋体">【酒泉子】<a
href="authers/qzz_1292.htm" target="_blank"></font><font size="3" color="#0080FF"><font face="黑体">牛峤</font></a></big> 
<br>
</font><br>
<font color="#400080">记得去年，烟暖杏园花正发，雪飘香。江草绿，柳丝长¤<BR>
</font></big>
<font color="#400080">钿车纤手卷帘望，眉学春山样。凤钗低袅翠鬟上，落梅妆。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷892_30 </em></strong></font><font
face="黑体" color="#800080"> </font><font size="4" color="#800080" face="宋体">【菩萨蛮】<a
href="authers/qzz_1292.htm" target="_blank"></font><font size="3" color="#0080FF"><font face="黑体">牛峤</font></a></big> 
<br>
</font><br>
<font color="#400080">舞裙香暖金泥凤，画梁语燕惊残梦。门外柳花飞，<BR>
</font></big>
<font color="#400080">玉郎犹未归¤   <BR>
</font></big>
<font color="#400080">愁匀红粉泪，眉剪春山翠。何处是辽阳，锦屏春昼长。<BR><BR>
<font color="#400080">柳花飞处莺声急，晴街春色香车立。金凤小帘开，<BR>
</font></big>
<font color="#400080">脸波和恨来¤   <BR>
</font></big>
<font color="#400080">今宵求梦想，难到青楼上。赢得一场愁，鸳衾谁并头。<br>
<font color="#400080">玉钗风动春幡急，交枝红杏笼烟泣。楼上望卿卿，<BR>
</font></big>
<font color="#400080">窗寒新雨晴¤   <BR>
</font></big>
<font color="#400080">熏炉蒙翠被，绣帐鸳鸯睡。何处有相知，羡他初画眉。<BR><BR>
<font color="#400080">画屏重叠巫阳翠，楚神尚有行云意。朝暮几般心，<BR>
</font></big>
<font color="#400080">向他情谩深¤   <BR>
</font></big>
<font color="#400080">风流今古隔，虚作瞿塘客。山月照山花，梦回灯影斜。<BR>
<font color="#400080">风帘燕舞莺啼柳，妆台约鬓低纤手。钗重髻盘珊，<BR>
</font></big>
<font color="#400080">一枝红牡丹¤   <BR>
</font></big>
<font color="#400080">门前行乐客，白马嘶春色。故故坠金鞭，回头应眼穿。<BR><BR>
<font color="#400080">绿云鬓上飞金雀，愁眉敛翠春烟薄。香阁掩芙蓉，<BR>
</font></big>
<font color="#400080">画屏山几重¤   <BR>
</font></big>
<font color="#400080">窗寒天欲曙，犹结同心苣。啼粉鹇抟拢问郎何日归。<br>
<font color="#400080">玉炉冰簟鸳鸯锦，粉融香汗流山枕。帘外辘轳声，<BR>
</font></big>
<font color="#400080">敛眉含笑惊¤   <BR>
</font></big>
<font color="#400080">柳阴烟漠漠，低鬓蝉钗落。须作一生拌，尽君今日欢。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷892_31 </em></strong></font><font
face="黑体" color="#800080"> </font><font size="4" color="#800080" face="宋体">【更漏子】<a
href="authers/qzz_1292.htm" target="_blank"></font><font size="3" color="#0080FF"><font face="黑体">牛峤</font></a></big> 
<br>
</font><br>
<font color="#400080">星渐稀，漏频转，何处轮台声怨。香阁掩，杏花红，<BR>
</font></big>
<font color="#400080">月明杨柳风¤   <BR>
</font></big>
<font color="#400080">挑锦字，记情事，惟愿两心相似。收泪语，背灯眠，<BR>
</font></big>
<font color="#400080">玉钗横枕边。<BR>
<font color="#400080">春夜阑，更漏促，金烬暗挑残烛。惊梦断，锦屏深，<BR>
</font></big>
<font color="#400080">两乡明月心¤   <BR>
</font></big>
<font color="#400080">闺草碧，望归客，还是不知消息。孤负我，悔怜君，<BR>
</font></big>
<font color="#400080">告天天不闻。<BR>
<font color="#400080">南浦情，红粉泪，争奈两人深意。低翠黛，卷征衣，<BR>
</font></big>
<font color="#400080">马嘶霜叶飞¤   <BR>
</font></big>
<font color="#400080">招手别，寸肠结，还是去年时节。书托雁，梦归家，<BR>
</font></big>
<font color="#400080">觉来江月斜。<BR>
<P><big><font size="3" face="黑体" color="#000080"><strong><em>&nbsp;&nbsp; 卷892_32 </em></strong></font><font
face="黑体" color="#800080"> </font><font size="4" color="#800080" face="宋体">【感恩多】<a
href="authers/qzz_1292.htm" target="_blank"></font><font size="3" color="#0080FF"><font face="黑体">牛峤</font></a></big> 
<br>
</font><br>
<font color="#400080">两条红粉泪，多少香闺意。强攀桃李枝，敛愁眉¤<BR>
</font></big>
<font color="#400080">陌上莺啼蝶舞，柳花飞。柳花飞，愿得郎心，<BR>
</font></big>
<font color="#400080">忆家还早归。<BR>
<font color="#400080">自从南浦别，愁见丁香结。近来情转深，忆鸳衾¤<BR>
</font></big>
<font color="#400080">几度将书托烟雁，泪盈襟。泪盈襟，礼月求天，<BR>
</font></big>
<font color="#400080">愿君知我心。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷892_33 </em></strong></font><font
face="黑体" color="#800080"> </font><font size="4" color="#800080" face="宋体">【应天长】<a
href="authers/qzz_1292.htm" target="_blank"></font><font size="3" color="#0080FF"><font face="黑体">牛峤</font></a></big> 
<br>
</font><br>
<font color="#400080">玉楼春望晴烟灭，舞衫斜卷金条脱。黄鹂娇转声初歇，<BR>
</font></big>
<font color="#400080">杏花飘尽龙山雪¤   <BR>
</font></big>
<font color="#400080">凤钗低赴节，筵上王孙愁绝。鸳鸯对衔罗结，<BR>
</font></big>
<font color="#400080">两情深夜月。<BR>
<font color="#400080">双眉澹薄藏心事，清夜背灯娇又醉。玉钗横，山枕腻，<BR>
</font></big>
<font color="#400080">宝帐鸳鸯春睡美¤   <BR>
</font></big>
<font color="#400080">别经时，无限意，虚道相思憔悴。莫信彩笺书里，<BR>
</font></big>
<font color="#400080">赚人肠断字。<BR>
<P><big><font size="3" face="黑体" color="#000080"><strong><em>&nbsp;&nbsp; 卷892_34 </em></strong></font><font
face="黑体" color="#800080"> </font><font size="4" color="#800080" face="宋体">【木兰花】<a
href="authers/qzz_1292.htm" target="_blank"></font><font size="3" color="#0080FF"><font face="黑体">牛峤</font></a></big> 
<br>
</font><br>
<font color="#400080">春入横塘摇浅浪，花落小园空惆怅。此情谁信为狂夫，<BR>
</font></big>
<font color="#400080">恨翠愁红流枕上¤   <BR>
</font></big>
<font color="#400080">小玉窗前嗔燕语，红泪滴穿金线缕。雁归不见报郎归，<BR>
</font></big>
<font color="#400080">织成锦字封过与。<br> <BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
