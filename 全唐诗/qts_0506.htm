<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百零六</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百零六</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷506_1 </em></strong></font><font
face="黑体" color="#800080"> </font><font size="4" color="#800080" face="宋体">【上浙东元相】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">婺女星边喜气频，越王台上坐诗人。雪晴山水勾留客，<BR>
</font></big>
<font color="#400080">风暖旌旗计会春。黎庶已同猗顿富，烟花却为相公贫。<BR>
</font></big>
<font color="#400080">何言禹迹无人继，万顷湖田又斩新。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_2 </em></strong></font><font
face="黑体" color="#800080"> </font><font size="4" color="#800080" face="宋体">【赠茅山高拾遗蔓】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">人皆贪禄利，白首更营营。若见无为理，兼忘不朽名。<BR>
</font></big>
<font color="#400080">幽禽窥饭下，好药入篱生。梦觉幽泉滴，应疑禁漏声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_3 </em></strong></font><font
face="黑体" color="#800080"> </font><font size="4" color="#800080" face="宋体">【次韵和光禄钱卿二首】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">大隐严城内，闲门向水开。扇风知暑退，树影觉秋来。<BR>
</font></big>
<font color="#400080">望远云生海，行稀砌长苔。废兴今古事，何必叹池灰。<br>
<font color="#400080">闲论忧王室，愁眉仗酒开。方嗟三覆役，又喜四愁来。<BR>
</font></big>
<font color="#400080">晨起萤穿竹，晡餐鸟下苔。同期阳月至，灵室祝葭灰。
<P><big><font size="3" face="黑体" color="#000080"><strong><em>&nbsp;&nbsp; 卷506_4 </em></strong></font><font
face="黑体" color="#800080"> </font><font size="4" color="#800080" face="宋体">【赠庐山钱卿】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">象魏抽簪早，匡庐筑室牢。宦情归去薄，天爵隐来高。<BR>
</font></big>
<font color="#400080">箧有新征诏，囊馀旧袍。何如舍麋鹿，明主仰风骚。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_5 </em></strong></font><font
face="黑体" color="#800080"> </font><font size="4" color="#800080" face="宋体">【山中送进士刘蟾赴举】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">去住迹虽异，爱憎情不同。因君向帝里，使我厌山中。<BR>
</font></big>
<font color="#400080">故友多朝客，新文尽国风。艺精心更苦，何患不成功。<br>
<P><big><font size="3" face="黑体" color="#000080"><strong><em>&nbsp;&nbsp; 卷506_6 </em></strong></font><font
face="黑体" color="#800080"> </font><font size="4" color="#800080" face="宋体">【送进士陈i往睦州谒冯郎中】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">孤帆几日程，投刺水边城。倚棹逢春老，登筵见月生。<BR>
</font></big>
<font color="#400080">饮酣杯有浪，棋散漏无声。太守怜才者，从容礼不轻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_7 </em></strong></font><font
face="黑体" color="#800080"> </font><font size="4" color="#800080" face="宋体">【丰城剑池即事】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">神物不复见，小池空在兹。因嫌冲斗夜，未是偃戈时。<BR>
</font></big>
<font color="#400080">岸古鱼藏穴，蒲凋翠立危。吾皇别有剑，何必铸金为。
<P><big><font size="3" face="黑体" color="#000080"><strong><em>&nbsp;&nbsp; 卷506_8 </em></strong></font><font
face="黑体" color="#800080"> </font><font size="4" color="#800080" face="宋体">【咏弓】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">较量武艺论勋庸，曾发将军箭落鸿。握内从夸弯似月，<BR>
</font></big>
<font color="#400080">眼前还怕撇来风。只知击起穿雕镞，不解容和射鹄功。<BR>
</font></big>
<font color="#400080">得病自从杯里后，至今形状怕相逢。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_9 </em></strong></font><font
face="黑体" color="#800080"> </font><font size="4" color="#800080" face="宋体">【送无相禅师入关】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">九衢车马尘，不染了空人。暂舍中峰雪，应看内殿春。<BR>
</font></big>
<font color="#400080">斋心无外事，定力见前身。圣主方崇教，深宜谒紫宸。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_10 </em></strong></font><font
face="黑体" color="#800080"> </font><font size="4" color="#800080" face="宋体">【赠匡山道者】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">尝闻一粒功，足以反衰容。方寸如不达，此生安可逢。<BR>
</font></big>
<font color="#400080">寄书时态尽，忆语道情浓。争得携巾屦，同归鸟外峰。<br>
<P><big><font size="3" face="黑体" color="#000080"><strong><em>&nbsp;&nbsp; 卷506_11 </em></strong></font><font
face="黑体" color="#800080"> </font><font size="4" color="#800080" face="宋体">【道者与金丹开合已失，因为二首，再有投掷】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">木钻钻盘石，辛勤四十年。一朝才见物，五色互呈妍。<BR>
</font></big>
<font color="#400080">七魄憎阳盛，三彭恶命延。被他迷失却，叹息只潸然。<BR><BR>
<font color="#400080">阴阳曾作炭，造化亦分功。减自青囊里，收安玉合中。<BR>
</font></big>
<font color="#400080">凡材难度世，神物自归空。惆怅流年速，看成白首翁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_12 </em></strong></font><font
face="黑体" color="#800080"> </font><font size="4" color="#800080" face="宋体">【思越州山水寄朱庆馀】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">窗户潮头雪，云霞镜里天。岛桐秋送雨，江艇暮摇烟。<BR>
</font></big>
<font color="#400080">藕折莲芽脆，茶挑茗眼鲜。还将欧冶剑，更淬若耶泉。<br>
<P><big><font size="3" face="黑体" color="#000080"><strong><em>&nbsp;&nbsp; 卷506_13 </em></strong></font><font
face="黑体" color="#800080"> </font><font size="4" color="#800080" face="宋体">【蜀中上王尚书】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">梓桐花幕碧云浮，天许文星寄上头。武略剑峰环相府，<BR>
</font></big>
<font color="#400080">诗情锦浪浴仙洲。丁香风里飞笺草，邛竹烟中动酒钩。<BR>
</font></big>
<font color="#400080">自古名高闲不得，肯容王粲赋登楼。<BR>
<P><big><font size="3" face="黑体" color="#000080"><strong><em>&nbsp;&nbsp; 卷506_14 </em></strong></font><font
face="黑体" color="#800080"> </font><font size="4" color="#800080" face="宋体">【赠陆鬯浙西进诗除官】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">帝城云物得阳春，水国烟花失主人。<br>昨日天风吹乐府，六宫丝管一时新。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷506_15 </em></strong></font><font
face="黑体" color="#800080"> </font><font size="4" color="#800080" face="宋体">【古行宫】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">瓦烟疏冷古行宫，寂寞朱门反锁空。残粉水银流砌下，<BR>
</font></big>
<font color="#400080">堕环秋月落泥中。莺传旧语娇春日，花学严妆妒晓风。<BR>
</font></big>
<font color="#400080">天子时清不巡幸，只应鸾凤集梧桐。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_16 </em></strong></font><font
face="黑体" color="#800080"> </font><font size="4" color="#800080" face="宋体">【题上皇观】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">烟霞星盖七星坛，想像先朝驻禁銮。辇路已平栽药地，<BR>
</font></big>
<font color="#400080">皇风犹在步虚寒。楼台瑞气晴萧索，杉桧龙身老屈蟠。<BR>
</font></big>
<font color="#400080">翻感惠休并李郭，剑门空处望长安。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_17 </em></strong></font><font
face="黑体" color="#800080"> </font><font size="4" color="#800080" face="宋体">【鹰】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">星眸未放瞥秋毫，频掣金铃试雪毛。会使老拳供口腹，<BR>
</font></big>
<font color="#400080">莫辞亲手啖腥臊。穿云自怪身如电，煞兔谁知吻胜刀。<BR>
</font></big>
<font color="#400080">可惜忍饥寒日暮，向人k断碧丝绦。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_18 </em></strong></font><font
face="黑体" color="#800080"> </font><font size="4" color="#800080" face="宋体">【方山寺松下泉】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">石脉绽寒光，松根喷晓霜。注瓶云母滑，漱齿茯苓香。<BR>
</font></big>
<font color="#400080">野客偷煎茗，山僧惜净床。三禅不要问，孤月在中央。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_19 </em></strong></font><font
face="黑体" color="#800080"> </font><font size="4" color="#800080" face="宋体">【瀑布】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">秋河溢长空，天洒万丈布。深雷隐云壑，孤电挂岩树。<BR>
</font></big>
<font color="#400080">沧溟晓喷寒，碧落晴荡素。非趋下流急，热使不得住。<br>
<P><big><font size="3" face="黑体" color="#000080"><strong><em>&nbsp;&nbsp; 卷506_20 </em></strong></font><font
face="黑体" color="#800080"> </font><font size="4" color="#800080" face="宋体">【送张使君赴饶州（一作送饶州张蒙使君赴任）】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">饶阳因富得州名，不独农桑别有营。日暖提筐依茗树，<BR>
</font></big>
<font color="#400080">天阴把酒入银坑。江寒鱼动枪旗影，山晚云和鼓角声。<BR>
</font></big>
<font color="#400080">太守能诗兼爱静，西楼见月几篇成。<BR>
<P><big><font size="3" face="黑体" color="#000080"><strong><em>&nbsp;&nbsp; 卷506_21 </em></strong></font><font
face="黑体" color="#800080"> </font><font size="4" color="#800080" face="宋体">【和滕迈先辈伤马】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">浮云变化失龙儿，始忆嘶风喷沫时。蹄想尘中翻碧玉，<BR>
</font></big>
<font color="#400080">尾休烟里掉青丝。曾同客舍吞饥渴，久共名场踏Md。<BR>
</font></big>
<font color="#400080">今日枥前兴一叹，不关行李乏金羁。<BR>
<P><big><font size="3" face="黑体" color="#000080"><strong><em>&nbsp;&nbsp; 卷506_22 </em></strong></font><font
face="黑体" color="#800080"> </font><font size="4" color="#800080" face="宋体">【省试骐骥长鸣】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">有马骨堪惊，无人眼暂明。力穷吴坂峻，嘶苦朔风生。<BR>
</font></big>
<font color="#400080">逐逐怀良御，萧萧顾乐鸣。瑶池期弄影，天路拟飞声。<BR>
</font></big>
<font color="#400080">皎月谁知种，浮云莫问程。盐车今愿脱，千里为君行。<br>
<P><big><font size="3" face="黑体" color="#000080"><strong><em>&nbsp;&nbsp; 卷506_23 </em></strong></font><font
face="黑体" color="#800080"> </font><font size="4" color="#800080" face="宋体">【鲤鱼】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">眼似真珠鳞似金，时时动浪出还沈。<br>河中得上龙门去，不叹江湖岁月深。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷506_24 </em></strong></font><font
face="黑体" color="#800080"> </font><font size="4" color="#800080" face="宋体">【饥鹰词】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">遥想平原兔正肥，千回砺吻振毛衣。<br>纵令啄解丝绦结，未得人呼不敢飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷506_25 </em></strong></font><font
face="黑体" color="#800080"> </font><font size="4" color="#800080" face="宋体">【归燕词辞工部侍郎（一作下第后献主司）】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">旧垒危巢泥已落，今年故向社前归。<br>连云大厦无栖处，更望谁家门户飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷506_26 </em></strong></font><font
face="黑体" color="#800080"> </font><font size="4" color="#800080" face="宋体">【归海上旧居】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">乡路绕蒹葭，萦纡出海涯。人衣披蜃气，马迹印盐花。<BR>
</font></big>
<font color="#400080">草没题诗石，潮摧坐钓槎。还归旧窗里，凝思向馀霞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_27 </em></strong></font><font
face="黑体" color="#800080"> </font><font size="4" color="#800080" face="宋体">【答友人惠牙簪】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">牙簪不可忘，来处隔炎荒。截得半环月，磨成四寸霜。<BR>
</font></big>
<font color="#400080">晓辞梳齿腻，秋入发根凉。好是纱巾下，纤纤锥出囊。<br>
<P><big><font size="3" face="黑体" color="#000080"><strong><em>&nbsp;&nbsp; 卷506_28 </em></strong></font><font
face="黑体" color="#800080"> </font><font size="4" color="#800080" face="宋体">【日者】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">十指中央了五行，说人休咎见前生。<br>我来本乞真消息，却怕呵钱卦欲成。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷506_29 </em></strong></font><font
face="黑体" color="#800080"> </font><font size="4" color="#800080" face="宋体">【送金可纪归新罗】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">登唐科第语唐音，望日初生忆故林。鲛室夜眠阴火冷，<BR>
</font></big>
<font color="#400080">蜃楼朝泊晓霞深。风高一叶飞鱼背，潮净三山出海心。<BR>
</font></big>
<font color="#400080">想把文章合夷乐，蟠桃花里醉人参。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_30 </em></strong></font><font
face="黑体" color="#800080"> </font><font size="4" color="#800080" face="宋体">【闻角】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">边秋画角怨金微，半夜对吹惊贼围。塞雁绕空秋不下，<BR>
</font></big>
<font color="#400080">胡云著草冻还飞。关头老马嘶看月，碛里疲兵泪湿衣。<BR>
</font></big>
<font color="#400080">馀韵袅空何处尽，戍天寥落晓星稀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_31 </em></strong></font><font
face="黑体" color="#800080"> </font><font size="4" color="#800080" face="宋体">【梦乡】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">家住吴王旧苑东，屋头山水胜屏风。<br>寻常梦在秋江上，钓艇游扬藕叶中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷506_32 </em></strong></font><font
face="黑体" color="#800080"> </font><font size="4" color="#800080" face="宋体">【织绫词】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">去年蚕恶绫帛贵，官急无丝织红泪。残经脆纬不通梭，<BR>
</font></big>
<font color="#400080">鹊凤阑珊失头尾。今年蚕好缲白丝，鸟鲜花活人不知。<BR>
</font></big>
<font color="#400080">瑶台雪里鹤张翅，禁苑风前梅折枝。不学邻家妇慵懒，<BR>
</font></big>
<font color="#400080">蜡揩粉拭谩官眼。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷506_33 </em></strong></font><font
face="黑体" color="#800080"> </font><font size="4" color="#800080" face="宋体">【诸葛武侯庙】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">木牛零落阵图残，山姥烧钱古柏寒。<br>七纵七擒何处在，茅花枥叶盖神坛。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷506_34 </em></strong></font><font
face="黑体" color="#800080"> </font><font size="4" color="#800080" face="宋体">【长安秋夜】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">田家无五行，水旱卜蛙声。牛犊乘春放，儿童候暖耕。<BR>
</font></big>
<font color="#400080">池塘烟未起，桑柘雨初晴。步晚香醪熟，村村自送迎。
<P><big><font size="3" face="黑体" color="#000080"><strong><em>&nbsp;&nbsp; 卷506_35 </em></strong></font><font
face="黑体" color="#800080"> </font><font size="4" color="#800080" face="宋体">【钱塘赠武翊黄】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">曾将心剑作戈矛，一战名场造化愁。花锦文章开四面，<BR>
</font></big>
<font color="#400080">天人科第上三头。鸳鸿待侣飞清禁，山水缘情住外州。<BR>
</font></big>
<font color="#400080">时伴庾公看海月，好吟诗断望潮楼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_36 </em></strong></font><font
face="黑体" color="#800080"> </font><font size="4" color="#800080" face="宋体">【风不鸣条（一作左牢诗）】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">旭日悬清景，微风在绿条。入松声不发，过柳影空摇。<BR>
</font></big>
<font color="#400080">长养应潜变，扶疏每暗飘。有林时杳杳，无树暂萧萧。<BR>
</font></big>
<font color="#400080">慢逐清烟散，轻和瑞气饶。丰年知有待，歌咏美唐尧。
<P><big><font size="3" face="黑体" color="#000080"><strong><em>&nbsp;&nbsp; 卷506_37 </em></strong></font><font
face="黑体" color="#800080"> </font><font size="4" color="#800080" face="宋体">【贻美人】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">诸侯帐下惯新妆，皆怯刘家薄媚娘。宝髻巧梳金翡翠，<BR>
</font></big>
<font color="#400080">罗裙宜著绣鸳鸯。轻轻舞汗初沾袖，细细歌声欲绕梁。<BR>
</font></big>
<font color="#400080">何事不归巫峡去，故来人世断人肠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_38 </em></strong></font><font
face="黑体" color="#800080"> </font><font size="4" color="#800080" face="宋体">【闻云中唳鹤】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">久在青田唳，天高忽暂闻。翩翩萦碧落，嘹唳入重云。<BR>
</font></big>
<font color="#400080">出谷莺何待，鸣岐凤欲群。九皋宁足道，此去透s。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_39 </em></strong></font><font
face="黑体" color="#800080"> </font><font size="4" color="#800080" face="宋体">【柘枝】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">柘枝初出鼓声招，花钿罗衫耸细腰。移步锦靴空绰约，<BR>
</font></big>
<font color="#400080">迎风绣帽动飘u。亚身踏节鸾形转，背面羞人凤影娇。<BR>
</font></big>
<font color="#400080">只恐相公看未足，便随风雨上青霄。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_40 </em></strong></font><font
face="黑体" color="#800080"> </font><font size="4" color="#800080" face="宋体">【上太皇先生】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">颢气贯精神，苍崖老姓名。烟霞空送景，水木苦无情。<BR>
</font></big>
<font color="#400080">币┰聘断，眠花石面平。折松开月色，决水放秋声。<BR>
</font></big>
<font color="#400080">颜为忘忧嫩，身缘绝粒轻。围棋看局势，对镜戮妖精。<BR>
</font></big>
<font color="#400080">过海量鲸力，归天算鹤程。露凝钟乳冷，风定玉箫清。<BR>
</font></big>
<font color="#400080">坐觉衣裳古，行疑羽翼生。应怜市朝客，开眼锁浮荣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_41 </em></strong></font><font
face="黑体" color="#800080"> </font><font size="4" color="#800080" face="宋体">【破山水屏风（一作姚合诗）】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">时人嫌古画，倚壁不曾收。雨滴胶山断，风吹绢海秋。<BR>
</font></big>
<font color="#400080">残云飞屋里，片水落床头。尚胜凡花鸟，君能补缀休。
<P><big><font size="3" face="黑体" color="#000080"><strong><em>&nbsp;&nbsp; 卷506_42 </em></strong></font><font
face="黑体" color="#800080"> </font><font size="4" color="#800080" face="宋体">【览杨校书文卷】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">跪伸霜素剖琅\，身堕瑶池魄暗寒。红锦晚开云母殿，<BR>
</font></big>
<font color="#400080">白珠秋写水精盘。情高鹤立昆仑峭，思壮鲸跳渤士怼<BR>
</font></big>
<font color="#400080">谁有轩辕古铜片，为持相并照妖看。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_43 </em></strong></font><font
face="黑体" color="#800080"> </font><font size="4" color="#800080" face="宋体">【送陈校书赴蔡州幕】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">天假纵横入幕筹，东南顿减一方忧。行赍健笔辞天阁，<BR>
</font></big>
<font color="#400080">坐见妖星落蔡州。青草袍襟翻日脚，黄金马镫照旄头。<BR>
</font></big>
<font color="#400080">此行领取从军乐，莫虑功名不拜侯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_44 </em></strong></font><font
face="黑体" color="#800080"> </font><font size="4" color="#800080" face="宋体">【少年行】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">平明小猎出中军，异国名香满袖薰。画}倒悬鹦鹉嘴，<BR>
</font></big>
<font color="#400080">花衫对舞凤凰文。手抬白马嘶春雪，臂竦青f入暮云。<BR>
</font></big>
<font color="#400080">落日胡姬楼上饮，风吹箫管满楼闻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_45 </em></strong></font><font
face="黑体" color="#800080"> </font><font size="4" color="#800080" face="宋体">【蜀中赠广上人】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">曾持麈尾引金根，万乘前头草五言。疏讲青龙归禁苑，<BR>
</font></big>
<font color="#400080">歌抄白雪乞梨园。朝惊云气遮天阁，暮踏猿声入剑门。<BR>
</font></big>
<font color="#400080">今日西川无子美，诗风又起浣花村。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_46 </em></strong></font><font
face="黑体" color="#800080"> </font><font size="4" color="#800080" face="宋体">【和顾校书新开井】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">霜锸破桐阴，青丝试浅深。月轮开地脉，镜面写天心。<BR>
</font></big>
<font color="#400080">碧L花千片，香泉乳百寻。欲知争汲引，听取辘轳音。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_47 </em></strong></font><font
face="黑体" color="#800080"> </font><font size="4" color="#800080" face="宋体">【游云际寺】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">衫袖拂青冥，推鞍上翠屏。尘埃辞马尾，城阙入窗棂。<BR>
</font></big>
<font color="#400080">云领浮名去，钟撞大梦醒。茫茫山下事，满眼送流萍。<br>
<P><big><font size="3" face="黑体" color="#000080"><strong><em>&nbsp;&nbsp; 卷506_48 </em></strong></font><font
face="黑体" color="#800080"> </font><font size="4" color="#800080" face="宋体">【赠刘宽夫昆季（一作赠刘侍郎兄弟三人同时及第）】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">文聚星辰衣彩霞，问谁兄弟是刘家。雁行云掺参差翼，<BR>
</font></big>
<font color="#400080">琼树风开次第花。天假声名悬日月，国凭骚雅变浮华。<BR>
</font></big>
<font color="#400080">曾穷晋汉儒林传，龙虎虽多未足夸。<BR>
<P><big><font size="3" face="黑体" color="#000080"><strong><em>&nbsp;&nbsp; 卷506_49 </em></strong></font><font
face="黑体" color="#800080"> </font><font size="4" color="#800080" face="宋体">【赠杭州严史君】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">州青县白浙河澹饱向苍龙阙下闻。鼓角自严寒海月，<BR>
</font></big>
<font color="#400080">旌旗不动湿江云。风骚处处文章主，井邑家家父母君。<BR>
</font></big>
<font color="#400080">长恐抱辕留不住，九天鸳鹭待成群。<BR>
<P><big><font size="3" face="黑体" color="#000080"><strong><em>&nbsp;&nbsp; 卷506_50 </em></strong></font><font
face="黑体" color="#800080"> </font><font size="4" color="#800080" face="宋体">【题朱秀城南亭子】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">朱家亭子象悬匏，阶莹青莎栋剪茆。瘿挂眼开欺鸲鹆，<BR>
</font></big>
<font color="#400080">花缘网结妒螵蛸。有时风月输三虎，无壁琴书属四郊。<BR>
</font></big>
<font color="#400080">土木欲知精洁处，社天归燕怯安巢。<BR>
<P><big><font size="3" face="黑体" color="#000080"><strong><em>&nbsp;&nbsp; 卷506_51 </em></strong></font><font
face="黑体" color="#800080"> </font><font size="4" color="#800080" face="宋体">【上西川王尚书】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">人人入蜀谒文翁，妍丑终须露镜中。诗景荒凉难道合，<BR>
</font></big>
<font color="#400080">客情疏密分当同。城南歌吹琴台月，江上旌旗锦水风。<BR>
</font></big>
<font color="#400080">下客低头来又去，暗堆冰炭在深衷。<BR>
<P><big><font size="3" face="黑体" color="#000080"><strong><em>&nbsp;&nbsp; 卷506_52 </em></strong></font><font
face="黑体" color="#800080"> </font><font size="4" color="#800080" face="宋体">【骆谷行】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">扪云袅栈入青冥，Z马铃骡傍日星。仰踏剑棱梯万仞，<BR>
</font></big>
<font color="#400080">下缘冰岫杳千寻。山花织锦时聊看，涧水弹琴不暇听。<BR>
</font></big>
<font color="#400080">若比争名求利处，寻思此路却安宁。<BR>
<P><big><font size="3" face="黑体" color="#000080"><strong><em>&nbsp;&nbsp; 卷506_53 </em></strong></font><font
face="黑体" color="#800080"> </font><font size="4" color="#800080" face="宋体">【初及第归酬孟元翊见赠】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">六年衣破帝城尘，一日天池水脱鳞。未有片言惊后辈，<BR>
</font></big>
<font color="#400080">不无惭色见同人。每登公宴思来日，渐听乡音认本身。<BR>
</font></big>
<font color="#400080">何幸致诗相慰贺，东归花发杏桃春。<BR>
<P><big><font size="3" face="黑体" color="#000080"><strong><em>&nbsp;&nbsp; 卷506_54 </em></strong></font><font
face="黑体" color="#800080"> </font><font size="4" color="#800080" face="宋体">【淮南李相公绅席上赋春雪】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">六出花飞处处飘，粘窗著砌上寒条。<br>朱门到晓难盈尺，尽是三军喜气消。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷506_55 </em></strong></font><font
face="黑体" color="#800080"> </font><font size="4" color="#800080" face="宋体">【及第后寄广陵故人（一作寄淮南李相公绅）】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">及第全胜十政官，金鞍镀了出长安。<br>马头渐入扬州郭，为报时人洗眼看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷506_56 </em></strong></font><font
face="黑体" color="#800080"> </font><font size="4" color="#800080" face="宋体">【小松】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">爪叶鳞条龙不盘，梳风幕翠一庭寒。<br>莫言只是人长短，须作浮云向上看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷506_57 </em></strong></font><font
face="黑体" color="#800080"> </font><font size="4" color="#800080" face="宋体">【宫词】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">明日銮舆欲向东，守宫金翠带愁红。<br>九门佳气已西去，千里花开一夜风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷506_58 </em></strong></font><font
face="黑体" color="#800080"> </font><font size="4" color="#800080" face="宋体">【题杭州樟亭驿】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">樟亭驿上题诗客，一半寻为山下尘。<br>世事日随流水去，红花还似白头人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷506_59 </em></strong></font><font
face="黑体" color="#800080"> </font><font size="4" color="#800080" face="宋体">【刘侍中宅盘花紫蔷薇】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">真宰偏饶丽景家，当春盘出带根霞。<br>从开一朵朝衣色，免踏尘埃看杂花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷506_60 </em></strong></font><font
face="黑体" color="#800080"> </font><font size="4" color="#800080" face="宋体">【题东林寺寄江州李员外】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">山势棱层入杳冥，寺形高下趁山行。象牙床坐莲花佛，<BR>
</font></big>
<font color="#400080">玛瑙函盛贝叶经。日映砌阴移宝阁，风吹天乐动金铃。<BR>
</font></big>
<font color="#400080">门前更有清江水，便是浔阳太守厅。<BR>
<P><big><font size="3" face="黑体" color="#000080"><strong><em>&nbsp;&nbsp; 卷506_61 </em></strong></font><font
face="黑体" color="#800080"> </font><font size="4" color="#800080" face="宋体">【玄都观栽桃十韵】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">驱使鬼神功，攒栽万树红。薰香丹凤阙，妆点紫琼宫。<BR>
</font></big>
<font color="#400080">宝帐重庶日，妖金遍累空。色然烧药火，影舞步虚风。<BR>
</font></big>
<font color="#400080">粉扑青牛过，枝惊白鹤冲。拜星春锦上，服食晚霞中。<BR>
</font></big>
<font color="#400080">棋局阴长合，箫声秘不通。艳阳迷俗客，幽邃失壶公。<BR>
</font></big>
<font color="#400080">根柢终盘石，桑麻自转蓬。求师饱灵药，他日访辽东。
<P><big><font size="3" face="黑体" color="#000080"><strong><em>&nbsp;&nbsp; 卷506_62 </em></strong></font><font
face="黑体" color="#800080"> </font><font size="4" color="#800080" face="宋体">【僧院小松】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">抛杉背柏冷僧帘，锁月梳风出殿檐。<br>还似天台新雨后，小峰云外碧尖尖。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷506_63 </em></strong></font><font
face="黑体" color="#800080"> </font><font size="4" color="#800080" face="宋体">【春原早望】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">一忝乡书荐，长安未得回。年光逐渭水，春色上秦台。<BR>
</font></big>
<font color="#400080">燕掠平芜去，人冲细雨来。东风生故里，又过几花开。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_64 </em></strong></font><font
face="黑体" color="#800080"> </font><font size="4" color="#800080" face="宋体">【西山广福院】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">野寺孤峰上，危楼耸翠微。卷帘沧海近，洗钵白云飞。<BR>
</font></big>
<font color="#400080">竹影临经案，松花点衲衣。日斜登望处，湖畔一僧归。
<P><big><font size="3" face="黑体" color="#000080"><strong><em>&nbsp;&nbsp; 卷506_65 </em></strong></font><font
face="黑体" color="#800080"> </font><font size="4" color="#800080" face="宋体">【游地肺】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">市朝扰扰千古，林壑冥冥四贤。黄鹤不归丹灶，<BR>
</font></big>
<font color="#400080">白云自养芝田。溪滩永夜流月，羽翼清秋在天。<BR>
</font></big>
<font color="#400080">高迹无人更蹑，碧峰寥落孤烟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷506_66 </em></strong></font><font
face="黑体" color="#800080"> </font><font size="4" color="#800080" face="宋体">【八月】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">徙倚仙居绕翠楼，分明宫漏静兼秋。<br>长安夜夜家家月，几处笙歌几处愁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷506_67 </em></strong></font><font
face="黑体" color="#800080"> </font><font size="4" color="#800080" face="宋体">【题紫微山上方】<a
href="authers/qzz_1019.htm" target="_blank"></font><font size="3" color="#0080FF"><font face="黑体">章孝标</font></a></big> 
<br>
</font><br>
<font color="#400080">地势连沧海，山名号紫微。景闲僧坐久，路僻客来稀。<BR>
</font></big>
<font color="#400080">峡影云相照，河流石自围。尘喧都不到，安得此忘归。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
