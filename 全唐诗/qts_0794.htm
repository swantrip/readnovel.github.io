<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百九十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百九十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷794_1 </em></strong></font><font
face="黑体" color="#800080"> </font><font size="4" color="#800080" face="宋体">【讲德联句】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">先王设位，以正邦国。建立大官，封植有德。</font><font color="#808040"
><em>--潘述</em></font><font color="#400080"><br>
</font></big>
<font color="#400080">二南敷化，四岳述职。其言不朽，其仪不忒。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">暨于嬴刘，乃创程式。罢侯置守，剖竹分域。</font><font color="#808040"
><em>--皎然</em></font><font color="#400080"><br>
</font></big>
<font color="#400080">赫矣皇唐，康哉立极。精选藩翰，庸资正直。</font><font color="#808040"
><em>--潘述</em></font><font color="#400080"><br>
</font></big>
<font color="#400080">爰命我公，东土作则。克己恭俭，疲人休息。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">济济闾\，油油黍稷。既富既教，足兵足食。</font><font color="#808040"
><em>--皎然</em></font><font color="#400080"><br>
</font></big>
<font color="#400080">恤其凋瘵，剪其荆棘。威怀逋叛，扑灭蝥贼。</font><font color="#808040"
><em>--潘述</em></font><font color="#400080"><br>
</font></big>
<font color="#400080">疾恶如雠，闻善不惑。哀矜鳏寡，旌礼儒墨。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">乃修堤防，乃浚沟洫。以利通商，以溉嘉谷。</font><font color="#808040"
><em>--皎然</em></font><font color="#400080"><br>
</font></big>
<font color="#400080">征赋以节，计功以时。人胥怀惠，吏不能欺。</font><font color="#808040"
><em>--潘述</em></font><font color="#400080"><br>
</font></big>
<font color="#400080">我政载孚，我邦载绥。猛兽不暴，嘉鱼维滋。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">肃恭明神，齐沐不亏。岁或骄阳，雨无愆期。</font><font color="#808040"
><em>--皎然</em></font><font color="#400080"><br>
</font></big>
<font color="#400080">帝嘉有庸，宠命来斯。紫绂载绥，金章陆离。</font><font color="#808040"
><em>--潘述</em></font><font color="#400080"><br>
</font></big>
<font color="#400080">资忠履孝，阅礼敦诗。明德惟馨，自天v之。  </font><font color="#808040"
><em>--汤衡</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_2 </em></strong></font><font
face="黑体" color="#800080"> </font><font size="4" color="#800080" face="宋体">【讲古文联句】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">帝出于震，文明始敷。</font><font color="#808040"
><em>--潘述</em></font><font color="#400080"><br>
</font></big>
<font color="#400080">山岳降气，龟龙负图。</font><font color="#808040"
><em>--裴济</em></font><font color="#400080"><br>
</font></big>
<font color="#400080">爰有书契，乃立典谟。</font><font color="#808040"
><em>--皎然</em></font><font color="#400080"><br>
</font></big>
<font color="#400080">先知孔圣，飞步天衢。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">汉承秦弊，尊儒尚学。</font><font color="#808040"
><em>--潘述</em></font><font color="#400080"><br>
</font></big>
<font color="#400080">百氏六经，九流七略。</font><font color="#808040"
><em>--裴济</em></font><font color="#400080"><br>
</font></big>
<font color="#400080">屈宋接武，班马继作。</font><font color="#808040"
><em>--皎然</em></font><font color="#400080"><br>
</font></big>
<font color="#400080">或颂燕然，或赞麟阁。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">降及三祖，始变二雅。</font><font color="#808040"
><em>--潘述</em></font><font color="#400080"><br>
</font></big>
<font color="#400080">仲宣闲和，公干萧洒。</font><font color="#808040"
><em>--皎然</em></font><font color="#400080"><br>
</font></big>
<font color="#400080">士衡安仁，不史不野。</font><font color="#808040"
><em>--皎然</em></font><font color="#400080"><br>
</font></big>
<font color="#400080">左张精奥，嵇阮高寡。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">暨于江表，其文郁兴。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">绮丽争发，繁芜则惩。</font><font color="#808040"
><em>--潘述</em></font><font color="#400080"><br>
</font></big>
<font color="#400080">词晔春华，思清冬冰。</font><font color="#808040"
><em>--潘述</em></font><font color="#400080"><br>
</font></big>
<font color="#400080">景纯跌宕，游仙独步。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">青云其情，白璧其句。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">灵运山水，实多奇趣。</font><font color="#808040"
><em>--潘述</em></font><font color="#400080"><br>
</font></big>
<font color="#400080">远派孤峰，龙腾凤翥。</font><font color="#808040"
><em>--潘述</em></font><font color="#400080"><br>
</font></big>
<font color="#400080">陶令田园，匠意真直。</font><font color="#808040"
><em>--皎然</em></font><font color="#400080"><br>
</font></big>
<font color="#400080">春柳寒松，不凋不饰。</font><font color="#808040"
><em>--皎然</em></font><font color="#400080"><br>
</font></big>
<font color="#400080">江淹杂体，方见才力。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">拟之信工，似而不逼。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">鲍昭从军，主意危苦。</font><font color="#808040"
><em>--潘述</em></font><font color="#400080"><br>
</font></big>
<font color="#400080">气胜其词，雅愧于古。</font><font color="#808040"
><em>--潘述</em></font><font color="#400080"><br>
</font></big>
<font color="#400080">隐侯似病，创制规矩。</font><font color="#808040"
><em>--皎然</em></font><font color="#400080"><br>
</font></big>
<font color="#400080">时见琳琅，惜哉榛。</font><font color="#808040"
><em>--皎然</em></font><font color="#400080"><br>
</font></big>
<font color="#400080">谢x秀发，词理翩翩。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">孤标爽迈，深造精研。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">惠休翰林，别白离坚。</font><font color="#808040"
><em>--潘述</em></font><font color="#400080"><br>
</font></big>
<font color="#400080">有会必惬，无惭曩贤。</font><font color="#808040"
><em>--潘述</em></font><font color="#400080"><br>
</font></big>
<font color="#400080">吴均颇劲，失于典裁。</font><font color="#808040"
><em>--皎然</em></font><font color="#400080"><br>
</font></big>
<font color="#400080">竟乏波澜，徒工边塞。</font><font color="#808040"
><em>--皎然</em></font><font color="#400080"><br>
</font></big>
<font color="#400080">彼柳吴兴，高视时辈。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">汀洲一篇，风流寡对。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">何逊清切，所得必新。</font><font color="#808040"
><em>--潘述</em></font><font color="#400080"><br>
</font></big>
<font color="#400080">缘情既密，象物又真。</font><font color="#808040"
><em>--潘述</em></font><font color="#400080"><br>
</font></big>
<font color="#400080">江总征正，未越常伦。</font><font color="#808040"
><em>--皎然</em></font><font color="#400080"><br>
</font></big>
<font color="#400080">时合风兴，或无淄磷。</font><font color="#808040"
><em>--皎然</em></font><font color="#400080"><br>
</font></big>
<font color="#400080">二杜繁俗，三刘琐碎。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">陈徐之流，阴张之辈。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">伊数公者，阃域之外。</font><font color="#808040"
><em>--潘述</em></font><font color="#400080"><br>
</font></big>
<font color="#400080">吁此以还，有固斯郐。  </font><font color="#808040"
><em>--潘述</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_3 </em></strong></font><font
face="黑体" color="#800080"> </font><font size="4" color="#800080" face="宋体">【项王古祠联句】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">遗庙风尘积，荒途岁月侵。</font><font color="#808040"
><em>--潘述</em></font><font color="#400080"><br>
</font></big>
<font color="#400080">英灵今寂寞，容卫尚森沈。</font><font color="#808040"
><em>--皎然</em></font><font color="#400080"><br>
</font></big>
<font color="#400080">霸楚志何在，平秦功亦深。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">诸侯归复背，青史古将今。</font><font color="#808040"
><em>--潘述</em></font><font color="#400080"><br>
</font></big>
<font color="#400080">星聚分已定，天亡力岂任。</font><font color="#808040"
><em>--皎然</em></font><font color="#400080"><br>
</font></big>
<font color="#400080">采蘩如可荐，举酒沥空林。  </font><font color="#808040"
><em>--汤衡</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_4 </em></strong></font><font
face="黑体" color="#800080"> </font><font size="4" color="#800080" face="宋体">【还丹可成诗联句】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">羽化自仙骨，延年资养生。</font><font color="#808040"
><em>--皎然</em></font><font color="#400080"><br>
</font></big>
<font color="#400080">金经启灵秘，玉液流至精。</font><font color="#808040"
><em>--潘述</em></font><font color="#400080"><br>
</font></big>
<font color="#400080">八石思共炼，九丹知可成。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">吾心苟无妄，神理期合并。</font><font color="#808040"
><em>--皎然</em></font><font color="#400080"><br>
</font></big>
<font color="#400080">封灶用六一，置门考休京。</font><font color="#808040"
><em>--潘述</em></font><font color="#400080"><br>
</font></big>
<font color="#400080">浮光含日彩，圆质焕云英。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">持此保寿命，服之颐性情。</font><font color="#808040"
><em>--皎然</em></font><font color="#400080"><br>
</font></big>
<font color="#400080">予望仙侣，高咏升天行。</font><font color="#808040"
><em>--潘述</em></font><font color="#400080"><br>
</font></big>
<font color="#400080">鹤驾方可致，霓裳定将迎。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">不因五色药，安著七真名。</font><font color="#808040"
><em>--皎然</em></font><font color="#400080"><br>
</font></big>
<font color="#400080">挥妙在微密，全功知感诚。</font><font color="#808040"
><em>--潘述</em></font><font color="#400080"><br>
</font></big>
<font color="#400080">与君弃城市，携手游蓬瀛。  </font><font color="#808040"
><em>--汤衡</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_5 </em></strong></font><font
face="黑体" color="#800080"> </font><font size="4" color="#800080" face="宋体">【建安寺西院喜王郎中遘恩命初至联句】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">迹就空门退，官从画省迁。住持良有愿，朝谒穴无缘。</font><font color="#808040"
><em>--王遘</em></font><font color="#400080"><br>
</font></big>
<font color="#400080">身净金绳内，心驰玉前。</font><font color="#808040"
><em>--皎然</em></font><font color="#400080"><br>
</font></big>
<font color="#400080">荣添一两日，恩降九霄年。</font><font color="#808040"
><em>--齐翔</em></font><font color="#400080"><br>
</font></big>
<font color="#400080">慕法能轻冕，追非欲佩弦。</font><font color="#808040"
><em>--李纵</em></font><font color="#400080"><br>
</font></big>
<font color="#400080">栖闲那可久，鸳鹭待行联。</font><font color="#808040"
><em>--崔子向</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_6 </em></strong></font><font
face="黑体" color="#800080"> </font><font size="4" color="#800080" face="宋体">【建安寺夜会，对雨怀皇甫侍御曾联句】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">相思非是远，风雨遣情多。</font><font color="#808040"
><em>--皎然</em></font><font color="#400080"><br>
</font></big>
<font color="#400080">愿欲披云见，难堪候晓过。</font><font color="#808040"
><em>--李纵</em></font><font color="#400080"><br>
</font></big>
<font color="#400080">夜长同岁月，地近极山河。</font><font color="#808040"
><em>--郑说</em></font><font color="#400080"><br>
</font></big>
<font color="#400080">戒相初传授，文章旧切磋。</font><font color="#808040"
><em>--王遘</em></font><font color="#400080"><br>
</font></big>
<font color="#400080">时称洛下咏，人许郢中歌。</font><font color="#808040"
><em>--崔子向</em></font><font color="#400080"><br>
</font></big>
<font color="#400080">惆怅徒延首，其如一水何。  </font><font color="#808040"
><em>--齐翔</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_7 </em></strong></font><font
face="黑体" color="#800080"> </font><font size="4" color="#800080" face="宋体">【泛长城东溪，暝宿崇光寺，寄处士陆羽联句】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">箬水青似箬，玉山碧于玉。</font><font color="#808040"
><em>--崔子向</em></font><font color="#400080"><br>
</font></big>
<font color="#400080">逼霄沓万状，截地分千曲。</font><font color="#808040"
><em>--皎然</em></font><font color="#400080"><br>
</font></big>
<font color="#400080">萍解深可窥，林豁遥在瞩。</font><font color="#808040"
><em>--崔子向</em></font><font color="#400080"><br>
</font></big>
<font color="#400080">已高物外赏，稍涤区中欲。</font><font color="#808040"
><em>--皎然</em></font><font color="#400080"><br>
</font></big>
<font color="#400080">野鹤翔又飞，世人羁且R。</font><font color="#808040"
><em>--崔子向</em></font><font color="#400080"><br>
</font></big>
<font color="#400080">沈吟迹所误，放浪心自足。</font><font color="#808040"
><em>--皎然</em></font><font color="#400080"><br>
</font></big>
<font color="#400080">缅怀虚舟客，愿寄生刍束。</font><font color="#808040"
><em>--崔子向</em></font><font color="#400080"><br>
</font></big>
<font color="#400080">说诗整颓波，立义激浮俗。</font><font color="#808040"
><em>--皎然</em></font><font color="#400080"><br>
</font></big>
<font color="#400080">荆吴备登历，风土随编录。</font><font color="#808040"
><em>--崔子向</em></font><font color="#400080"><br>
</font></big>
<font color="#400080">恨与清景别，拟教长路促。</font><font color="#808040"
><em>--皎然</em></font><font color="#400080"><br>
</font></big>
<font color="#400080">溪鸟语鹂喽，寺花翻踯躅。</font><font color="#808040"
><em>--崔子向</em></font><font color="#400080"><br>
</font></big>
<font color="#400080">印围水坛净，香护莲衣触。</font><font color="#808040"
><em>--皎然</em></font><font color="#400080"><br>
</font></big>
<font color="#400080">捧经启纱灯，收衽礼金粟。</font><font color="#808040"
><em>--崔子向</em></font><font color="#400080"><br>
</font></big>
<font color="#400080">安得扣关子，玄言对吾属。  </font><font color="#808040"
><em>--皎然</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_8 </em></strong></font><font
face="黑体" color="#800080"> </font><font size="4" color="#800080" face="宋体">【与崔子向泛舟自招橘经箬里宿天居寺…联一十六韵以寄之】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">晴日春态深，寄游恣所适。</font><font color="#808040"
><em>--皎然</em></font><font color="#400080"><br>
</font></big>
<font color="#400080">宁妨花木乱，转学心耳寂。</font><font color="#808040"
><em>--崔子向</em></font><font color="#400080"><br>
</font></big>
<font color="#400080">取性怜鹤高，谋闲任山僻。</font><font color="#808040"
><em>--皎然</em></font><font color="#400080"><br>
</font></big>
<font color="#400080">倚舷息空曲，舍履行浅碛。</font><font color="#808040"
><em>--崔子向</em></font><font color="#400080"><br>
</font></big>
<font color="#400080">渚箬入里逢，野梅到村摘。</font><font color="#808040"
><em>--皎然</em></font><font color="#400080"><br>
</font></big>
<font color="#400080">碑残飞雉岭，井翳潜龙宅。</font><font color="#808040"
><em>--崔子向</em></font><font color="#400080"><br>
</font></big>
<font color="#400080">坏寺邻寿陵，古坛留劫石。</font><font color="#808040"
><em>--皎然</em></font><font color="#400080"><br>
</font></big>
<font color="#400080">穿阶笋节露，拂瓦松梢碧。</font><font color="#808040"
><em>--崔子向</em></font><font color="#400080"><br>
</font></big>
<font color="#400080">天界细云还，墙阴杂英积。</font><font color="#808040"
><em>--皎然</em></font><font color="#400080"><br>
</font></big>
<font color="#400080">悬灯寄前焰，遥月升圆魄。</font><font color="#808040"
><em>--崔子向</em></font><font color="#400080"><br>
</font></big>
<font color="#400080">何意清夜期，坐为高峰隔。</font><font color="#808040"
><em>--皎然</em></font><font color="#400080"><br>
</font></big>
<font color="#400080">茗园可交袂，藤涧好停锡。</font><font color="#808040"
><em>--崔子向</em></font><font color="#400080"><br>
</font></big>
<font color="#400080">微雨听湿巾，迸流从点席。</font><font color="#808040"
><em>--皎然</em></font><font color="#400080"><br>
</font></big>
<font color="#400080">戏猿隔枝透，惊鹿逢人踯。</font><font color="#808040"
><em>--崔子向</em></font><font color="#400080"><br>
</font></big>
<font color="#400080">睹物赏已奇，感时思弥极。</font><font color="#808040"
><em>--皎然</em></font><font color="#400080"><br>
</font></big>
<font color="#400080">芳菲如驰箭，望望共君惜。  </font><font color="#808040"
><em>--崔子向</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_9 </em></strong></font><font
face="黑体" color="#800080"> </font><font size="4" color="#800080" face="宋体">【渚山春暮，会顾丞茗舍，联句效小庾体】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">谁是惜暮人，相携送春日。因君过茗舍，留客开兰室。</font><font color="#808040"
><em>--陆士修</em></font><font color="#400080"><br>
</font></big>
<font color="#400080">湿苔滑行屐，柔草低藉瑟。鹊喜语成双，花狂落非一。</font><font color="#808040"
><em>--崔子向</em></font><font color="#400080"><br>
</font></big>
<font color="#400080">烟浓山焙动，泉破水舂疾。莫j挂瓢枝，会移阆书帙。</font><font color="#808040"
><em>--皎然</em></font><font color="#400080"><br>
</font></big>
<font color="#400080">颇容樵与隐，岂闻禅兼律。栏竹不求疏，网藤从更密。</font><font color="#808040"
><em>--陆士修</em></font><font color="#400080"><br>
</font></big>
<font color="#400080">池添逸少墨，园杂庄生漆。景晏枕犹欹，酒醒头懒栉。</font><font color="#808040"
><em>--崔子向</em></font><font color="#400080"><br>
</font></big>
<font color="#400080">云教淡机虑，地可遗名实。应待御F青，幽期踏芳出。  </font><font color="#808040"
><em>--皎然</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_10 </em></strong></font><font
face="黑体" color="#800080"> </font><font size="4" color="#800080" face="宋体">【与李司直令从荻塘联句】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">画舸悠悠荻塘路，真僧与我相随去。</font><font color="#808040"
><em>--李令从</em></font><font color="#400080"><br>
</font></big>
<font color="#400080">寒花似菊不知名，霜叶如枫是何树。</font><font color="#808040"
><em>--李令从</em></font><font color="#400080"><br>
</font></big>
<font color="#400080">倦客经秋夜共归，情多语尽明相顾。</font><font color="#808040"
><em>--皎然</em></font><font color="#400080"><br>
</font></big>
<font color="#400080">遥城候骑来仍少，傍岭哀猿发无数。</font><font color="#808040"
><em>--皎然</em></font><font color="#400080"><br>
</font></big>
<font color="#400080">心闲清净得禅寂，兴逸纵横问章句。</font><font color="#808040"
><em>--李令从</em></font><font color="#400080"><br>
</font></big>
<font color="#400080">虫声切切草间悲，萤影纷纷月前度。</font><font color="#808040"
><em>--李令从</em></font><font color="#400080"><br>
</font></big>
<font color="#400080">撩乱云峰好赋诗，婵娟水月堪为喻。</font><font color="#808040"
><em>--皎然</em></font><font color="#400080"><br>
</font></big>
<font color="#400080">与君出处本不同，从此还依旧山住。  </font><font color="#808040"
><em>--皎然</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_11 </em></strong></font><font
face="黑体" color="#800080"> </font><font size="4" color="#800080" face="宋体">【远意联句】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">家在炎州往朔方，</font><font color="#808040"
><em>--疾(失姓)</em></font><font color="#400080"><br>
</font></big>
<font color="#400080">岂知于阗望潇湘。</font><font color="#808040"
><em>--澄(失姓)</em></font><font color="#400080"><br>
</font></big>
<font color="#400080">曾经陇底复辽阳，</font><font color="#808040"
><em>--巨川(失姓)</em></font><font color="#400080"><br>
</font></big>
<font color="#400080">更忆东去采扶桑。</font><font color="#808040"
><em>--皎然</em></font><font color="#400080"><br>
</font></big>
<font color="#400080">楂客三千路未央，</font><font color="#808040"
><em>--严伯均</em></font><font color="#400080"><br>
</font></big>
<font color="#400080">烛龙之地日无光。</font><font color="#808040"
><em>--疾(失姓)</em></font><font color="#400080"><br>
</font></big>
<font color="#400080">将游莽苍穷大荒，</font><font color="#808040"
><em>--皎然</em></font><font color="#400080"><br>
</font></big>
<font color="#400080">车辙马足逐周王。<font color="#808040"
><em>--严伯均</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_12 </em></strong></font><font
face="黑体" color="#800080"> </font><font size="4" color="#800080" face="宋体">【暗思联句】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">斜风飘雨三十夜，</font><font color="#808040"
><em>--疾(失姓)</em></font><font color="#400080"><br>
</font></big>
<font color="#400080">邻女馀光不相借。</font><font color="#808040"
><em>--巨川(失姓)</em></font><font color="#400080"><br>
</font></big>
<font color="#400080">迹灭尘生古人画，</font><font color="#808040"
><em>--皎然</em></font><font color="#400080"><br>
</font></big>
<font color="#400080">洞房重扉无隙罅，</font><font color="#808040"
><em>--严伯均</em></font><font color="#400080"><br>
</font></big>
<font color="#400080">烛灭更深月西谢。  </font><font color="#808040"
><em>--从心(失姓)</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_13 </em></strong></font><font
face="黑体" color="#800080"> </font><font size="4" color="#800080" face="宋体">【乐意联句一首】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">良朋益友自远来，</font><font color="#808040"
><em>--严伯均</em></font><font color="#400080"><br>
</font></big>
<font color="#400080">万里乡书对酒开。</font><font color="#808040"
><em>--皎然</em></font><font color="#400080"><br>
</font></big>
<font color="#400080">子孙蔓衍负奇才，</font><font color="#808040"
><em>--疾(失姓)</em></font><font color="#400080"><br>
</font></big>
<font color="#400080">承颜弄鸟咏南陔，</font><font color="#808040"
><em>--澄(失姓)</em></font><font color="#400080"><br>
</font></big>
<font color="#400080">鼓腹击壤歌康哉。<font color="#808040"
><em>--巨川(失姓)</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_14 </em></strong></font><font
face="黑体" color="#800080"> </font><font size="4" color="#800080" face="宋体">【恨意联句】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">同心同县不相见，</font><font color="#808040"
><em>--疾(失姓)</em></font><font color="#400080"><br>
</font></big>
<font color="#400080">独采蘼芜咏团扇。</font><font color="#808040"
><em>--严伯均</em></font><font color="#400080"><br>
</font></big>
<font color="#400080">莫听东邻捣霜练，</font><font color="#808040"
><em>--皎然</em></font><font color="#400080"><br>
</font></big>
<font color="#400080">远忆征人泪如霰。</font><font color="#808040"
><em>--澄(失姓)</em></font><font color="#400080"><br>
</font></big>
<font color="#400080">长信空阶荒草遍，</font><font color="#808040"
><em>--从心(失姓)</em></font><font color="#400080"><br>
</font></big>
<font color="#400080">明妃初别昭阳殿。  </font><font color="#808040"
><em>--杭(失姓)</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_15 </em></strong></font><font
face="黑体" color="#800080"> </font><font size="4" color="#800080" face="宋体">【秋日卢郎中使君幼平泛舟联句一首】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">共载清秋客船，同瞻皂盖朝天。</font><font color="#808040"
><em>--卢藻</em></font><font color="#400080"><br>
</font></big>
<font color="#400080">悔使比来相得，如今欲别潸然。</font><font color="#808040"
><em>--卢幼平</em></font><font color="#400080"><br>
</font></big>
<font color="#400080">渐惊徒驭分散，愁望云山接连。</font><font color="#808040"
><em>--皎然</em></font><font color="#400080"><br>
</font></big>
<font color="#400080">魏阙驰心日日，吴城挥手年年。</font><font color="#808040"
><em>--陆羽</em></font><font color="#400080"><br>
</font></big>
<font color="#400080">送远已伤飞雁，裁诗更切嘶蝉。</font><font color="#808040"
><em>--潘述</em></font><font color="#400080"><br>
</font></big>
<font color="#400080">空怀杜心醉，永望门栏捐。</font><font color="#808040"
><em>--李恂</em></font><font color="#400080"><br>
</font></big>
<font color="#400080">别思无穷无限，还如秋水秋烟。  </font><font color="#808040"
><em>--潘述</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_16 </em></strong></font><font
face="黑体" color="#800080"> </font><font size="4" color="#800080" face="宋体">【重联句一首】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">相将惜别且迟迟，未到新丰欲醉时。</font><font color="#808040"
><em>--卢幼平</em></font><font color="#400080"><br>
</font></big>
<font color="#400080">去郡独携程氏酒，入朝可忘习家池。</font><font color="#808040"
><em>--陆羽</em></font><font color="#400080"><br>
</font></big>
<font color="#400080">仍怜故吏依依恋，自有清光处处随。</font><font color="#808040"
><em>--潘述</em></font><font color="#400080"><br>
</font></big>
<font color="#400080">晚景南徐何处宿，秋风北固不堪辞。</font><font color="#808040"
><em>--皎然</em></font><font color="#400080"><br>
</font></big>
<font color="#400080">吴中诗酒饶佳兴，秦地关山引梦思。</font><font color="#808040"
><em>--卢藻</em></font><font color="#400080"><br>
</font></big>
<font color="#400080">对酒已伤嘶马去，衔恩只待扫门期。  </font><font color="#808040"
><em>--(失姓)</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_17 </em></strong></font><font
face="黑体" color="#800080"> </font><font size="4" color="#800080" face="宋体">【与潘述集汤衡宅怀李司直纵联句】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">幽独何以慰，友人顾茅茨。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">已忘岁月念，载说清闲时。</font><font color="#808040"
><em>--潘述</em></font><font color="#400080"><br>
</font></big>
<font color="#400080">旭日舒朱槿，柔风引绿。</font><font color="#808040"
><em>--皎然</em></font><font color="#400080"><br>
</font></big>
<font color="#400080">迢迢青溪路，耿耿芳树枝。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">执衽空踯躅，来城自逶迤。</font><font color="#808040"
><em>--潘述</em></font><font color="#400080"><br>
</font></big>
<font color="#400080">相思寄采掇，景晏独驱驰。  </font><font color="#808040"
><em>--皎然</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_18 </em></strong></font><font
face="黑体" color="#800080"> </font><font size="4" color="#800080" face="宋体">【安吉崔明甫山院联句一首】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">人不扰，政已和。世虑寡，山情多。</font><font color="#808040"
><em>--皎然</em></font><font color="#400080"><br>
</font></big>
<font color="#400080">禅客至，墨卿过。兴既洽，情如何。</font><font color="#808040"
><em>--崔逵</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_19 </em></strong></font><font
face="黑体" color="#800080"> </font><font size="4" color="#800080" face="宋体">【重联句一首】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">肃肃清院，碧鲜。已见心远，何关地偏。</font><font color="#808040"
><em>--皎然</em></font><font color="#400080"><br>
</font></big>
<font color="#400080">自公退食，升堂草玄。纷纷已隔，云心澹然。  </font><font color="#808040"
><em>--崔逵</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_20 </em></strong></font><font
face="黑体" color="#800080"> </font><font size="4" color="#800080" face="宋体">【重联句一首】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">瀑溜闻窗外，晴风逼座间。</font><font color="#808040"
><em>--皎然</em></font><font color="#400080"><br>
</font></big>
<font color="#400080">挂冠徒有意，芳桂杳难攀。  </font><font color="#808040"
><em>--崔逵</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_21 </em></strong></font><font
face="黑体" color="#800080"> </font><font size="4" color="#800080" face="宋体">【重联句一首】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">清高素非宦侣，疏散从来道流。</font><font color="#808040"
><em>--皎然</em></font><font color="#400080"><br>
</font></big>
<font color="#400080">今日还轻墨绶，知君意在沧洲。</font><font color="#808040"
><em>--皎然</em></font><font color="#400080"><br>
</font></big>
<font color="#400080">浮云任从飘荡，寄隐也信沈浮。</font><font color="#808040"
><em>--崔逵</em></font><font color="#400080"><br>
</font></big>
<font color="#400080">不似漳南地僻，道安为我淹留。  </font><font color="#808040"
><em>--崔逵</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_22 </em></strong></font><font
face="黑体" color="#800080"> </font><font size="4" color="#800080" face="宋体">【重联句一首】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">刘令兴多常步履，柴桑事少但援琴。</font><font color="#808040"
><em>--皎然</em></font><font color="#400080"><br>
</font></big>
<font color="#400080">闲招法侣从山寺，每掇幽芳傍竹林。</font><font color="#808040"
><em>--皎然</em></font><font color="#400080"><br>
</font></big>
<font color="#400080">卷帘只爱荆峰色，入座偏宜郢客吟。</font><font color="#808040"
><em>--崔逵</em></font><font color="#400080"><br>
</font></big>
<font color="#400080">谁许近来轻印绶，因君昨日悟禅心。</font><font color="#808040"
><em>--崔逵</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_23 </em></strong></font><font
face="黑体" color="#800080"> </font><font size="4" color="#800080" face="宋体">【道观中和潘丞观青溪图联句】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">画得青溪样，宜于紫府观。</font><font color="#808040"
><em>--皎然</em></font><font color="#400080"><br>
</font></big>
<font color="#400080">日明烟霭薄，风落水容宽。</font><font color="#808040"
><em>--崔万</em></font><font color="#400080"><br>
</font></big>
<font color="#400080">画野高低接，商工井邑攒。</font><font color="#808040"
><em>--潘述</em></font><font color="#400080"><br>
</font></big>
<font color="#400080">疏川因稼穑，出使问艰难。  </font><font color="#808040"
><em>--皎然</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_24 </em></strong></font><font
face="黑体" color="#800080"> </font><font size="4" color="#800080" face="宋体">【春日对雨联句一首】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">春烟带微雨，漠漠连城邑。桐叶生微阴，桃花更宜湿。</font><font color="#808040"
><em>--韩章</em></font><font color="#400080"><br>
</font></big>
<font color="#400080">萧条暗杨柳，散漫下原隰。归路不我从，遥心空伫立。</font><font color="#808040"
><em>--皎然</em></font><font color="#400080"><br>
</font></big>
<font color="#400080">林低山影近，岸转水流急。芳草自堪游，白云如可揖。</font><font color="#808040"
><em>--韩章</em></font><font color="#400080"><br>
</font></big>
<font color="#400080">寻山禅客意，苦雨陶公什。游衍情未终，归飞暮相及。</font><font color="#808040"
><em>--皎然</em></font><font color="#400080"><br>
</font></big>
<font color="#400080">峰高日色转，潭净天光入。却欲学神仙，空思谢朋执。</font><font color="#808040"
><em>--韩章</em></font><font color="#400080"><br>
</font></big>
<font color="#400080">为道贵逍遥，趋时多苦集。琼英若可餐，青紫徒劳拾。</font><font color="#808040"
><em>--皎然</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_25 </em></strong></font><font
face="黑体" color="#800080"> </font><font size="4" color="#800080" face="宋体">【春日会韩武康章后亭联句】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">后园堪寄赏，日日对春风。客位繁阴下，公墙细柳中。</font><font color="#808040"
><em>--皎然</em></font><font color="#400080"><br>
</font></big>
<font color="#400080">坐看青嶂远，心与白云同。</font><font color="#808040"
><em>--韩章</em></font><font color="#400080"><br>
</font></big>
<font color="#400080">林暗花烟入，池深远水通。</font><font color="#808040"
><em>--杨秦卿</em></font><font color="#400080"><br>
</font></big>
<font color="#400080">井桃新长蕊，栏药未成丛。</font><font color="#808040"
><em>--仲文(失姓)</em></font><font color="#400080"><br>
</font></big>
<font color="#400080">松竹宜禅客，山泉入谢公。</font><font color="#808040"
><em>--皎然</em></font><font color="#400080"><br>
</font></big>
<font color="#400080">砌香翻芍药，檐静倚梧桐。</font><font color="#808040"
><em>--韩章</em></font><font color="#400080"><br>
</font></big>
<font color="#400080">外虑宜帘卷，忘情与道空。</font><font color="#808040"
><em>--杨秦卿</em></font><font color="#400080"><br>
</font></big>
<font color="#400080">楚僧招惠远，蜀客挹扬雄。</font><font color="#808040"
><em>--仲文(失姓)</em></font><font color="#400080"><br>
</font></big>
<font color="#400080">便寄柴桑隐，何劳访剡东。  </font><font color="#808040"
><em>--皎然</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_26 </em></strong></font><font
face="黑体" color="#800080"> </font><font size="4" color="#800080" face="宋体">【康录事宅送僧联句】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">莲衣宜著雨，竹锡好随云。</font><font color="#808040"
><em>--皎然</em></font><font color="#400080"><br>
</font></big>
<font color="#400080">见鹤还应养，逢鸥自作群。  </font><font color="#808040"
><em>--崔子向</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_27 </em></strong></font><font
face="黑体" color="#800080"> </font><font size="4" color="#800080" face="宋体">【与邢端公李台题庭石联句】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">共题诗句遍，争坐藓文稀。（馀缺）  </font><font color="#808040"
><em>--皎然</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_28 </em></strong></font><font
face="黑体" color="#800080"> </font><font size="4" color="#800080" face="宋体">【冬日建安寺西院，喜昼公自吴兴至，联句一首】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">宗系传康乐，精修学远公。</font><font color="#808040"
><em>--王遘</em></font><font color="#400080"><br>
</font></big>
<font color="#400080">相寻当暮岁，行李犯寒风。</font><font color="#808040"
><em>--李纵</em></font><font color="#400080"><br>
</font></big>
<font color="#400080">累积浮生里，机惭半偈中。</font><font color="#808040"
><em>--郑说</em></font><font color="#400080"><br>
</font></big>
<font color="#400080">传家知业坠，继祖忝声同。</font><font color="#808040"
><em>--皎然</em></font><font color="#400080"><br>
</font></big>
<font color="#400080">云与轻帆至，山将本寺空。</font><font color="#808040"
><em>--崔子向</em></font><font color="#400080"><br>
</font></big>
<font color="#400080">向来忘起灭，留我宿花宫。  </font><font color="#808040"
><em>--齐翔</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_29 </em></strong></font><font
face="黑体" color="#800080"> </font><font size="4" color="#800080" face="宋体">【秋日潘述自长城至上与昼公、汤评事游集累日…以寄之】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">离念非前期，秋风忽已至。</font><font color="#808040"
><em>--潘述</em></font><font color="#400080"><br>
</font></big>
<font color="#400080">芸黄众芳晚，摇荡居人思。</font><font color="#808040"
><em>--皎然</em></font><font color="#400080"><br>
</font></big>
<font color="#400080">白霜凄以积，高梧飒而坠。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">悠然越山川，复此恨离异。</font><font color="#808040"
><em>--潘述</em></font><font color="#400080"><br>
</font></big>
<font color="#400080">时景易迁谢，欢□难兼遂。</font><font color="#808040"
><em>--皎然</em></font><font color="#400080"><br>
</font></big>
<font color="#400080">惜分缓回舟，怀遥企归驷。</font><font color="#808040"
><em>--汤衡</em></font><font color="#400080"><br>
</font></big>
<font color="#400080">休浣情自高，来思日云未。  </font><font color="#808040"
><em>--潘述</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_30 </em></strong></font><font
face="黑体" color="#800080"> </font><font size="4" color="#800080" face="宋体">【喜昼公寻山回相遇联句一首】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">几年无此会，今日喜相从。</font><font color="#808040"
><em>--潘述</em></font><font color="#400080"><br>
</font></big>
<font color="#400080">后夏仍多病，前书达几封。</font><font color="#808040"
><em>--皎然</em></font><font color="#400080"><br>
</font></big>
<font color="#400080">水华迎暮雨，松吹引疏钟。</font><font color="#808040"
><em>--皎然</em></font><font color="#400080"><br>
</font></big>
<font color="#400080">出谷随初月，寻僧说五峰。  </font><font color="#808040"
><em>--潘述</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_31 </em></strong></font><font
face="黑体" color="#800080"> </font><font size="4" color="#800080" face="宋体">【送昼公联句】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">相逢情不厌，惜别意难为。</font><font color="#808040"
><em>--韩章</em></font><font color="#400080"><br>
</font></big>
<font color="#400080">吾道应无住，前期未可知。</font><font color="#808040"
><em>--皎然</em></font><font color="#400080"><br>
</font></big>
<font color="#400080">轻霜凋古木，寒水缩荒陂。</font><font color="#808040"
><em>--韩章</em></font><font color="#400080"><br>
</font></big>
<font color="#400080">宾雁依沙屿，浮云惨路岐。</font><font color="#808040"
><em>--皎然</em></font><font color="#400080"><br>
</font></big>
<font color="#400080">林疏看野迥，岸转觉山移。</font><font color="#808040"
><em>--韩章</em></font><font color="#400080"><br>
</font></big>
<font color="#400080">寄赏惊摇落，归心叹别离。</font><font color="#808040"
><em>--皎然</em></font><font color="#400080"><br>
</font></big>
<font color="#400080">草堂思偃蹇，麈尾去相随。</font><font color="#808040"
><em>--顾况</em></font><font color="#400080"><br>
</font></big>
<font color="#400080">勿谓光阴远，禅房会一窥。</font><font color="#808040"
><em>--郑遨</em></font><font color="#400080"><br>
<P><big><font size="3" face="黑体" color="#000080"><strong><em>&nbsp;&nbsp; 卷794_32 </em></strong></font><font
face="黑体" color="#800080"> </font><font size="4" color="#800080" face="宋体">【与罗隐之联句】<a
href="authers/qzz_1870.htm" target="_blank"></font><font size="3" color="#0080FF"><font face="黑体">郑遨</font></a></big> 
<br>
</font><br>
<font color="#400080">一壶天上有名物，两个世间无事人。</font><font color="#808040"
><em>--郑遨</em></font><font color="#400080"><br>
</font></big>
<font color="#400080">醉却隐之云叟外，不知何处是天真。  </font><font color="#808040"
><em>--罗隐之</em></font><font color="#400080"><br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
