<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷15_1 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・让皇帝庙乐章・迎神】<a
href="authers/qzz_0000.htm" target="_blank"></font><font size="3" color="#0080FF"><font face="黑体">李舒</font></a></big> 
<br>
</font><br>
<font color="#400080">皇矣天宗，德先王季。因心则友，克让以位。<BR>
</font></big>
<font color="#400080">爰命有司，式遵前志。神其降灵，昭飨祀事。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_2 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・让皇帝庙乐章・奠币】<a
href="authers/qzz_0000.htm" target="_blank"></font><font size="3" color="#0080FF"><font face="黑体">李舒</font></a></big> 
<br>
</font><br>
<font color="#400080">惟帝时若，去而上仙。祀用商舞，乐备宫悬。<BR>
</font></big>
<font color="#400080">白璧加荐，玄c告虔。子孙拜后，承兹吉蠲。<BR>
<P><big><font size="3" face="黑体" color="#000080"><strong><em>&nbsp;&nbsp; 卷15_3 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・让皇帝庙乐章・迎俎】<a
href="authers/qzz_0000.htm" target="_blank"></font><font size="3" color="#0080FF"><font face="黑体">李舒</font></a></big> 
<br>
</font><br>
<font color="#400080">祀盛体荐，礼协粢盛。方周假庙，用鲁纯牲。<BR>
</font></big>
<font color="#400080">捧彻祗敬，击拊和鸣。受归胙，既戒而平。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_4 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・让皇帝庙乐章・酌献】<a
href="authers/qzz_0000.htm" target="_blank"></font><font size="3" color="#0080FF"><font face="黑体">李舒</font></a></big> 
<br>
</font><br>
<font color="#400080">八音具举，三寿既盥。洁兹宗彝，瑟彼圭瓒。<BR>
</font></big>
<font color="#400080">兰肴重错，椒醑飘散。降胙维城，永为藩翰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_5 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・让皇帝庙乐章・亚献终献】<a
href="authers/qzz_0000.htm" target="_blank"></font><font size="3" color="#0080FF"><font face="黑体">李舒</font></a></big> 
<br>
</font><br>
<font color="#400080">秩礼有序，和音既同。九仪不忒，三揖将终。<BR>
</font></big>
<font color="#400080">孝感藩后，相维辟公。四时之典，永永无穷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_6 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・让皇帝庙乐章・送神】<a
href="authers/qzz_0000.htm" target="_blank"></font><font size="3" color="#0080FF"><font face="黑体">李舒</font></a></big> 
<br>
</font><br>
<font color="#400080">奠献已事，昏昕载分。风摇雨散，灵卫s。<BR>
</font></big>
<font color="#400080">龙驾帝服，上腾五云。泮宫复s，寂寞无闻。<BR>
<P><big><font size="3" face="黑体" color="#000080"><strong><em>&nbsp;&nbsp; 卷15_7 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享隐太子庙乐章・诚和】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">道s鹤关，运缠鸠里。门集大命，俾歆嘉祀。<BR>
</font></big>
<font color="#400080">礼亚六瑚，诚殚二簋。有诚J若，神斯戾止。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_8 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享隐太子庙乐章・肃和】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">岁肇春宗，乾开震长。瑶山既寂，戾园斯享。<BR>
</font></big>
<font color="#400080">玉肃其事，物昭其象。弦诵成风，笙歌合响。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_9 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享隐太子庙乐章・雍和】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">明典肃陈，神居邃启。春伯联事，秋官相礼。<BR>
</font></big>
<font color="#400080">有来雍雍，登歌济济。缅维主鬯，庶歆芳醴。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_10 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享隐太子庙乐章・舒和】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">三县已判歌钟列，六佾将开羽K分。<br>尚想燕飞来蔽日，终疑鹤影降凌云。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷15_11 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享隐太子庙乐章・凯安】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">天步昔将开，商郊初欲践。抚戎金阵廓，贰极瑶图阐。<BR>
</font></big>
<font color="#400080">鸡戟遂崇仪，龙楼期好善。弄兵隳震业，启圣隆嗣典。
<P><big><font size="3" face="黑体" color="#000080"><strong><em>&nbsp;&nbsp; 卷15_12 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・隐太子庙乐章・迎神】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">苍震有位，黄离蔽明。江充祸结，戾据灾成。<BR>
</font></big>
<font color="#400080">衔冤昔痛，赠典今荣。享灵有秩，奉乐以迎。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_13 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・隐太子庙乐章・送神】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">皇情悼往，祀议增设。钟鼓铿锵，羽旄昭晰。<BR>
</font></big>
<font color="#400080">掌礼云备，司筵告彻。乐以送神，灵其鉴阕。<BR>
<P><big><font size="3" face="黑体" color="#000080"><strong><em>&nbsp;&nbsp; 卷15_14 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享章怀太子庙乐章・迎神】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">副君昭象，道应黄离。铜楼备德，玉裕成规。<BR>
</font></big>
<font color="#400080">仙气霭霭，灵从师师。前驱戾止，控鹤来仪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_15 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享章怀太子庙乐章・登歌酌鬯】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">忠孝本著，羽翼先成。寝门昭德，驰道为程。<BR>
</font></big>
<font color="#400080">币帛有典，容卫无声。司存既肃，庙享惟清。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_16 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享章怀太子庙乐章・迎俎酌献】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">通三锡胤，明两承英。太山比赫，伊水闻笙。<BR>
</font></big>
<font color="#400080">宗祧是寄，礼乐其亨。嘉辰荐俎，以发声明。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_17 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享章怀太子庙乐章・送文舞迎武舞】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">羽a崇文礼以毕，干K奋武事将行。<br>用舍繇来其有致，壮志宣威乐太平。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷15_18 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享章怀太子庙乐章・武舞作】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">绿林炽炎历，黄虞格有苗。沙尘惊塞外，帷幄命嫖姚。<BR>
</font></big>
<font color="#400080">七德干戈止，三边云雾消。宝祚长无极，歌舞盛今朝。
<P><big><font size="3" face="黑体" color="#000080"><strong><em>&nbsp;&nbsp; 卷15_19 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享懿德太子庙乐章・迎神】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">甲观昭祥，画堂升位。礼绝群后，望尊储贰。<BR>
</font></big>
<font color="#400080">启诵惭德，庄丕掩粹。伊浦凤翔，缑峰鹤至。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_20 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享懿德太子庙乐章・登歌酌鬯】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">誉阐元储，寄崇明两。玉裕虽晦，铜楼可想。<BR>
</font></big>
<font color="#400080">弦诵辍音，笙歌罢响。币帛言设，礼容无爽。<BR>
<P><big><font size="3" face="黑体" color="#000080"><strong><em>&nbsp;&nbsp; 卷15_21 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享懿德太子庙乐章・迎俎酌献】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">雍雍盛典，肃肃灵祠。宾天有圣，对日无期。<BR>
</font></big>
<font color="#400080">飘u羽服，掣曳云旗。眷言主鬯，心乎怆兹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_22 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享懿德太子庙乐章・送文舞迎武舞】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">八音协奏陈金石，六佾分行整礼容。<br>沧溟赴海还称少，素月开轮即是重。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷15_23 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享懿德太子庙乐章・武舞作】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">隋季昔云终，唐年初启圣。纂戎将禁暴，崇儒更敷政。<BR>
</font></big>
<font color="#400080">威略静三边，仁恩覃万姓。
<P><big><font size="3" face="黑体" color="#000080"><strong><em>&nbsp;&nbsp; 卷15_24 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享节愍太子庙乐章・迎神】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">储后望崇，元良寄切。寝门是仰，驰道不绝。<BR>
</font></big>
<font color="#400080">仙袂云会，灵旗电晰。煌煌而来，礼物攸设。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_25 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享节愍太子庙乐章・登歌酌鬯】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">灼灼重明，仰承元首。既贤且哲，惟孝与友。<BR>
</font></big>
<font color="#400080">惟孝虽遥，灵规不朽。礼因诚致，备e玄酒。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_26 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享节愍太子庙乐章・迎俎酌献】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">嘉荐有典，至诚莫骞。画梁云亘，雕俎星连。<BR>
</font></big>
<font color="#400080">乐器周列，礼容备宣。依稀如在，若未宾天。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_27 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享节愍太子庙乐章・送文舞出迎武舞入】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">邕邕阐化凭文德，赫赫宣威藉武功。<br>既执羽旄先拂吹，还持玉K更挥空。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷15_28 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享节愍太子庙乐章・武舞作】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">武德谅雍雍，由来扫寇戎。剑光挥作电，旗影列成虹。<BR>
</font></big>
<font color="#400080">雾廓三边静，波澄四海同。睿图今已盛，相共舞皇风。
<P><big><font size="3" face="黑体" color="#000080"><strong><em>&nbsp;&nbsp; 卷15_29 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享文敬太子庙乐章・请神】<a
href="authers/qzz_0781.htm" target="_blank"></font><font size="3" color="#0080FF"><font face="黑体">许孟容</font></a></big> 
<br>
</font><br>
<font color="#400080">觞牢具品，管磬有节。祝道夤恭，神仪昭晰。<BR>
</font></big>
<font color="#400080">桐圭早贵，象辂追设。声达乐成，降歆丰洁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_30 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享文敬太子庙乐章・登歌】<a
href="authers/qzz_0731.htm" target="_blank"></font><font size="3" color="#0080FF"><font face="黑体">陈京</font></a></big> 
<br>
</font><br>
<font color="#400080">歌以德发，声以乐贵。乐善名存，追仙礼异。<BR>
</font></big>
<font color="#400080">鸾旌拱修，凤鸣合吹。神听皇慈，仲月皆至。<BR>
<P><big><font size="3" face="黑体" color="#000080"><strong><em>&nbsp;&nbsp; 卷15_31 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享文敬太子庙乐章・迎俎酌献】<a
href="authers/qzz_0782.htm" target="_blank"></font><font size="3" color="#0080FF"><font face="黑体">冯伉</font></a></big> 
<br>
</font><br>
<font color="#400080">撰日瞻景，诚陈乐张。礼容秩秩，羽舞煌煌。<BR>
</font></big>
<font color="#400080">肃将涤濯，祗荐芬芳。永锡繁祉，思深飨尝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_32 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享文敬太子庙乐章・送文舞迎武舞】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">干旄羽a相亏蔽，一进一退殊行缀。<br>昔献三雍盛礼容，今陈六佾崇仪制。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷15_33 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享文敬太子庙乐章・亚献终献】<a
href="authers/qzz_0779.htm" target="_blank"></font><font size="3" color="#0080FF"><font face="黑体">崔</font></a></big> 
<br>
</font><br>
<font color="#400080">醴齐泛尊彝，轩县动干戚。入室v如在，升阶虔所历。<BR>
</font></big>
<font color="#400080">奋疾合威容，定利舒绎。方崇庙貌礼，永被君恩锡。<br>
<P><big><font size="3" face="黑体" color="#000080"><strong><em>&nbsp;&nbsp; 卷15_34 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享文敬太子庙乐章・送神】<a
href="authers/qzz_0779.htm" target="_blank"></font><font size="3" color="#0080FF"><font face="黑体">崔</font></a></big> 
<br>
</font><br>
<font color="#400080">三献具举，九旗将旋。追劳表德，罢享宾天。<BR>
</font></big>
<font color="#400080">风引仙管，堂虚画筵。芳馨常在，瞻望悠然。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_35 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享惠昭太子庙乐章・请神】<a
href="authers/qzz_0741.htm" target="_blank"></font><font size="3" color="#0080FF"><font face="黑体">归登</font></a></big> 
<br>
</font><br>
<font color="#400080">嘉荐既陈，祀事孔明。闲歌在堂，万舞在庭。<BR>
</font></big>
<font color="#400080">外则尽物，内则尽诚。凤笙如闻，歌其洁精。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_36 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享惠昭太子庙乐章・登歌】<a
href="authers/qzz_0775.htm" target="_blank"></font><font size="3" color="#0080FF"><font face="黑体">杜羔</font></a></big> 
<br>
</font><br>
<font color="#400080">因心克孝，位震遗芬。宾天道茂，轸怀气分。<BR>
</font></big>
<font color="#400080">发祗乃祀，咳叹如闻。二歌斯升，以咏德薰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_37 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享惠昭太子庙乐章・迎俎酌献】<a
href="authers/qzz_0935.htm" target="_blank"></font><font size="3" color="#0080FF"><font face="黑体">李逢吉</font></a></big> 
<br>
</font><br>
<font color="#400080">既洁酒醴，聿陈熟腥。肃将震念，昭格储灵。<BR>
</font></big>
<font color="#400080">展矣礼典，薰然德馨。止茼啵亦具是听。<BR>
<P><big><font size="3" face="黑体" color="#000080"><strong><em>&nbsp;&nbsp; 卷15_38 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享惠昭太子庙乐章・送文舞出迎武舞入】<a
href="authers/qzz_0939.htm" target="_blank"></font><font size="3" color="#0080FF"><font face="黑体">孟简</font></a></big> 
<br>
</font><br>
<font color="#400080">喧喧金石容既缺，肃肃羽驾就行列。<br>缑山遗响昔所闻，庙庭进旅今攸设。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷15_39 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享惠昭太子庙乐章・亚献终献】<a
href="authers/qzz_0793.htm" target="_blank"></font><font size="3" color="#0080FF"><font face="黑体">裴度</font></a></big> 
<br>
</font><br>
<font color="#400080">重轮始发祥，齿胄方兴学。冥然升紫府，铿尔荐清乐。<BR>
</font></big>
<font color="#400080">奠兄萝跋悖在庭纷羽a。礼成神既醉，仿佛缑山鹤。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_40 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・享惠昭太子庙乐章・送神】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">威仪毕陈，备乐将阕。苞茅酒缩，k萧香彻。<BR>
</font></big>
<font color="#400080">宫臣展事，肃雍在列。迎精送往，厥鉴昭晰。<BR>
<P><big><font size="3" face="黑体" color="#000080"><strong><em>&nbsp;&nbsp; 卷15_41 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・武后崇先庙乐章（载《本集》）】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">先德谦止谖簦严规节素超今。奉国忠诚每竭，<BR>
</font></big>
<font color="#400080">承家至孝纯深。追崇惧乖尊意，显号恐玷徽音。<BR>
</font></big>
<font color="#400080">既迫王公屡请，方乃俯遂群心。有限无由展敬，<BR>
</font></big>
<font color="#400080">奠醑每阙亲斟。大礼虔申典册，O藻敬荐翘襟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_42 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・褒德庙乐章・昭德】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">道赫梧宫，悲盈蒿里。爰赐徽烈，载敷嘉祀。<BR>
</font></big>
<font color="#400080">享洽四时，规陈二簋。灵应昭格，神其戾止。<BR>
<P><big><font size="3" face="黑体" color="#000080"><strong><em>&nbsp;&nbsp; 卷15_43 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・褒德庙乐章・进德】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">涂山懿戚，妫I崇姻。祠筵肇启，祭典方申。<BR>
</font></big>
<font color="#400080">礼以备物，乐以感神。用隆敦叙，载穆彝伦。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_44 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・褒德庙乐章・褒德】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">家著累仁，门昭积善。瑶篚既列，金县式展。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_45 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・褒德庙乐章・武舞作】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">昭昭竹殿开，奕奕兰宫启。懿范隆丹掖，殊荣辟朱邸。<BR>
</font></big>
<font color="#400080">六佾荐徽容，三簋陈芳醴。万石覃贻厥，分崇祖祢。<br>
<P><big><font size="3" face="黑体" color="#000080"><strong><em>&nbsp;&nbsp; 卷15_46 </em></strong></font><font
face="黑体" color="#800080"> </font><font size="4" color="#800080" face="宋体">【郊庙歌辞・褒德庙乐章・彰德】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">名隆五岳，秩映三台。严祠已备，B影方回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_47 </em></strong></font><font
face="黑体" color="#800080"> </font><font size="4" color="#800080" face="宋体">【舞曲歌辞・功成庆善乐舞词】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">寿丘惟旧迹，酆邑乃前基。粤余承累圣，悬弧亦在兹。<BR>
</font></big>
<font color="#400080">弱龄逢运改，提剑郁匡时。指麾八荒定，怀柔万国夷。<BR>
</font></big>
<font color="#400080">梯山盛入款，驾海亦来思。单于陪武帐，日逐卫文lq。<BR>
</font></big>
<font color="#400080">端朝四岳，无为任百司。霜节明秋景，轻冰结水湄。<BR>
</font></big>
<font color="#400080">芸黄遍原隰，禾颖积京坻。共乐还谯宴，欢此大风诗。<br>
<P><big><font size="3" face="黑体" color="#000080"><strong><em>&nbsp;&nbsp; 卷15_48 </em></strong></font><font
face="黑体" color="#800080"> </font><font size="4" color="#800080" face="宋体">【舞曲歌辞・中和乐舞词】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">芳岁肇佳节，物华当仲春。乾坤既昭泰，烟景含氤氲。<BR>
</font></big>
<font color="#400080">德浅荷玄贶，乐成思治人。前庭列钟鼓，广殿延群臣。<BR>
</font></big>
<font color="#400080">八卦随舞意，五音转曲新。顾非咸池奏，庶协南风薰。<BR>
</font></big>
<font color="#400080">式宴礼所重，浃欢情必均。同和谅在兹，万国希可亲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_49 </em></strong></font><font
face="黑体" color="#800080"> </font><font size="4" color="#800080" face="宋体">【舞曲歌辞・凯乐歌辞・破阵乐】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">受律辞元首，相将讨叛臣。咸歌破阵乐，共赏太平人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷15_50 </em></strong></font><font
face="黑体" color="#800080"> </font><font size="4" color="#800080" face="宋体">【舞曲歌辞・凯乐歌辞・应圣期】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">圣德期昌运，雍熙万宇清。乾坤资化育，海岳共休明。<BR>
</font></big>
<font color="#400080">辟土欣耕稼，销戈遂偃兵。殊方歌帝泽，执贽驾升平。
<P><big><font size="3" face="黑体" color="#000080"><strong><em>&nbsp;&nbsp; 卷15_51 </em></strong></font><font
face="黑体" color="#800080"> </font><font size="4" color="#800080" face="宋体">【舞曲歌辞・凯乐歌辞・贺圣欢】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">四海皇风被，千年德水清。戎衣更不著，今日告功成。<br>
<P><big><font size="3" face="黑体" color="#000080"><strong><em>&nbsp;&nbsp; 卷15_52 </em></strong></font><font
face="黑体" color="#800080"> </font><font size="4" color="#800080" face="宋体">【舞曲歌辞・凯乐歌辞・君臣同庆乐】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">主圣开昌历，臣忠奉大猷。君看偃革后，便是太平秋。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
