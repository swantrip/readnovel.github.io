<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百八十七</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百八十七</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷187_1 </em></strong></font><font
face="黑体" color="#800080"> </font><font size="4" color="#800080" face="宋体">【城中卧疾，知阎、薛二子屡从邑令饮，因以赠之】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">车马日萧萧，胡不枉我庐。方来从令饮，卧病独何如。<BR>
</font></big>
<font color="#400080">秋风起汉皋，开户望平芜。即此吝音素，焉知中密疏。<BR>
</font></big>
<font color="#400080">渴者不思火，寒者不求水。人生羁寓时，去就当如此。<BR>
</font></big>
<font color="#400080">犹希心异迹，眷眷存终始。
<P><big><font size="3" face="黑体" color="#000080"><strong><em>&nbsp;&nbsp; 卷187_2 </em></strong></font><font
face="黑体" color="#800080"> </font><font size="4" color="#800080" face="宋体">【听嘉陵江水声，寄深上人】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">凿崖泄奔湍，称古神禹迹。夜喧山门店，独宿不安席。<BR>
</font></big>
<font color="#400080">水性自云静，石中本无声。如何两相激，雷转空山惊。<BR>
</font></big>
<font color="#400080">贻之道门旧，了此物我情。
<P><big><font size="3" face="黑体" color="#000080"><strong><em>&nbsp;&nbsp; 卷187_3 </em></strong></font><font
face="黑体" color="#800080"> </font><font size="4" color="#800080" face="宋体">【高陵书情，寄三原卢少府】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">直方难为进，守此微贱班。开卷不及顾，沉埋案牍间。<BR>
</font></big>
<font color="#400080">兵凶久相践，徭赋岂得闲。促戚下可哀，宽政身致患。<BR>
</font></big>
<font color="#400080">日夕思自退，出门望故山。君心倘如此，携手相与还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_4 </em></strong></font><font
face="黑体" color="#800080"> </font><font size="4" color="#800080" face="宋体">【假中对雨，呈县中僚友】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">却足甘为笑，闲居梦杜陵。残莺知夏浅，社雨报年登。<BR>
</font></big>
<font color="#400080">流麦非关忘，收书独不能。自然忧旷职，缄此谢良朋。
<P><big><font size="3" face="黑体" color="#000080"><strong><em>&nbsp;&nbsp; 卷187_5 </em></strong></font><font
face="黑体" color="#800080"> </font><font size="4" color="#800080" face="宋体">【赠萧河南】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">厌剧辞京县，褒贤待诏书。侯方继业，潘令且闲居。<BR>
</font></big>
<font color="#400080">霁后三川冷，秋深万木疏。对琴无一事，新兴复何如。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_6 </em></strong></font><font
face="黑体" color="#800080"> </font><font size="4" color="#800080" face="宋体">【示从子河南尉班】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">拙直余恒守，公方尔所存。同占朱鸟克，俱起小人言。<BR>
</font></big>
<font color="#400080">立政思悬棒，谋身类触藩。不能林下去，只恋府廷恩。<br>
<P><big><font size="3" face="黑体" color="#000080"><strong><em>&nbsp;&nbsp; 卷187_7 </em></strong></font><font
face="黑体" color="#800080"> </font><font size="4" color="#800080" face="宋体">【趋府候晓，呈两县僚友】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">趋府不遑安，中宵出户看。满天星尚在，近壁烛仍残。<BR>
</font></big>
<font color="#400080">立马频惊曙，垂帘却避寒。可怜同宦者，应悟下流难。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_8 </em></strong></font><font
face="黑体" color="#800080"> </font><font size="4" color="#800080" face="宋体">【赠李儋】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">丝桐本异质，音响合自然。吾观造化意，二物相因缘。<BR>
</font></big>
<font color="#400080">误触龙凤啸，静闻寒夜泉。心神自安宅，烦虑顿可捐。<BR>
</font></big>
<font color="#400080">何因知久要，丝白漆亦坚。
<P><big><font size="3" face="黑体" color="#000080"><strong><em>&nbsp;&nbsp; 卷187_9 </em></strong></font><font
face="黑体" color="#800080"> </font><font size="4" color="#800080" face="宋体">【赠卢嵩】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">百川注东海，东海无虚盈。泥滓不能浊，澄波非益清。<BR>
</font></big>
<font color="#400080">恬然自安流，日照万里晴。云物不隐象，三山共分明。<BR>
</font></big>
<font color="#400080">奈何疾风怒，忽若砥柱倾。海水虽无心，洪涛亦相惊。<BR>
</font></big>
<font color="#400080">怒号在倏忽，谁识变化情。
<P><big><font size="3" face="黑体" color="#000080"><strong><em>&nbsp;&nbsp; 卷187_10 </em></strong></font><font
face="黑体" color="#800080"> </font><font size="4" color="#800080" face="宋体">【寄冯著】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">春雷起萌蛰，土壤日已疏。胡能遭盛明，才俊伏里闾。<BR>
</font></big>
<font color="#400080">偃仰遂真性，所求惟斗储。披衣出茅屋，盥漱临清渠。<BR>
</font></big>
<font color="#400080">吾道亦自适，退身保玄虚。幸无职事牵，且览案上书。<BR>
</font></big>
<font color="#400080">亲友各驰骛，谁当访敝庐。思君在何夕，明月照广除。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_11 </em></strong></font><font
face="黑体" color="#800080"> </font><font size="4" color="#800080" face="宋体">【早春对雪，寄前殿中元侍御】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">扫雪开幽径，端居望故人。犹残腊月酒，更值早梅春。<BR>
</font></big>
<font color="#400080">几日东城陌，何时曲水滨。闻闲且共赏，莫待绣衣新。<br>
<P><big><font size="3" face="黑体" color="#000080"><strong><em>&nbsp;&nbsp; 卷187_12 </em></strong></font><font
face="黑体" color="#800080"> </font><font size="4" color="#800080" face="宋体">【赠王侍御】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">心同野鹤与尘远，诗似冰壶见底清。府县同趋昨日事，<BR>
</font></big>
<font color="#400080">升沉不改故人情。上阳秋晚萧萧雨，洛水寒来夜夜声。<BR>
</font></big>
<font color="#400080">自叹犹为折腰吏，可怜骢马路傍行。<BR>
<P><big><font size="3" face="黑体" color="#000080"><strong><em>&nbsp;&nbsp; 卷187_13 </em></strong></font><font
face="黑体" color="#800080"> </font><font size="4" color="#800080" face="宋体">【将往江淮，寄李十九儋】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">燕燕东向来，文g亦西飞。如何不相见，羽翼有高卑。<BR>
</font></big>
<font color="#400080">徘徊到河洛，华屋未及窥。秋风飘我行，远与淮海期。<BR>
</font></big>
<font color="#400080">回首隔烟雾，遥遥两相思。阳春自当返，短翮欲追随。<br>
<P><big><font size="3" face="黑体" color="#000080"><strong><em>&nbsp;&nbsp; 卷187_14 </em></strong></font><font
face="黑体" color="#800080"> </font><font size="4" color="#800080" face="宋体">【自巩洛舟行入黄河即事，寄府县僚友】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">夹水苍山路向东，东南山豁大河通。寒树依微远天外，<BR>
</font></big>
<font color="#400080">夕阳明灭乱流中。孤村几岁临伊岸，一雁初晴下朔风。<BR>
</font></big>
<font color="#400080">为报洛桥游宦侣，扁舟不系与心同。<BR>
<P><big><font size="3" face="黑体" color="#000080"><strong><em>&nbsp;&nbsp; 卷187_15 </em></strong></font><font
face="黑体" color="#800080"> </font><font size="4" color="#800080" face="宋体">【寄卢庾】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">悠悠远离别，分此欢会难。如何两相近，反使心不安。<BR>
</font></big>
<font color="#400080">乱发思一栉，垢衣思一浣。岂如望友生，对酒起长叹。<BR>
</font></big>
<font color="#400080">时节异京洛，孟冬天未寒。广陵多车马，日夕自游盘。<BR>
</font></big>
<font color="#400080">独我何耿耿，非君谁为欢。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_16 </em></strong></font><font
face="黑体" color="#800080"> </font><font size="4" color="#800080" face="宋体">【发广陵留上家兄兼寄上长沙】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">将违安可怀，宿恋复一方。家贫无旧业，薄宦各飘r。<BR>
</font></big>
<font color="#400080">执板身有属，淹时心恐惶。拜言不得留，声结泪满裳。<BR>
</font></big>
<font color="#400080">漾漾动行舫，亭亭远相望。离晨苦须臾，独往道路长。<BR>
</font></big>
<font color="#400080">萧条风雨过，得此海气凉。感秋意已违，况自结中肠。<BR>
</font></big>
<font color="#400080">推道固当遣，及情岂所忘。何时共还归，举翼鸣春阳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_17 </em></strong></font><font
face="黑体" color="#800080"> </font><font size="4" color="#800080" face="宋体">【初发扬子，寄元大校书】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">凄凄去亲爱，泛泛入烟雾。归棹洛阳人，残钟广陵树。<BR>
</font></big>
<font color="#400080">今朝此为别，何处还相遇。世事波上舟，沿洄安得住。
<P><big><font size="3" face="黑体" color="#000080"><strong><em>&nbsp;&nbsp; 卷187_18 </em></strong></font><font
face="黑体" color="#800080"> </font><font size="4" color="#800080" face="宋体">【淮上即事，寄广陵亲故】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">前舟已眇眇，欲渡谁相待。秋山起暮钟，楚雨连沧海。<BR>
</font></big>
<font color="#400080">风波离思满，宿昔容鬓改。独鸟下东南，广陵何处在。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_19 </em></strong></font><font
face="黑体" color="#800080"> </font><font size="4" color="#800080" face="宋体">【寄洪州幕府卢二十一侍御（自南昌令拜，顷同官洛阳）】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">忽报南昌令，乘骢入郡城。同时趋府客，此日望尘迎。<BR>
</font></big>
<font color="#400080">文苑台中妙，冰壶幕下清。洛阳相去远，犹使故林荣。<br>
<P><big><font size="3" face="黑体" color="#000080"><strong><em>&nbsp;&nbsp; 卷187_20 </em></strong></font><font
face="黑体" color="#800080"> </font><font size="4" color="#800080" face="宋体">【经少林精舍，寄都邑亲友】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">息驾依松岭，高阁一攀缘。前瞻路已穷，既诣喜更延。<BR>
</font></big>
<font color="#400080">出t听万籁，入林濯幽泉。鸣钟生道心，暮磬空云烟。<BR>
</font></big>
<font color="#400080">独往虽暂适，多累终见牵。方思结茅地，归息期暮年。<br>
<P><big><font size="3" face="黑体" color="#000080"><strong><em>&nbsp;&nbsp; 卷187_21 </em></strong></font><font
face="黑体" color="#800080"> </font><font size="4" color="#800080" face="宋体">【同长源归南徐，寄子西、子烈、有道】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">东洛何萧条，相思邈遐路。策驾复谁游，入门无与晤。<BR>
</font></big>
<font color="#400080">还因送归客，达此缄中素。屡暌心所欢，岂得颜如故。<BR>
</font></big>
<font color="#400080">所欢不可暌，严霜晨凄凄。如彼万里行，孤妾守空闺。<BR>
</font></big>
<font color="#400080">临觞一长叹，素欲何时谐。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_22 </em></strong></font><font
face="黑体" color="#800080"> </font><font size="4" color="#800080" face="宋体">【雪中闻李儋过门不访，聊以寄赠】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">度门能不访，冒雪屡西东。已想人如玉，遥怜马似骢。<BR>
</font></big>
<font color="#400080">乍迷金谷路，稍变上阳宫。还比相思意，纷纷正满空。<br>
<P><big><font size="3" face="黑体" color="#000080"><strong><em>&nbsp;&nbsp; 卷187_23 </em></strong></font><font
face="黑体" color="#800080"> </font><font size="4" color="#800080" face="宋体">【同德精舍养疾，寄河南兵曹东厅掾】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">逍遥东城隅，双树寒葱茜。广庭流华月，高阁凝馀霰。<BR>
</font></big>
<font color="#400080">杜门非养素，抱疾阻良宴。孰谓无他人，思君岁云变。<BR>
</font></big>
<font color="#400080">官曹亮先忝，陈躅惭俊彦。岂知晨与夜，相代不相见。<BR>
</font></big>
<font color="#400080">缄书问所如，酬藻当芬绚。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_24 </em></strong></font><font
face="黑体" color="#800080"> </font><font size="4" color="#800080" face="宋体">【同德寺雨后，寄元侍御、李博士】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">川上风雨来，须臾满城阙。i青莲界，萧条孤兴发。<BR>
</font></big>
<font color="#400080">前山遽已净，阴霭夜来歇。乔木生夏凉，流云吐华月。<BR>
</font></big>
<font color="#400080">严城自有限，一水非难越。相望曙河远，高斋坐超忽。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_25 </em></strong></font><font
face="黑体" color="#800080"> </font><font size="4" color="#800080" face="宋体">【同德阁期元侍御、李博士不至，各投赠二首】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">庭树忽已暗，故人那不来。只因厌烦暑，永日坐霜台。<BR><BR>
<font color="#400080">官荣多所系，闲居亦愆期。高阁犹相望，青山欲暮时。<br>
<P><big><font size="3" face="黑体" color="#000080"><strong><em>&nbsp;&nbsp; 卷187_26 </em></strong></font><font
face="黑体" color="#800080"> </font><font size="4" color="#800080" face="宋体">【使云阳寄府曹】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">夙驾祗府命，冒炎不遑息。百里次云阳，闾阎问漂溺。<BR>
</font></big>
<font color="#400080">上天屡愆气，胡不均寸泽。仰瞻乔树巅，见此洪流迹。<BR>
</font></big>
<font color="#400080">良苗免湮没，蔓草生宿昔。颓墉满故墟，喜返将安宅。<BR>
</font></big>
<font color="#400080">周旋涉涂潦，侧峭缘沟脉。仁贤忧斯民，贱子甘所役。<BR>
</font></big>
<font color="#400080">公堂众君子，言笑思与觌。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_27 </em></strong></font><font
face="黑体" color="#800080"> </font><font size="4" color="#800080" face="宋体">【过扶风精舍旧居，简朝宗、巨川兄弟】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">佛刹出高树，晨光闾井中。年深念陈迹，迨此独忡忡。<BR>
</font></big>
<font color="#400080">零落逢故老，寂寥悲草虫。旧宇多改构，幽篁延本丛。<BR>
</font></big>
<font color="#400080">栖止事如昨，芳时去已空。佳人亦携手，再往今不同。<BR>
</font></big>
<font color="#400080">新文聊感旧，想子意无穷。
<P><big><font size="3" face="黑体" color="#000080"><strong><em>&nbsp;&nbsp; 卷187_28 </em></strong></font><font
face="黑体" color="#800080"> </font><font size="4" color="#800080" face="宋体">【赠令狐士曹】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">秋檐滴滴对床寝，山路迢迢联骑行。<br>到家俱及东篱菊，何事先归半日程。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷187_29 </em></strong></font><font
face="黑体" color="#800080"> </font><font size="4" color="#800080" face="宋体">【赠冯著】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">契阔仕两京，念子亦飘蓬。方来属追往，十载事不同。<BR>
</font></big>
<font color="#400080">岁晏乃云至，微褐还未充。惨凄游子情，风雪自关东。<BR>
</font></big>
<font color="#400080">华觞发欢颜，嘉藻播清风。始此盈抱恨，旷然一夕中。<BR>
</font></big>
<font color="#400080">善蕴岂轻售，怀才希国工。谁当念素士，零落岁华空。
<P><big><font size="3" face="黑体" color="#000080"><strong><em>&nbsp;&nbsp; 卷187_30 </em></strong></font><font
face="黑体" color="#800080"> </font><font size="4" color="#800080" face="宋体">【对雨寄韩库部协】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">飒至池馆凉，霭然和晓雾。萧条集新荷，氤氲散高树。<BR>
</font></big>
<font color="#400080">闲居兴方澹，默想心已屡。暂出仍湿衣，况君东城住。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_31 </em></strong></font><font
face="黑体" color="#800080"> </font><font size="4" color="#800080" face="宋体">【寄子西】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">夏景已难度，怀贤思方续。乔树落疏阴，微风散烦燠。<BR>
</font></big>
<font color="#400080">伤离枉芳札，忻遂见心曲。蓝上舍已成，田家雨新足。<BR>
</font></big>
<font color="#400080">托邻素多欲，残帙犹见束。日夕上高斋，但望东原绿。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_32 </em></strong></font><font
face="黑体" color="#800080"> </font><font size="4" color="#800080" face="宋体">【县内闲居赠温公】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">满郭春风岚已昏，鸦栖散吏掩重门。<br>虽居世网常清净，夜对高僧无一言。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷187_33 </em></strong></font><font
face="黑体" color="#800080"> </font><font size="4" color="#800080" face="宋体">【对雪赠徐秀才】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">靡靡寒欲收，霭霭阴还结。晨起望南端，千林散春雪。<BR>
</font></big>
<font color="#400080">妍光属瑶阶，乱绪陵新节。无为掩扉卧，独守袁生辙。
<P><big><font size="3" face="黑体" color="#000080"><strong><em>&nbsp;&nbsp; 卷187_34 </em></strong></font><font
face="黑体" color="#800080"> </font><font size="4" color="#800080" face="宋体">【西郊游宴，寄赠邑僚李巽】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">升阳暧春物，置酒临芳席。高宴阙英僚，众宾寡欢怿。<BR>
</font></big>
<font color="#400080">是时尚多垒，板筑兴颓壁。羁旅念越疆，领徒方祗役。<BR>
</font></big>
<font color="#400080">如何嘉会日，当子忧勤夕。西郊郁已茂，春岚重如积。<BR>
</font></big>
<font color="#400080">何当返徂雨，杂英纷可惜。
<P><big><font size="3" face="黑体" color="#000080"><strong><em>&nbsp;&nbsp; 卷187_35 </em></strong></font><font
face="黑体" color="#800080"> </font><font size="4" color="#800080" face="宋体">【对雨赠李主簿、高秀才】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">逦迤曙云薄，散漫东风来。青山满春野，微雨洒轻埃。<BR>
</font></big>
<font color="#400080">吏局劳佳士，宾筵得上才。终朝狎文墨，高兴共徘徊。
<P><big><font size="3" face="黑体" color="#000080"><strong><em>&nbsp;&nbsp; 卷187_36 </em></strong></font><font
face="黑体" color="#800080"> </font><font size="4" color="#800080" face="宋体">【休沐东还胄贵里示端】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">宦游三十载，田野久已疏。休沐遂兹日，一来还故墟。<BR>
</font></big>
<font color="#400080">山明宿雨霁，风暖百卉舒。泓泓野泉洁，熠熠林光初。<BR>
</font></big>
<font color="#400080">竹木稍摧翳，园场亦荒芜。俯惊鬓已衰，周览昔所娱。<BR>
</font></big>
<font color="#400080">存没恻私怀，迁变伤里闾。欲言少留心，中复畏简书。<BR>
</font></big>
<font color="#400080">世道良自退，荣名亦空虚。与子终携手，岁晏当来居。<br>
<P><big><font size="3" face="黑体" color="#000080"><strong><em>&nbsp;&nbsp; 卷187_37 </em></strong></font><font
face="黑体" color="#800080"> </font><font size="4" color="#800080" face="宋体">【朝请后还邑，寄诸友生】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">宰邑分甸服，夙驾朝上京。是时当暮春，休沐集友生。<BR>
</font></big>
<font color="#400080">抗志青云表，俱践高世名。樽酒且欢乐，文翰亦纵横。<BR>
</font></big>
<font color="#400080">良游昔所希，累宴夜复明。晨露含瑶琴，夕风殒素英。<BR>
</font></big>
<font color="#400080">一旦遵归路，伏轼出京城。谁言再念别，忽若千里行。<BR>
</font></big>
<font color="#400080">闲x寡喧讼，端居结幽情。况兹昼方永，展转何由平。
<P><big><font size="3" face="黑体" color="#000080"><strong><em>&nbsp;&nbsp; 卷187_38 </em></strong></font><font
face="黑体" color="#800080"> </font><font size="4" color="#800080" face="宋体">【沣上西斋寄诸友（七月中善福之西斋作）】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">绝岸临西野，旷然尘事遥。清川下逦迤，茅栋上i。<BR>
</font></big>
<font color="#400080">玩月爱佳夕，望山属清朝。俯砌视归翼，开襟纳远飙。<BR>
</font></big>
<font color="#400080">等陶辞小秩，效朱方负樵。闲游忽无累，心迹随景超。<BR>
</font></big>
<font color="#400080">明世重才彦，雨露降丹霄。群公正云集，独予忻寂寥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_39 </em></strong></font><font
face="黑体" color="#800080"> </font><font size="4" color="#800080" face="宋体">【独游西斋，寄崔主簿】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">同心忽已别，昨事方成昔。幽径还独寻，绿苔见行迹。<BR>
</font></big>
<font color="#400080">秋斋正萧散，烟水易昏夕。忧来结几重，非君不可释。
<P><big><font size="3" face="黑体" color="#000080"><strong><em>&nbsp;&nbsp; 卷187_40 </em></strong></font><font
face="黑体" color="#800080"> </font><font size="4" color="#800080" face="宋体">【紫阁东林居士叔缄赐松英丸捧对忻喜…所当服辄献诗代启】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">碧涧苍松五粒稀，侵云采去露沾衣。夜启群仙合灵药，<BR>
</font></big>
<font color="#400080">朝思俗侣寄将归。道场斋戒今初服，人事荤膻已觉非。<BR>
</font></big>
<font color="#400080">一望岚峰拜还使，腰间铜印与心违。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_41 </em></strong></font><font
face="黑体" color="#800080"> </font><font size="4" color="#800080" face="宋体">【秋集罢还途中作，谨献寿春公、黎公】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">束带自衡门，奉命宰王畿。君侯枉高鉴，举善掩瑕疵。<BR>
</font></big>
<font color="#400080">斯民本已安，工拙两无施。何以酬明德，岁晏不磷缁。<BR>
</font></big>
<font color="#400080">时节乃来集，欣怀方载驰。平明大府开，一得拜光辉。<BR>
</font></big>
<font color="#400080">温如春风至，肃若严霜威。群属所载瞻，而忘倦与饥。<BR>
</font></big>
<font color="#400080">公堂燕华筵，礼罢复言辞。将从平门道，憩车沣水湄。<BR>
</font></big>
<font color="#400080">山川降嘉岁，草木蒙润滋。孰云还本邑，怀恋独迟迟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_42 </em></strong></font><font
face="黑体" color="#800080"> </font><font size="4" color="#800080" face="宋体">【闲居赠友】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">补吏多下迁，罢归聊自度。园庐既芜没，烟景空澹泊。<BR>
</font></big>
<font color="#400080">闲居养z瘵，守素甘葵藿。颜鬓日衰耗，冠带亦寥落。<BR>
</font></big>
<font color="#400080">青苔已生路，绿筠始分箨。夕气下遥阴，微风动疏薄。<BR>
</font></big>
<font color="#400080">草玄良见诮，杜门无请托。非君好事者，谁来顾寂寞。
<P><big><font size="3" face="黑体" color="#000080"><strong><em>&nbsp;&nbsp; 卷187_43 </em></strong></font><font
face="黑体" color="#800080"> </font><font size="4" color="#800080" face="宋体">【四禅精舍登览悲旧，寄朝宗、巨川兄弟】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">萧散人事忧，迢递古原行。春风日已暄，百草亦复生。<BR>
</font></big>
<font color="#400080">跻阁谒金像，攀云造禅扃。新景林际曙，杂花川上明。<BR>
</font></big>
<font color="#400080">徂岁方缅邈，陈事尚纵横。温泉有佳气，驰道指京城。<BR>
</font></big>
<font color="#400080">携手思故日，山河留恨情。存者邈难见，去者已冥冥。<BR>
</font></big>
<font color="#400080">临风一长恸，谁畏行路惊。
<P><big><font size="3" face="黑体" color="#000080"><strong><em>&nbsp;&nbsp; 卷187_44 </em></strong></font><font
face="黑体" color="#800080"> </font><font size="4" color="#800080" face="宋体">【善福阁对雨，寄李儋幼遐】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">飞阁凌太虚，晨跻郁峥嵘。惊飙触悬槛，白云冒层甍。<BR>
</font></big>
<font color="#400080">太阴布其地，密雨垂八。仰观固不测，俯视但冥冥。<BR>
</font></big>
<font color="#400080">感此穷秋气，沈郁命友生。及时未高步，羁旅游帝京。<BR>
</font></big>
<font color="#400080">圣朝无隐才，品物俱昭形。国士秉绳墨，何以表坚贞。<BR>
</font></big>
<font color="#400080">寸心东北驰，思与一会并。我车夙已驾，将逐晨风征。<BR>
</font></big>
<font color="#400080">郊途住成淹，默默阻中情。
<P><big><font size="3" face="黑体" color="#000080"><strong><em>&nbsp;&nbsp; 卷187_45 </em></strong></font><font
face="黑体" color="#800080"> </font><font size="4" color="#800080" face="宋体">【寺居独夜，寄崔主簿】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">幽人寂不寐，木叶纷纷落。寒雨暗深更，流萤度高阁。<BR>
</font></big>
<font color="#400080">坐使青灯晓，还伤夏衣薄。宁知岁方晏，离居更萧索。
<P><big><font size="3" face="黑体" color="#000080"><strong><em>&nbsp;&nbsp; 卷187_46 </em></strong></font><font
face="黑体" color="#800080"> </font><font size="4" color="#800080" face="宋体">【九日沣上作，寄崔主簿倬二李端系】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">凄凄感时节，望望临沣濉４淞朊骰秋，高天澄遥滓。<BR>
</font></big>
<font color="#400080">川寒流愈迅，霜交物初委。林叶索已空，晨禽迎飙起。<BR>
</font></big>
<font color="#400080">时菊乃盈泛，浊醪自为美。良游虽可娱，殷念在之子。<BR>
</font></big>
<font color="#400080">人生不自省，营欲无终已。孰能同一酌，陶然冥斯理。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_47 </em></strong></font><font
face="黑体" color="#800080"> </font><font size="4" color="#800080" face="宋体">【西郊养疾闻畅校书有新什见赠久伫不至先寄此诗】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">养病惬清夏，郊园敷卉木。窗夕含涧凉，雨馀爱筠绿。<BR>
</font></big>
<font color="#400080">披怀始高咏，对琴转幽独。仰子游群英，吐词如兰馥。<BR>
</font></big>
<font color="#400080">还闻枉嘉藻，伫望延昏旭。唯见草青青，闭户沣水曲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_48 </em></strong></font><font
face="黑体" color="#800080"> </font><font size="4" color="#800080" face="宋体">【沣上寄幼遐】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">寂寞到城阙，惆怅返柴荆。端居无所为，念子远徂征。<BR>
</font></big>
<font color="#400080">夏昼人已息，我怀独未宁。忽从东斋起，兀兀寻涧行。<BR>
</font></big>
<font color="#400080">I挂丛榛密，披玩孤花明。旷然西南望，一极山水情。<BR>
</font></big>
<font color="#400080">周览同游处，逾恨阻音形。壮图非旦夕，君子勤令名。<BR>
</font></big>
<font color="#400080">勿复久留燕，蹉跎在北京。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_49 </em></strong></font><font
face="黑体" color="#800080"> </font><font size="4" color="#800080" face="宋体">【善福精舍示诸生】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">湛湛嘉树阴，清露夜景沉。悄然群物寂，高阁似阴岑。<BR>
</font></big>
<font color="#400080">方以玄默处，岂为名迹侵。法妙不知归，独此抱冲襟。<BR>
</font></big>
<font color="#400080">斋舍无馀物，陶器与单衾。诸生时列坐，共爱风满林。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_50 </em></strong></font><font
face="黑体" color="#800080"> </font><font size="4" color="#800080" face="宋体">【晚出沣上，赠崔都水】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">临流一舒啸，望山意转延。隔林分落景，馀霞明远川。<BR>
</font></big>
<font color="#400080">首起趣东作，已看耘夏田。一从民里居，岁月再徂迁。<BR>
</font></big>
<font color="#400080">昧质得全性，世名良自牵。行忻携手归，聊复饮酒眠。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_51 </em></strong></font><font
face="黑体" color="#800080"> </font><font size="4" color="#800080" face="宋体">【寓居沣上精舍，寄于、张二舍人】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">万木丛云出香阁，西连碧涧竹林园。高斋犹宿远山曙，<BR>
</font></big>
<font color="#400080">微霰下庭寒雀喧。道心淡泊对流水，生事萧疏空掩门。<BR>
</font></big>
<font color="#400080">时忆故交那得见，晓排阊阖奉明恩。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_52 </em></strong></font><font
face="黑体" color="#800080"> </font><font size="4" color="#800080" face="宋体">【开元观怀旧寄李二、韩二、裴四兼呈崔郎中、严家令】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">宿昔清都燕，分散各西东。车马行迹在，霜雪竹林空。<BR>
</font></big>
<font color="#400080">方轸故物念，谁复一樽同。聊披道书暇，还此听松风。<br>
<P><big><font size="3" face="黑体" color="#000080"><strong><em>&nbsp;&nbsp; 卷187_53 </em></strong></font><font
face="黑体" color="#800080"> </font><font size="4" color="#800080" face="宋体">【春日郊居寄万年吉少府中孚、三原少府伟、夏侯校书审】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">谷鸟时一啭，田园春雨馀。光风动林早，高窗照日初。<BR>
</font></big>
<font color="#400080">独饮涧中水，吟咏老氏书。城阙应多事，谁忆此闲居。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_54 </em></strong></font><font
face="黑体" color="#800080"> </font><font size="4" color="#800080" face="宋体">【沣上醉题寄涤武】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">芳园知夕燕，西郊已独还。谁言不同赏，俱是醉花间。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_55 </em></strong></font><font
face="黑体" color="#800080"> </font><font size="4" color="#800080" face="宋体">【西郊期涤武不至，书示】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">山高鸣过雨，涧树落残花。非关春不待，当由期自赊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_56 </em></strong></font><font
face="黑体" color="#800080"> </font><font size="4" color="#800080" face="宋体">【沣上对月，寄孔谏议】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">思怀在云阙，泊素守中林。出处虽殊迹，明月两知心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_57 </em></strong></font><font
face="黑体" color="#800080"> </font><font size="4" color="#800080" face="宋体">【将往滁城恋新竹，简崔都水示端】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">停车欲去绕丛竹，偏爱新筠十数竿。<br>莫遣儿童触琼粉，留待幽人回日看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷187_58 </em></strong></font><font
face="黑体" color="#800080"> </font><font size="4" color="#800080" face="宋体">【还阙首途，寄精舍亲友】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">休沐日云满，冲然将罢观。严车候门侧，晨起正朝冠。<BR>
</font></big>
<font color="#400080">山泽含馀雨，川涧注惊湍。揽辔遵东路，回首一长叹。<BR>
</font></big>
<font color="#400080">居人已不见，高阁在林端。
<P><big><font size="3" face="黑体" color="#000080"><strong><em>&nbsp;&nbsp; 卷187_59 </em></strong></font><font
face="黑体" color="#800080"> </font><font size="4" color="#800080" face="宋体">【秋夜南宫，寄沣上弟及诸生】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">暝色起烟阁，沉抱积离忧。况兹风雨夜，萧条梧叶秋。<BR>
</font></big>
<font color="#400080">空宇感凉至，颓颜惊岁周。日夕游阙下，山水忆同游。
<P><big><font size="3" face="黑体" color="#000080"><strong><em>&nbsp;&nbsp; 卷187_60 </em></strong></font><font
face="黑体" color="#800080"> </font><font size="4" color="#800080" face="宋体">【途中书情，寄沣上两弟，因送二甥却还】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">华簪岂足恋，幽林徒自违。遥知别后意，寂寞掩郊扉。<BR>
</font></big>
<font color="#400080">回首昆池上，更羡尔同归。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷187_61 </em></strong></font><font
face="黑体" color="#800080"> </font><font size="4" color="#800080" face="宋体">【雪夜下朝，呈省中一绝】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">南望青山满禁闱，晓陪鸳鹭正差池。<br>共爱朝来何处雪，蓬莱宫里拂松枝。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
