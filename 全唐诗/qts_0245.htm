<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百四十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百四十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷245_1 </em></strong></font><font
face="黑体" color="#800080"> </font><font size="4" color="#800080" face="宋体">【送客一归襄阳二归浔阳】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">南驱匹马会心期，东望扁舟惬梦思。熨斗山前春色早，<BR>
</font></big>
<font color="#400080">香炉峰顶暮烟时。空林欲访庞居士，古寺应怀远法师。<BR>
</font></big>
<font color="#400080">两地由来堪取兴，三贤他日幸留诗。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_2 </em></strong></font><font
face="黑体" color="#800080"> </font><font size="4" color="#800080" face="宋体">【送故人赴江陵寻庾牧】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">主人持节拜荆州，走马应从一路游。斑竹冈连山雨暗，<BR>
</font></big>
<font color="#400080">枇杷门向楚天秋。佳期笑把斋中酒，远意闲登城上楼。<BR>
</font></big>
<font color="#400080">文体此时看又别，吾知小庾甚风流。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_3 </em></strong></font><font
face="黑体" color="#800080"> </font><font size="4" color="#800080" face="宋体">【送客水路归陕】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">相风竿影晓来斜，渭水东流去不赊。枕上未醒秦地酒，<BR>
</font></big>
<font color="#400080">舟前已见陕人家。春桥杨柳应齐叶，古县棠梨也作花。<BR>
</font></big>
<font color="#400080">好是吾贤佳赏地，行逢三月会连沙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_4 </em></strong></font><font
face="黑体" color="#800080"> </font><font size="4" color="#800080" face="宋体">【送丹阳刘太真】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">长干道上落花朝，羡尔当年赏事饶。下箸已怜鹅炙美，<BR>
</font></big>
<font color="#400080">开笼不奈鸭媒娇。春衣晚入青杨巷，细马初过皂荚桥。<BR>
</font></big>
<font color="#400080">相访不辞千里远，西风好借木兰桡。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_5 </em></strong></font><font
face="黑体" color="#800080"> </font><font size="4" color="#800080" face="宋体">【送客归江州】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">东归复得采真游，江水迎君日夜流。客舍不离青雀舫，<BR>
</font></big>
<font color="#400080">人家旧在白鸥洲。风吹山带遥知雨，露湿荷裳已报秋。<BR>
</font></big>
<font color="#400080">闻道泉明居止近，篮舆相访为淹留。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_6 </em></strong></font><font
face="黑体" color="#800080"> </font><font size="4" color="#800080" face="宋体">【题张逸人园林】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">花源一曲映茅堂，清论闲阶坐夕阳。麈尾手中毛已脱，<BR>
</font></big>
<font color="#400080">蟹螯尊上味初香。春深黄口传窥树，雨后青苔散点墙。<BR>
</font></big>
<font color="#400080">更道小山宜助赏，呼儿舒簟醉岩芳。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_7 </em></strong></font><font
face="黑体" color="#800080"> </font><font size="4" color="#800080" face="宋体">【又题张逸人园林】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">藏头不复见时人，爱此云山奉养真。露色点衣孤屿晓，<BR>
</font></big>
<font color="#400080">花枝妨帽小园春。时携幼稚诸峰上，闲濯眉须一水滨。<BR>
</font></big>
<font color="#400080">兴罢归来还对酌，茅檐挂著紫荷巾。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_8 </em></strong></font><font
face="黑体" color="#800080"> </font><font size="4" color="#800080" face="宋体">【送刘将军】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">明光细甲照E，昨日承恩拜虎牙。胆大欲期姜伯约，<BR>
</font></big>
<font color="#400080">功多不让李轻车。青巾校尉遥相许，墨槊将军莫大夸。<BR>
</font></big>
<font color="#400080">阙下来时亲伏奏，胡尘未尽不为家。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_9 </em></strong></font><font
face="黑体" color="#800080"> </font><font size="4" color="#800080" face="宋体">【送郑员外（郑时在熊尚书幕府）】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">风流不减杜陵时，五十为郎未是迟。孺子亦知名下士，<BR>
</font></big>
<font color="#400080">乐人争唱卷中诗。身齐吏部还多醉，心顾尚书自有期。<BR>
</font></big>
<font color="#400080">要路眼青知己在，不应穷巷久低眉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_10 </em></strong></font><font
face="黑体" color="#800080"> </font><font size="4" color="#800080" face="宋体">【寄徐州郑使君】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">江城五马楚云边，不羡雍容画省年。才子旧称何水部，<BR>
</font></big>
<font color="#400080">使君还继谢临川。射堂草遍收残雨，官路人稀对夕天。<BR>
</font></big>
<font color="#400080">虽卧郡斋千里隔，与君同见月初圆。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_11 </em></strong></font><font
face="黑体" color="#800080"> </font><font size="4" color="#800080" face="宋体">【送襄垣王君归南阳别墅】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">都门霁后不飞尘，草色萋萋满路春。双兔坡东千室吏，<BR>
</font></big>
<font color="#400080">三鸦水上一归人。愁眠客舍衣香满，走渡河桥马汗新。<BR>
</font></big>
<font color="#400080">少妇比来多远望，应知k子上罗巾。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_12 </em></strong></font><font
face="黑体" color="#800080"> </font><font size="4" color="#800080" face="宋体">【送王诞渤海使赴李太守行营】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">少年结客散黄金，中岁连兵扫绿林。渤海名王曾折首，<BR>
</font></big>
<font color="#400080">汉家诸将尽倾心。行人去指徐州近，饮马回看泗水深。<BR>
</font></big>
<font color="#400080">喜见明时钟太尉，功名一似旧淮阴。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_13 </em></strong></font><font
face="黑体" color="#800080"> </font><font size="4" color="#800080" face="宋体">【送王少府归杭州】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">归舟一路转青O，更欲随潮向富春。吴郡陆机称地主，<BR>
</font></big>
<font color="#400080">钱塘苏小是乡亲。葛花满把能消酒，栀子同心好赠人。<BR>
</font></big>
<font color="#400080">早晚重过鱼浦宿，遥怜佳句箧中新。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_14 </em></strong></font><font
face="黑体" color="#800080"> </font><font size="4" color="#800080" face="宋体">【赠王随】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">青云自致晚应遥，朱邸新婚乐事饶。饮罢更怜双袖舞，<BR>
</font></big>
<font color="#400080">试来偏爱五花骄。帐里炉香春梦晓，堂前烛影早更朝。<BR>
</font></big>
<font color="#400080">更说球场新雨歇，王孙今日定相邀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_15 </em></strong></font><font
face="黑体" color="#800080"> </font><font size="4" color="#800080" face="宋体">【同题仙游观】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">仙台下见五城楼，风物凄凄宿雨收。山色遥连秦树晚，<BR>
</font></big>
<font color="#400080">砧声近报汉宫秋。疏松影落空坛静，细草香闲小洞幽。<BR>
</font></big>
<font color="#400080">何用别寻方外去，人间亦自有丹丘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_16 </em></strong></font><font
face="黑体" color="#800080"> </font><font size="4" color="#800080" face="宋体">【访王起居不遇留赠】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">双龙阙下拜恩初，天子令君注起居。载笔已齐周右史，<BR>
</font></big>
<font color="#400080">论诗更事谢中书。行闻漏滴随金仗，入对炉烟侍玉除。<BR>
</font></big>
<font color="#400080">贺客自知来独晚，青骊不见意何如。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_17 </em></strong></font><font
face="黑体" color="#800080"> </font><font size="4" color="#800080" face="宋体">【送刘评事赴广州使幕】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">征南官属似君稀，才子当今刘孝威。蛮府参军趋传舍，<BR>
</font></big>
<font color="#400080">交州刺史拜行衣。前临瘴海无人过，却望衡阳少雁飞。<BR>
</font></big>
<font color="#400080">为报苍梧云影道，明年早送客帆归。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_18 </em></strong></font><font
face="黑体" color="#800080"> </font><font size="4" color="#800080" face="宋体">【送冷朝阳还上元】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">青丝dh引木兰船，名遂身归拜庆年。落日澄江乌榜外，<BR>
</font></big>
<font color="#400080">秋风疏柳白门前。桥通小市家林近，山带平湖野寺连。<BR>
</font></big>
<font color="#400080">别后依依寒食里，共君携手在东田。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_19 </em></strong></font><font
face="黑体" color="#800080"> </font><font size="4" color="#800080" face="宋体">【送高别驾归汴州】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">信陵门下识君偏，骏马轻裘正少年。寒雨送归千里外，<BR>
</font></big>
<font color="#400080">东风沉醉百花前。身随玉帐心应惬，官佐龙符势又全。<BR>
</font></big>
<font color="#400080">久客未知何计是，参差去借汶阳田。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_20 </em></strong></font><font
face="黑体" color="#800080"> </font><font size="4" color="#800080" face="宋体">【送康洗马归滑州】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">腰佩雕弓汉射声，东归衔命见双旌。青丝玉勒康侯马，<BR>
</font></big>
<font color="#400080">孟水金堤滑伯城。腊雪夜看宜纵饮，寒芜昼猎不妨行。<BR>
</font></big>
<font color="#400080">怀君又隔千山远，别后春风百草生。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_21 </em></strong></font><font
face="黑体" color="#800080"> </font><font size="4" color="#800080" face="宋体">【寄上田仆射】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">家封薛县异诸田，报主荣亲义两全。仆射临戎谢安石，<BR>
</font></big>
<font color="#400080">大夫持宪杜延年。金装昼出罗千骑，玉案晨餐直万钱。<BR>
</font></big>
<font color="#400080">应念一身留阙下，阖门遥寄鲁西偏。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_22 </em></strong></font><font
face="黑体" color="#800080"> </font><font size="4" color="#800080" face="宋体">【送王光辅归青州兼寄储侍郎】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">几回奏事建章宫，圣主偏知汉将功。身著紫衣趋阙下，<BR>
</font></big>
<font color="#400080">口衔丹诏出关东。蝉声驿路秋山里，草色河桥落照中。<BR>
</font></big>
<font color="#400080">远忆故人沧海别，当年好跃五花骢。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_23 </em></strong></font><font
face="黑体" color="#800080"> </font><font size="4" color="#800080" face="宋体">【宴杨驸马山池（一作陈羽诗，又作朱湾诗）】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">垂杨拂岸草茸茸，绣户帘前花影重。下玉盘红缕细，<BR>
</font></big>
<font color="#400080">酒开金瓮绿醅浓。中朝驸马何平叔，南国词人陆士龙。<BR>
</font></big>
<font color="#400080">落日泛舟同醉处，回潭百丈映千峰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_24 </em></strong></font><font
face="黑体" color="#800080"> </font><font size="4" color="#800080" face="宋体">【送长史李少府入蜀】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">行行独出故关迟，南望千山无尽期。见舞巴童应暂笑，<BR>
</font></big>
<font color="#400080">闻歌蜀道又堪悲。孤城晚闭清江上，匹马寒嘶白露时。<BR>
</font></big>
<font color="#400080">别后此心君自见，山中何事不相思。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_25 </em></strong></font><font
face="黑体" color="#800080"> </font><font size="4" color="#800080" face="宋体">【送客还江东】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">不妨高卧顺流归，五两行看扫翠微。鼯鼠夜喧孤枕近，<BR>
</font></big>
<font color="#400080">晓避客船飞。一壶先醉桃枝簟，百和初熏苎布衣。<BR>
</font></big>
<font color="#400080">君到新林江口泊，吟诗应赏谢玄晖。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_26 </em></strong></font><font
face="黑体" color="#800080"> </font><font size="4" color="#800080" face="宋体">【寄令狐尚书】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">立身荣贵复何如，龙节红旗从板舆。妙略多推霍骠骑，<BR>
</font></big>
<font color="#400080">能文独见沈尚书。临风高会千门帐，映水连营百乘车。<BR>
</font></big>
<font color="#400080">他日感恩惭未报，举家犹似涸池鱼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_27 </em></strong></font><font
face="黑体" color="#800080"> </font><font size="4" color="#800080" face="宋体">【扈从郊庙因呈两省诸公】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">丹墀列士主恩同，厩马翩翩出汉宫。奉引乘舆金仗里，<BR>
</font></big>
<font color="#400080">亲尝赐食玉盘中。昼趋行殿旌门北，夜宿斋房刻漏东。<BR>
</font></big>
<font color="#400080">明日驾回承雨露，齐将万岁及春风。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_28 </em></strong></font><font
face="黑体" color="#800080"> </font><font size="4" color="#800080" face="宋体">【送端州冯使君】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">白皙风流似有须，一门豪贵领苍梧。三峰亭暗橘边宿，<BR>
</font></big>
<font color="#400080">八桂林香节下趋。玉树群儿争翠羽，金盘少妾拣明珠。<BR>
</font></big>
<font color="#400080">怀君乐事不可见，i马翩翩新虎符。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_29 </em></strong></font><font
face="黑体" color="#800080"> </font><font size="4" color="#800080" face="宋体">【送王府张参军附学及第东归】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">邻家不识斗鸡翁，闭户能齐隐者风。顾步曾为小山客，<BR>
</font></big>
<font color="#400080">成名因事大江公。一身千里寒芜上，单马重裘腊月中。<BR>
</font></big>
<font color="#400080">寂寂故园行见在，暮天残雪洛城东。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_30 </em></strong></font><font
face="黑体" color="#800080"> </font><font size="4" color="#800080" face="宋体">【送齐明府赴东阳】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">绿丝帆桂为樯，过尽淮山楚水长。万里移家背春谷，<BR>
</font></big>
<font color="#400080">一官行府向东阳。风流好爱杯中物，豪荡仍欺陌上郎。<BR>
</font></big>
<font color="#400080">别后心期如在眼，猿声烟色树苍苍。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_31 </em></strong></font><font
face="黑体" color="#800080"> </font><font size="4" color="#800080" face="宋体">【鲁中送从事归荥阳】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">故园衰草带荥波，岁晚知如君思何。轻橐归时鲁缟薄，<BR>
</font></big>
<font color="#400080">寒衣缝处郑绵多。万人都督鸣骝送，百里邦君枉骑过。<BR>
</font></big>
<font color="#400080">累路尽逢知己在，曾无对酒不高歌。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_32 </em></strong></font><font
face="黑体" color="#800080"> </font><font size="4" color="#800080" face="宋体">【兖州送李明府使苏州便赴告期】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">莫言水国去迢迢，白马吴门见不遥。枫树林中经楚雨，<BR>
</font></big>
<font color="#400080">木兰舟上蹋江潮。空山古寺千年石，草色寒堤百尺桥，<BR>
</font></big>
<font color="#400080">早晚卢家兰室在，珊瑚玉佩彻青霄。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_33 </em></strong></font><font
face="黑体" color="#800080"> </font><font size="4" color="#800080" face="宋体">【送田明府归终南别业】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">故园此日多心赏，窗下泉流竹外云。近馆应逢沈道士，<BR>
</font></big>
<font color="#400080">比邻自识卞田君。离宫树影登山见，上苑钟声过雪闻。<BR>
</font></big>
<font color="#400080">相劝早移丹凤阙，不须常恋白鸥群。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_34 </em></strong></font><font
face="黑体" color="#800080"> </font><font size="4" color="#800080" face="宋体">【家兄自山南罢归献诗叙事】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">时辈已争先，吾兄未著鞭。空嗟镊须日，犹是屈腰年。<BR>
</font></big>
<font color="#400080">不以殊方远，仍论水地偏。襄橙随客路，汉竹引归船。<BR>
</font></big>
<font color="#400080">云木巴东峡，林泉岘北川。池馀骑马处，宅似卧龙边。<BR>
</font></big>
<font color="#400080">夜簟千峰月，朝窗万井烟。朱荷江女院，青稻楚人田。<BR>
</font></big>
<font color="#400080">县舍多潇洒，城楼入醉眠。黄苞柑正熟，红缕仍鲜。<BR>
</font></big>
<font color="#400080">坐厌牵丝倦，因从解绶旋。初辞五斗米，唯奉一囊钱。<BR>
</font></big>
<font color="#400080">室好生虚白，书耽守太玄。枥中嘶款段，阶下引潺。<BR>
</font></big>
<font color="#400080">落照渊明柳，春风叔夜弦。绛纱儒客帐，丹诀羽人篇。<BR>
</font></big>
<font color="#400080">雅论承安石，新诗与惠连。兴清湖见底，襟豁雾开天。<BR>
</font></big>
<font color="#400080">魏阙心犹系，周才道岂捐。一丘无自逸，三府会招贤。<br>
<P><big><font size="3" face="黑体" color="#000080"><strong><em>&nbsp;&nbsp; 卷245_35 </em></strong></font><font
face="黑体" color="#800080"> </font><font size="4" color="#800080" face="宋体">【奉送王相公缙赴幽州巡边（一作张继诗）】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">黄阁开帷幄，丹墀侍冕旒。位高汤左相，权总汉诸侯。<BR>
</font></big>
<font color="#400080">不改周南化，仍分赵北忧。双旌过易水，千骑入幽州。<BR>
</font></big>
<font color="#400080">塞草连天暮，边风动地秋。无因随远道，结束佩吴钩。<br>
<P><big><font size="3" face="黑体" color="#000080"><strong><em>&nbsp;&nbsp; 卷245_36 </em></strong></font><font
face="黑体" color="#800080"> </font><font size="4" color="#800080" face="宋体">【寄赠虢州张参军】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">三十事诸侯，贤豪冠北州。桃花迎骏马，苏合染轻裘。<BR>
</font></big>
<font color="#400080">观妓将军第，题诗关尹楼。青林朝送客，绿屿晚回舟。<BR>
</font></big>
<font color="#400080">好栗分通子，名香赠莫愁。洗杯新酒熟，把烛故人留。<BR>
</font></big>
<font color="#400080">百雉归云过，千峰宿雨收。蒹葭露下晚，菡萏水中秋。<BR>
</font></big>
<font color="#400080">忆昨陪行乐，常时接献酬。佳期虽雾散，惠问亦川流。<BR>
</font></big>
<font color="#400080">开卷酲堪解，含毫思苦抽。无因达情意，西望日悠悠。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_37 </em></strong></font><font
face="黑体" color="#800080"> </font><font size="4" color="#800080" face="宋体">【送李中丞赴商州】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">五马渭桥东，连嘶逐晓风。当年紫髯将，他日黑头公。<BR>
</font></big>
<font color="#400080">不异金吾宠，兼齐玉帐雄。闭营春雪下，吹角暮山空。<BR>
</font></big>
<font color="#400080">香麝松阴里，寒猿黛色中。郡斋多赏事，好与故人同。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_38 </em></strong></font><font
face="黑体" color="#800080"> </font><font size="4" color="#800080" face="宋体">【汉宫曲二首】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">骏马绣障泥，红尘扑四蹄。归时何太晚，日照杏花西。<BR><BR>
<font color="#400080">绣幕珊瑚钩，春开翡翠楼。深情不肯道，娇倚钿箜篌。
<P><big><font size="3" face="黑体" color="#000080"><strong><em>&nbsp;&nbsp; 卷245_39 </em></strong></font><font
face="黑体" color="#800080"> </font><font size="4" color="#800080" face="宋体">【陪孟都督祭岳途中有赠】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">封疆七百里，禄秩二千石。拥节祠太山，寒天霜草白。<br>
<P><big><font size="3" face="黑体" color="#000080"><strong><em>&nbsp;&nbsp; 卷245_40 </em></strong></font><font
face="黑体" color="#800080"> </font><font size="4" color="#800080" face="宋体">【宿甑山】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">山中今夜何人，阙下当年近臣。<BR>
</font></big>
<font color="#400080">青琐应须早去，白云何用相亲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_41 </em></strong></font><font
face="黑体" color="#800080"> </font><font size="4" color="#800080" face="宋体">【别甑山】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">一身趋侍丹墀，西路翩翩去时。<BR>
</font></big>
<font color="#400080">惆怅青山绿水，何年更是来期。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_42 </em></strong></font><font
face="黑体" color="#800080"> </font><font size="4" color="#800080" face="宋体">【送陈明府赴淮南】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">年华近逼清明，落日微风送行。黄鸟绵蛮芳树，<BR>
</font></big>
<font color="#400080">紫骝躞蹀东城。花间一杯促膝，烟外千里含情。<BR>
</font></big>
<font color="#400080">应渡淮南信宿，诸侯拥旆相迎。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_43 </em></strong></font><font
face="黑体" color="#800080"> </font><font size="4" color="#800080" face="宋体">【送客知鄂州】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">江口千家带楚云，江花乱点雪纷纷。<br>春风落日谁相见，青翰舟中有鄂君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷245_44 </em></strong></font><font
face="黑体" color="#800080"> </font><font size="4" color="#800080" face="宋体">【寒食（一作寒食日即事）】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">春城无处不飞花，寒食东风御柳斜。<br>日暮汉宫传蜡烛，轻烟散入五侯家。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷245_45 </em></strong></font><font
face="黑体" color="#800080"> </font><font size="4" color="#800080" face="宋体">【羽林骑（一作羽林少年行）】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">骏马牵来御柳中，鸣鞭欲向渭桥东。<br>红蹄乱蹋春城雪，花颔骄嘶上苑风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷245_46 </em></strong></font><font
face="黑体" color="#800080"> </font><font size="4" color="#800080" face="宋体">【看调马】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">鸳鸯赭白齿新齐，晚日花中散碧蹄。<br>玉勒斗回初喷沫，金鞭欲下不成嘶。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷245_47 </em></strong></font><font
face="黑体" color="#800080"> </font><font size="4" color="#800080" face="宋体">【寄赠衡州杨使君】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">湘竹斑斑湘水春，衡阳太守虎符新。<br>朝来笑向归鸿道，早晚南飞见主人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷245_48 </em></strong></font><font
face="黑体" color="#800080"> </font><font size="4" color="#800080" face="宋体">【宿石邑山中】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">浮云不共此山齐，山霭苍苍望转迷。<br>晓月暂飞高树里，秋河隔在数峰西。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷245_49 </em></strong></font><font
face="黑体" color="#800080"> </font><font size="4" color="#800080" face="宋体">【江南曲（一作李益诗）】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">长乐花枝雨点销，江城日暮好相邀。<br>春楼不闭葳蕤锁，绿水回通宛转桥。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷245_50 </em></strong></font><font
face="黑体" color="#800080"> </font><font size="4" color="#800080" face="宋体">【赠张千牛】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">蓬莱阙下是天家，上路新回白鼻m。<br>急管昼催平乐酒，春衣夜宿杜陵花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷245_51 </em></strong></font><font
face="黑体" color="#800080"> </font><font size="4" color="#800080" face="宋体">【汉宫曲二首（第二首一作李益诗）】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">五柞宫中过腊看，万年枝上雪花残。<br>绮窗夜闭玉堂静，素绠朝穿金井寒。<br>
<br>
<font color="#400080">家在长陵小市中，珠帘绣户对春风。<br>君王昨日移仙仗，玉辇迎将入汉宫。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷245_52 </em></strong></font><font
face="黑体" color="#800080"> </font><font size="4" color="#800080" face="宋体">【赠李翼】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">王孙别舍拥朱轮，不羡空名乐此身。<br>门外碧潭春洗马，楼前红烛夜迎人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷245_53 </em></strong></font><font
face="黑体" color="#800080"> </font><font size="4" color="#800080" face="宋体">【少年行】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">千点斓视窭真酰青丝结尾绣缠i。<br>鸣鞭晓出章台路，叶叶春衣杨柳风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷245_54 </em></strong></font><font
face="黑体" color="#800080"> </font><font size="4" color="#800080" face="宋体">【题玉真观李秘书院】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">白云斜日影深松，玉宇瑶坛知几重。<br>把酒题诗人散后，华阳洞里有疏钟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷245_55 </em></strong></font><font
face="黑体" color="#800080"> </font><font size="4" color="#800080" face="宋体">【送客之潞府】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">官柳青青匹马嘶，回风暮雨入铜L。<br>佳期别在春山里，应是人参五叶齐。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷245_56 </em></strong></font><font
face="黑体" color="#800080"> </font><font size="4" color="#800080" face="宋体">【送客贬五溪】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">南过猿声一逐臣，回看秋草泪沾巾。<br>寒天暮雪空山里，几处蛮家是主人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷245_57 </em></strong></font><font
face="黑体" color="#800080"> </font><font size="4" color="#800080" face="宋体">【送齐山人归长白山】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">旧事仙人白兔公，掉头归去又乘风。<br>柴门流水依然在，一路寒山万木中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷245_58 </em></strong></font><font
face="黑体" color="#800080"> </font><font size="4" color="#800080" face="宋体">【寄裴郓州】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">乌纱灵寿对秋风，怅望浮云济水东。<br>官树阴阴铃阁暮，州人转忆白头翁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷245_59 </em></strong></font><font
face="黑体" color="#800080"> </font><font size="4" color="#800080" face="宋体">【梁城赠一二同幕】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">五营河畔列旌旗，吹角鸣鼙日暮时。<br>曾是信陵门下客，雨回相吊不胜悲。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷245_60 </em></strong></font><font
face="黑体" color="#800080"> </font><font size="4" color="#800080" face="宋体">【河上寄故人】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">河流晓天，濮水清烟。日暖昆吾台上，春深颛顼城边。<BR>
</font></big>
<font color="#400080">莺声乱啁鹄□，花片细点龙泉。西望情人早至，<BR>
</font></big>
<font color="#400080">犹应得醉芳年。<br>   <BR>
<P><big><font size="3" face="黑体" color="#000080"><strong><em>&nbsp;&nbsp; 卷245_61 </em></strong></font><font
face="黑体" color="#800080"> </font><font size="4" color="#800080" face="宋体">【留题宁川香盖寺壁】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">爱远登高尘眼开，为怜萧寺上经台。山川谁识龙蛇蛰，<BR>
</font></big>
<font color="#400080">天地自迎风雨来。柳放寒条秋已老，雁摇孤翼暮空回。<BR>
</font></big>
<font color="#400080">何人会得其中事，又被残花落日催。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷245_62 </em></strong></font><font
face="黑体" color="#800080"> </font><font size="4" color="#800080" face="宋体">【寄柳氏】<a
href="authers/qzz_0512.htm" target="_blank"></font><font size="3" color="#0080FF"><font face="黑体">韩</font></a></big> 
<br>
</font><br>
<font color="#400080">章台柳，章台柳，颜色青青今在否？纵使长条似旧垂，<BR>
</font></big>
<font color="#400080">也应攀折他人手。<BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
