<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百一十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百一十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷812_1 </em></strong></font><font
face="黑体" color="#800080"> </font><font size="4" color="#800080" face="宋体">【早发陕州途中赠严秘书】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">此身虽不系，忧道亦劳生。万里江湖梦，千山雨雪行。<BR>
</font></big>
<font color="#400080">人家依旧垒，关路闭层城。未尽交河虏，犹屯细柳兵。<BR>
</font></big>
<font color="#400080">艰难嗟远客，栖托赖深情。贫病吾将有，精修许少卿。
<P><big><font size="3" face="黑体" color="#000080"><strong><em>&nbsp;&nbsp; 卷812_2 </em></strong></font><font
face="黑体" color="#800080"> </font><font size="4" color="#800080" face="宋体">【早春书情寄河南崔少府】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">春日春风至，阳和似不均。病身空益老，愁鬓不知春。<BR>
</font></big>
<font color="#400080">宇宙成遗物，光阴促幻身。客游伤末路，心事向行人。<BR>
</font></big>
<font color="#400080">道薄犹怀土，时难欲厌贫。微才如可寄，赤县有乡亲。
<P><big><font size="3" face="黑体" color="#000080"><strong><em>&nbsp;&nbsp; 卷812_3 </em></strong></font><font
face="黑体" color="#800080"> </font><font size="4" color="#800080" face="宋体">【春游司直城西鸬鹚G别业】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">别墅军城下，闲喧未可齐。春深花蝶梦，晓隔柳烟@。<BR>
</font></big>
<font color="#400080">韶景浮寒水，疏杨映绿堤。沿洄看竹色，来往听莺啼。<BR>
</font></big>
<font color="#400080">久慢持生术，多亲种药畦。家贫知素行，心苦见清溪。<BR>
</font></big>
<font color="#400080">越客初投分，南枝得寄栖。禅机空寂寞，雅趣赖招携。<BR>
</font></big>
<font color="#400080">本寺重江外，游方二室西。裴回恋知己，日夕草萋萋。<br>
<P><big><font size="3" face="黑体" color="#000080"><strong><em>&nbsp;&nbsp; 卷812_4 </em></strong></font><font
face="黑体" color="#800080"> </font><font size="4" color="#800080" face="宋体">【夕次襄邑】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">何处戒吾道，经年远路中。客心犹向北，河水自归东。<BR>
</font></big>
<font color="#400080">古戍鸣寒角，疏林振夕风。轻舟惟载月，那与故人同。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷812_5 </em></strong></font><font
face="黑体" color="#800080"> </font><font size="4" color="#800080" face="宋体">【宿严维宅简章八元（一作宿严秘书宅）】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">佳期曾不远，甲第即南邻。惠爱偏相及，经过岂厌频。<BR>
</font></big>
<font color="#400080">秋寒林叶动，夕霁月华新。莫话羁栖事，平原是主人。
<P><big><font size="3" face="黑体" color="#000080"><strong><em>&nbsp;&nbsp; 卷812_6 </em></strong></font><font
face="黑体" color="#800080"> </font><font size="4" color="#800080" face="宋体">【赠淮西贾兵马使】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">破虏功成百战场，天书新拜汉中郎。映门旌旆春风起，<BR>
</font></big>
<font color="#400080">对客弦歌白日长。阶下斗鸡花乍发，营南试马柳初黄。<BR>
</font></big>
<font color="#400080">由来吴楚多同调，感激逢君共异乡。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷812_7 </em></strong></font><font
face="黑体" color="#800080"> </font><font size="4" color="#800080" face="宋体">【送坚上人归杭州天竺寺】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">十年劳负笈，经论化中朝。流水知乡近，和风惜别遥。<BR>
</font></big>
<font color="#400080">云山零夜雨，花岸上春潮。归卧南天竺，禅心更寂寥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷812_8 </em></strong></font><font
face="黑体" color="#800080"> </font><font size="4" color="#800080" face="宋体">【送赞律师归嵩山（一作无可诗）】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">禅意归心急，山深定易安。清贫修道苦，孝友别家难。<BR>
</font></big>
<font color="#400080">雪路侵溪转，花宫映岳看。到时瞻塔暮，松月向人寒。<br>
<P><big><font size="3" face="黑体" color="#000080"><strong><em>&nbsp;&nbsp; 卷812_9 </em></strong></font><font
face="黑体" color="#800080"> </font><font size="4" color="#800080" face="宋体">【上都酬章十八兄】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">每叹经年别，人生有几年。关河长问道，风雨独随缘。<BR>
</font></big>
<font color="#400080">寓蝶成庄梦，怀人识祢贤。徽猷不及此，空愧白华篇。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷812_10 </em></strong></font><font
face="黑体" color="#800080"> </font><font size="4" color="#800080" face="宋体">【登楼望月寄凤翔李少尹】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">陌上凉风槐叶凋，夕阳秋露湿寒条。登楼望月楚山上，<BR>
</font></big>
<font color="#400080">月到楼南山独遥。心送秦人趋凤阙，月随阳雁极烟霄。<BR>
</font></big>
<font color="#400080">轩车不重无名客，此地谁能访寂寥。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷812_11 </em></strong></font><font
face="黑体" color="#800080"> </font><font size="4" color="#800080" face="宋体">【湘川怀古】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">潇湘连汨罗，复对九嶷河。浪势屈原冢，竹声渔父歌。<BR>
</font></big>
<font color="#400080">地荒征骑少，天暖浴禽多。脉脉东流水，古今同奈何。
<P><big><font size="3" face="黑体" color="#000080"><strong><em>&nbsp;&nbsp; 卷812_12 </em></strong></font><font
face="黑体" color="#800080"> </font><font size="4" color="#800080" face="宋体">【七夕】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">七夕景迢迢，相逢只一宵。月为开帐烛，云作渡河桥。<BR>
</font></big>
<font color="#400080">映水金冠动，当风玉摇。惟愁更漏促，离别在明朝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷812_13 </em></strong></font><font
face="黑体" color="#800080"> </font><font size="4" color="#800080" face="宋体">【长安卧病】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">身世足堪悲，空房卧病时。卷帘花雨滴，扫石竹阴移。<BR>
</font></big>
<font color="#400080">已觉生如梦，堪嗟寿不知。未能通法性，讵可免支离。<br>
<P><big><font size="3" face="黑体" color="#000080"><strong><em>&nbsp;&nbsp; 卷812_14 </em></strong></font><font
face="黑体" color="#800080"> </font><font size="4" color="#800080" face="宋体">【送婆罗门（一作可止诗）】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">雪岭金河独向东，吴山楚泽意无穷。<br>如今白首乡心尽，万里归程在梦中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷812_15 </em></strong></font><font
face="黑体" color="#800080"> </font><font size="4" color="#800080" face="宋体">【喜皇甫大夫同宿大梁驿】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">江头旌旆去，花外卷帘空。夜色临城月，春声渡水风。<BR>
</font></big>
<font color="#400080">也知行李别，暂喜话言同。若问庐山事，终身愧远公。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷812_16 </em></strong></font><font
face="黑体" color="#800080"> </font><font size="4" color="#800080" face="宋体">【酬姚补阙南仲云溪馆中戏题随书见寄】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">寺溪临使府，风景借仁祠。补衮周官贵，能名汉主慈。<BR>
</font></big>
<font color="#400080">卧云知独处，望月忆同时。忽枉缄中赠，琼瑶满手持。<br>
<P><big><font size="3" face="黑体" color="#000080"><strong><em>&nbsp;&nbsp; 卷812_17 </em></strong></font><font
face="黑体" color="#800080"> </font><font size="4" color="#800080" face="宋体">【喜严侍御蜀还赠严秘书】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">往年分首出咸秦，木落花开秋又春。江客不曾知蜀路，<BR>
</font></big>
<font color="#400080">旅魂何处访情人。当时望月思文友，今日迎骢见近臣。<BR>
</font></big>
<font color="#400080">多羡二龙同汉代，绣衣芸阁共荣亲。<BR>
<P><big><font size="3" face="黑体" color="#000080"><strong><em>&nbsp;&nbsp; 卷812_18 </em></strong></font><font
face="黑体" color="#800080"> </font><font size="4" color="#800080" face="宋体">【送韦参军江陵（一作戴叔伦诗）】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">槐花落尽柳阴清，萧索凉天楚客情。海上旧山无的信，<BR>
</font></big>
<font color="#400080">东门归路不堪行。身随幻境劳多事，迹学禅心厌有名。<BR>
</font></big>
<font color="#400080">公子道存知不弃，欲依刘表住南荆。<BR>
<P><big><font size="3" face="黑体" color="#000080"><strong><em>&nbsp;&nbsp; 卷812_19 </em></strong></font><font
face="黑体" color="#800080"> </font><font size="4" color="#800080" face="宋体">【月夜有怀黄端公兼简朱孙二判官】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">月照疏林惊鹊飞，羁人此夜共无依。青门旅寓身空老，<BR>
</font></big>
<font color="#400080">白首头陀力渐微。屡向曲池陪逸少，几回戎幕接玄晖。<BR>
</font></big>
<font color="#400080">四科弟子称文学，五马诸侯是绣衣。江雁往来曾不定，<BR>
</font></big>
<font color="#400080">野云摇曳本无机。修行未尽身将尽，欲向东山掩旧扉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷812_20 </em></strong></font><font
face="黑体" color="#800080"> </font><font size="4" color="#800080" face="宋体">【精舍遇雨（一作可止诗）】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">空门寂寂淡吾身，溪雨微微洗客尘。<br>卧向白云情未尽，任他黄鸟醉芳春。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷812_21 </em></strong></font><font
face="黑体" color="#800080"> </font><font size="4" color="#800080" face="宋体">【小雪（一作可止诗）】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">落雪临风不厌看，更多还恐蔽林峦。<br>愁人正在书窗下，一片飞来一片寒。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷812_22 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1797.htm" target="_blank"></font><font size="3" color="#0080FF"><font face="黑体">清江</font></a></big> 
<br>
</font><br>
<font color="#400080">万木无一叶，客心悲此时。（秋日晚泊，见《吟窗杂录》）<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
