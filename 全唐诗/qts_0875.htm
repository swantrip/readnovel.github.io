<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百七十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百七十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷875_1 </em></strong></font><font
face="黑体" color="#800080"> </font><font size="4" color="#800080" face="宋体">【唐受命谶】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">法律存，道德在，白旗天子出东海。<BR>
<font color="#400080">桃李子，莫浪语。黄鹄绕山飞，宛转花园里。<BR><BR>
<font color="#400080">桃花园，宛转属旌幡。<br><BR>
<font color="#400080">桃李子，鸿鹄绕阳山，宛转花林里。莫浪语，谁道许。<BR><BR>
<font color="#400080">桃李子，洪水绕杨山。<BR>
<font color="#400080">江南杨柳树，江北李花荣。杨柳飞绵何处去，<BR>
</font></big>
<font color="#400080">李花结果自然成。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷875_2 </em></strong></font><font
face="黑体" color="#800080"> </font><font size="4" color="#800080" face="宋体">【劝进疏引谶】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">东海十八子，八井唤三军。手持双白雀，头上戴紫云。<br>
<font color="#400080">丁丑语甲子，深藏八堂里。何意坐堂里，中央有天子。<BR><BR>
<font color="#400080">西北天火照，龙山昭童子。赤光连北斗，童子木上悬白幡。<BR>
</font></big>
<font color="#400080">胡兵纷纷满前后，拍手唱堂堂，驱羊向南走。<BR><BR>
<font color="#400080">胡兵未济汉不整，治中都护有八井。<BR>
<font color="#400080">兴伍伍，仁义行武。得九九，得声名。童子木底百丈水，<BR>
</font></big>
<font color="#400080">东家井里五色星。我语不可信，问取卫先生。<BR><BR>
<font color="#400080">戌亥君臣乱，子丑破城隍。寅卯如欲定，龙蛇伏四方。<BR>
</font></big>
<font color="#400080">十八成男子，洪水主刀傍。市朝义归政，人宁俱不荒。<BR>
</font></big>
<font color="#400080">人言有恒性，也复道非常。为君好思量，何□□禹汤。<BR>
</font></big>
<font color="#400080">桃源花□□，李树起堂堂。只看寅卯岁，深水没黄杨。
<P><big><font size="3" face="黑体" color="#000080"><strong><em>&nbsp;&nbsp; 卷875_3 </em></strong></font><font
face="黑体" color="#800080"> </font><font size="4" color="#800080" face="宋体">【符凤引谶】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">黑衣神孙披天裳。<BR>
<P><big><font size="3" face="黑体" color="#000080"><strong><em>&nbsp;&nbsp; 卷875_4 </em></strong></font><font
face="黑体" color="#800080"> </font><font size="4" color="#800080" face="宋体">【安禄山古谶】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">两角女子绿衣裳，端坐太行邀君王，一止之月必消亡。
<P><big><font size="3" face="黑体" color="#000080"><strong><em>&nbsp;&nbsp; 卷875_5 </em></strong></font><font
face="黑体" color="#800080"> </font><font size="4" color="#800080" face="宋体">【普满题潞州佛舍】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">此水连泾水，双珠血满川。青牛将赤虎，还号太平年。<br>
<P><big><font size="3" face="黑体" color="#000080"><strong><em>&nbsp;&nbsp; 卷875_6 </em></strong></font><font
face="黑体" color="#800080"> </font><font size="4" color="#800080" face="宋体">【南省北街人吟】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">放榜只应三月暮，登科又校一年迟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_7 </em></strong></font><font
face="黑体" color="#800080"> </font><font size="4" color="#800080" face="宋体">【卢求榜谶】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">裴头黄尾，三求六李。<BR>
<P><big><font size="3" face="黑体" color="#000080"><strong><em>&nbsp;&nbsp; 卷875_8 </em></strong></font><font
face="黑体" color="#800080"> </font><font size="4" color="#800080" face="宋体">【清僧示赵宗儒】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">梨花发后杏花初，甸邑南来庆有馀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_9 </em></strong></font><font
face="黑体" color="#800080"> </font><font size="4" color="#800080" face="宋体">【又示段文昌】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">去日既逢梅蕊绽，来时应见杏花开。<BR>
<P><big><font size="3" face="黑体" color="#000080"><strong><em>&nbsp;&nbsp; 卷875_10 </em></strong></font><font
face="黑体" color="#800080"> </font><font size="4" color="#800080" face="宋体">【洛城五凤楼中歌】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">天津桥畔火光起，魏王堤上看洪水。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_11 </em></strong></font><font
face="黑体" color="#800080"> </font><font size="4" color="#800080" face="宋体">【延和阁诗】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">延和高阁上干云，小语犹疑太乙闻。<br>烧尽降真无一事，开门迎得毕将军。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷875_12 </em></strong></font><font
face="黑体" color="#800080"> </font><font size="4" color="#800080" face="宋体">【唐旧谶】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">兔子上金床。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷875_13 </em></strong></font><font
face="黑体" color="#800080"> </font><font size="4" color="#800080" face="宋体">【越中狂生题旗亭】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">日日草重生，悠悠傍素城。诸侯逐兔白，夏满镜湖平。<br>
<P><big><font size="3" face="黑体" color="#000080"><strong><em>&nbsp;&nbsp; 卷875_14 </em></strong></font><font
face="黑体" color="#800080"> </font><font size="4" color="#800080" face="宋体">【清泰三年歌】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">丙申年，数在五楼前。但看八九月，胡虏乱中原。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_15 </em></strong></font><font
face="黑体" color="#800080"> </font><font size="4" color="#800080" face="宋体">【蜀王氏谶文】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">李祜西王逢吉昌，上德兑兴丹莫当。<BR>
<P><big><font size="3" face="黑体" color="#000080"><strong><em>&nbsp;&nbsp; 卷875_16 </em></strong></font><font
face="黑体" color="#800080"> </font><font size="4" color="#800080" face="宋体">【黄万祜题蜀宫壁】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">莫交牵动青猪足，动即炎炎不可扑。<br>鸷兽不欲两头黄，黄即其年天下哭。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷875_17 </em></strong></font><font
face="黑体" color="#800080"> </font><font size="4" color="#800080" face="宋体">【孟蜀丐者语】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">不得登，登便倒。<BR>
<P><big><font size="3" face="黑体" color="#000080"><strong><em>&nbsp;&nbsp; 卷875_18 </em></strong></font><font
face="黑体" color="#800080"> </font><font size="4" color="#800080" face="宋体">【孟蜀桃符诗】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">新年纳馀庆，嘉节号长春。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_19 </em></strong></font><font
face="黑体" color="#800080"> </font><font size="4" color="#800080" face="宋体">【上蓝和尚晋汉二代谶】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">石榴花发石榴开。<BR>
<P><big><font size="3" face="黑体" color="#000080"><strong><em>&nbsp;&nbsp; 卷875_20 </em></strong></font><font
face="黑体" color="#800080"> </font><font size="4" color="#800080" face="宋体">【又遗钟传偈】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">但看来年二三月，柳条堪作打钟槌。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_21 </em></strong></font><font
face="黑体" color="#800080"> </font><font size="4" color="#800080" face="宋体">【又报王审知十字谶】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">不怕羊入屋，只怕钱入腹。
<P><big><font size="3" face="黑体" color="#000080"><strong><em>&nbsp;&nbsp; 卷875_22 </em></strong></font><font
face="黑体" color="#800080"> </font><font size="4" color="#800080" face="宋体">【钱处士李氏谶】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">仿佛之间一倍杨。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷875_23 </em></strong></font><font
face="黑体" color="#800080"> </font><font size="4" color="#800080" face="宋体">【孙咸题庐山神庙诗】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">独入玄宫礼至真，焚香不为贱贫身。秦淮两岸沙埋骨，<BR>
</font></big>
<font color="#400080">湓浦千家血染尘。庐阜烟霞谁是主，虎溪风月属何人。<BR>
</font></big>
<font color="#400080">九江太守勤王室，好放天兵渡要津。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_24 </em></strong></font><font
face="黑体" color="#800080"> </font><font size="4" color="#800080" face="宋体">【南唐江州风坠诗】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">由来秉节世无双，独守孤城死不降。<br>何似知机早回首，免教流血满长江。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷875_25 </em></strong></font><font
face="黑体" color="#800080"> </font><font size="4" color="#800080" face="宋体">【杭州还乡和尚唱】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">还乡寂寂杳无踪，不挂征帆水陆通。<br>蹋得故乡回地稳，更无南北与西东。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷875_26 </em></strong></font><font
face="黑体" color="#800080"> </font><font size="4" color="#800080" face="宋体">【福州记】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">潮水来，岩头没。潮水去，矢口出。<BR>
<P><big><font size="3" face="黑体" color="#000080"><strong><em>&nbsp;&nbsp; 卷875_27 </em></strong></font><font
face="黑体" color="#800080"> </font><font size="4" color="#800080" face="宋体">【黄涅谶】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">先打南，后打北，留取清源作佛国。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_28 </em></strong></font><font
face="黑体" color="#800080"> </font><font size="4" color="#800080" face="宋体">【陈智广谶】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">骑马来，骑马去。<BR>
<P><big><font size="3" face="黑体" color="#000080"><strong><em>&nbsp;&nbsp; 卷875_29 </em></strong></font><font
face="黑体" color="#800080"> </font><font size="4" color="#800080" face="宋体">【又谶】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">功下田，力交连。井底坐，二十年。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_30 </em></strong></font><font
face="黑体" color="#800080"> </font><font size="4" color="#800080" face="宋体">【僧缄示王处厚】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">周士同成，二王殊名。王居一焉，百日为程。<BR>
<P><big><font size="3" face="黑体" color="#000080"><strong><em>&nbsp;&nbsp; 卷875_31 </em></strong></font><font
face="黑体" color="#800080"> </font><font size="4" color="#800080" face="宋体">【任叟书授刘生】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">承欲往梁宋，梁宋灾方重，旦夕为人讼。<BR>
</font></big>
<font color="#400080">承欲访郑生，郑生将有厄。即为千里客，兼亦变衫色。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_32 </em></strong></font><font
face="黑体" color="#800080"> </font><font size="4" color="#800080" face="宋体">【昌明里中谶】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">欲知修续者，脚下是生毛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_33 </em></strong></font><font
face="黑体" color="#800080"> </font><font size="4" color="#800080" face="宋体">【宋善威诗】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">月落三株树，日映九重天。良夜欢宴罢，暂别庚申年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_34 </em></strong></font><font
face="黑体" color="#800080"> </font><font size="4" color="#800080" face="宋体">【田承嗣诳李宝臣伪谶】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">二帝同功势万全，将田作伴入幽燕。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_35 </em></strong></font><font
face="黑体" color="#800080"> </font><font size="4" color="#800080" face="宋体">【皮日休造黄巢谶】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">欲知圣人姓，田八二十一。欲知圣人名，果头三屈律。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_36 </em></strong></font><font
face="黑体" color="#800080"> </font><font size="4" color="#800080" face="宋体">【附：上元初嵩山石记】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">木子当天下，止戈龙。李代代不移宗，<BR>
</font></big>
<font color="#400080">中鼎显真容，基千万岁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_37 </em></strong></font><font
face="黑体" color="#800080"> </font><font size="4" color="#800080" face="宋体">【上阳铜器篆】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">长宜子孙。 <BR>
<P><big><font size="3" face="黑体" color="#000080"><strong><em>&nbsp;&nbsp; 卷875_38 </em></strong></font><font
face="黑体" color="#800080"> </font><font size="4" color="#800080" face="宋体">【永安渠石铭】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">百年为市后为池。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷875_39 </em></strong></font><font
face="黑体" color="#800080"> </font><font size="4" color="#800080" face="宋体">【漳泉分地神篆】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">漳泉两州，分地太平。永安龙溪，山高气清。<BR>
</font></big>
<font color="#400080">千年不惑，万古作程。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_40 </em></strong></font><font
face="黑体" color="#800080"> </font><font size="4" color="#800080" face="宋体">【含元殿丹石隐语】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">天汉二年，赤光生栗。木下有子，伤心遇酷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_41 </em></strong></font><font
face="黑体" color="#800080"> </font><font size="4" color="#800080" face="宋体">【长安空宅铭篆】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">夏天子紫金三十斤，赐有德者。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_42 </em></strong></font><font
face="黑体" color="#800080"> </font><font size="4" color="#800080" face="宋体">【莆田石记】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">石敢当，镇百鬼，压灾殃。官吏福，百姓康。<BR>
</font></big>
<font color="#400080">风教盛，礼乐昌。<BR>
<P><big><font size="3" face="黑体" color="#000080"><strong><em>&nbsp;&nbsp; 卷875_43 </em></strong></font><font
face="黑体" color="#800080"> </font><font size="4" color="#800080" face="宋体">【符离树穴中石篆】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">旁有水，上有道，八百年中逢栲栳。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_44 </em></strong></font><font
face="黑体" color="#800080"> </font><font size="4" color="#800080" face="宋体">【淮西池濠石铭】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">井底一竿竹，竹色深绿绿。鸡未肥，酒未熟，<BR>
</font></big>
<font color="#400080">障车儿郎且须缩。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷875_45 </em></strong></font><font
face="黑体" color="#800080"> </font><font size="4" color="#800080" face="宋体">【罗池石刻】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">龙城柳，神所守。驱厉鬼，山左首。福土氓，制九丑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_46 </em></strong></font><font
face="黑体" color="#800080"> </font><font size="4" color="#800080" face="宋体">【道者遗记】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">武之在卯，尧王八季。我弃其寝，我去其。深深然，<BR>
</font></big>
<font color="#400080">高高然。人不吾知，又不吾谓。由今之后，二百馀祀。<BR>
</font></big>
<font color="#400080">焰焰其光，和和其始。东方有兔，小首元尾。经过吾道，<BR>
</font></big>
<font color="#400080">来至吾里。饮吾泉以醉，登吾榻而寐。刻乎其壁，<BR>
</font></big>
<font color="#400080">奥乎其义。人谁以辨，其东平子。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_47 </em></strong></font><font
face="黑体" color="#800080"> </font><font size="4" color="#800080" face="宋体">【王[石铭】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">山有石，石有玉。玉有瑕，即休也。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_48 </em></strong></font><font
face="黑体" color="#800080"> </font><font size="4" color="#800080" face="宋体">【玄元观栋桁记】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">山水谁无言，元年有福重修。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_49 </em></strong></font><font
face="黑体" color="#800080"> </font><font size="4" color="#800080" face="宋体">【天台观石简记】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">海水竭，台山缺，皇家宝祚无休歇。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_50 </em></strong></font><font
face="黑体" color="#800080"> </font><font size="4" color="#800080" face="宋体">【成都罗城北门石记】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">五五复五五，五五逾重数。浮世若浮云，金石一如故。<BR>
</font></big>
<font color="#400080">与君相见时，杳杳非今土。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_51 </em></strong></font><font
face="黑体" color="#800080"> </font><font size="4" color="#800080" face="宋体">【青羊宫砖记】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">太平平中元灾。<BR>
<P><big><font size="3" face="黑体" color="#000080"><strong><em>&nbsp;&nbsp; 卷875_52 </em></strong></font><font
face="黑体" color="#800080"> </font><font size="4" color="#800080" face="宋体">【铜雀台玉板篆】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">上土巴灰除虚除，伊尹东北八九馀。秦赵多应分五玉，<BR>
</font></big>
<font color="#400080">丝竹木子世世居。但看六六百中外，世主难留如国如。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_53 </em></strong></font><font
face="黑体" color="#800080"> </font><font size="4" color="#800080" face="宋体">【显德道宫石记】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">瑞云灵迹镇梁东，他日多应与古同。<br>岁月迁移人事改，再来闲处又兴功。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷875_54 </em></strong></font><font
face="黑体" color="#800080"> </font><font size="4" color="#800080" face="宋体">【南唐升元殿基下石记（江南将亡数年前掘得此）】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">莫问江南事，江南事可凭。抱鸡升宝位，跨犬出金陵。<BR>
</font></big>
<font color="#400080">子建司南位，安仁秉夜灯。东邻娇小女，骑虎渡河冰。<br>
<P><big><font size="3" face="黑体" color="#000080"><strong><em>&nbsp;&nbsp; 卷875_55 </em></strong></font><font
face="黑体" color="#800080"> </font><font size="4" color="#800080" face="宋体">【马殷浚城石碣篆】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">龙举头，o掉尾。羊为兄，猴作弟。羊归穴，猴离次。
<P><big><font size="3" face="黑体" color="#000080"><strong><em>&nbsp;&nbsp; 卷875_56 </em></strong></font><font
face="黑体" color="#800080"> </font><font size="4" color="#800080" face="宋体">【王霸仙坛砖刻】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">树枯不用伐，坛坏不须结。未满一千岁，自有系孙列。<BR>
</font></big>
<font color="#400080">后来是三皇，潮水荡祸殃。岩逢二乍间，未免有消亡。<BR>
</font></big>
<font color="#400080">子孙依吾道，代代封闽疆。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_57 </em></strong></font><font
face="黑体" color="#800080"> </font><font size="4" color="#800080" face="宋体">【刘石谶】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">人人有一，山山值牛。兔丝吞骨，盖海承刘。<BR>
<P><big><font size="3" face="黑体" color="#000080"><strong><em>&nbsp;&nbsp; 卷875_58 </em></strong></font><font
face="黑体" color="#800080"> </font><font size="4" color="#800080" face="宋体">【南汉罗浮古剑篆文】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">丁与水同宫，王将耳口同。尹来居口上，山岫获重重。
<P><big><font size="3" face="黑体" color="#000080"><strong><em>&nbsp;&nbsp; 卷875_59 </em></strong></font><font
face="黑体" color="#800080"> </font><font size="4" color="#800080" face="宋体">【司马承祯含象鉴文】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">天地含象，日月贞明。写规万物，洞鉴百灵。<BR>
<font color="#400080">龟自卜，镜自照。吉可募，光不曜。<br><BR>
<font color="#400080">青盖作镜大吉昌，巧工刊之成文章。左龙右虎辟不祥，<BR>
</font></big>
<font color="#400080">朱鸟玄武顺于旁，子孙富贵居中央。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_60 </em></strong></font><font
face="黑体" color="#800080"> </font><font size="4" color="#800080" face="宋体">【景震剑文】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">掷椎纾运玄星。摧凶恶，亨利贞。<br><BR>
<font color="#400080">乾降精，坤应灵。日月象，岳渎形。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_61 </em></strong></font><font
face="黑体" color="#800080"> </font><font size="4" color="#800080" face="宋体">【高丽镜文】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">三水中，四维下，上帝降子于辰马。先操鸡，后搏鸭。<BR>
</font></big>
<font color="#400080">己年中，二龙见。一则藏身青木中，一则见形黑金东。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_62 </em></strong></font><font
face="黑体" color="#800080"> </font><font size="4" color="#800080" face="宋体">【京西市放生池墓铭】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">龟言市，蓍言水。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷875_63 </em></strong></font><font
face="黑体" color="#800080"> </font><font size="4" color="#800080" face="宋体">【古墓卜地词】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">尔后一千岁，此地化为泉。赖逢邬侍御，移我向高原。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_64 </em></strong></font><font
face="黑体" color="#800080"> </font><font size="4" color="#800080" face="宋体">【卫先生墓铭】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">姜师度，更移向南三五步。
<P><big><font size="3" face="黑体" color="#000080"><strong><em>&nbsp;&nbsp; 卷875_65 </em></strong></font><font
face="黑体" color="#800080"> </font><font size="4" color="#800080" face="宋体">【隐者瘗男铭】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">神真炼形年未足，化为我子功相续。<br>丞相瘗之刻玄玉，仙路何长死何促。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷875_66 </em></strong></font><font
face="黑体" color="#800080"> </font><font size="4" color="#800080" face="宋体">【乌氏葬碑】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">牛领冈头，红箫笼下。葬用两日，手板相亚。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_67 </em></strong></font><font
face="黑体" color="#800080"> </font><font size="4" color="#800080" face="宋体">【岩腹棺铭】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">欲堕不堕逢王果，五百年中重收我。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_68 </em></strong></font><font
face="黑体" color="#800080"> </font><font size="4" color="#800080" face="宋体">【古棺石铭】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">欲陷不陷被藤缚，欲落不落被沙阁，五百年后遇熊博。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_69 </em></strong></font><font
face="黑体" color="#800080"> </font><font size="4" color="#800080" face="宋体">【涟水古冢瓶文】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">一双青乌子，飞来五两头。借问船轻重，寄信到扬州。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_70 </em></strong></font><font
face="黑体" color="#800080"> </font><font size="4" color="#800080" face="宋体">【沈彬圹篆】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">佳城今已开，虽开不葬埋。漆灯犹未灭，留待沈彬来。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_71 </em></strong></font><font
face="黑体" color="#800080"> </font><font size="4" color="#800080" face="宋体">【广陵古冢石刻】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">日为箭兮月为弓，四时躬人兮无穷。但得天将明月死，<BR>
</font></big>
<font color="#400080">不觉人随流水空。山川秀兮碧穹窿，崇夫人墓兮直其中。<BR>
</font></big>
<font color="#400080">猿啼鸟啸烟鳎千年万年松柏风。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_72 </em></strong></font><font
face="黑体" color="#800080"> </font><font size="4" color="#800080" face="宋体">【王承检掘得墓铭】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">车道之北，山之阳。深深葬玉，郁郁埋香。刻斯贞石，<BR>
</font></big>
<font color="#400080">焕乎遗芳。地变陵谷，M列城隍。乾德丙年，坏者合郎。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷875_73 </em></strong></font><font
face="黑体" color="#800080"> </font><font size="4" color="#800080" face="宋体">【马希振葬地碣】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">乱石之壤，绝世之冈。谷变庚戌，马氏无王。<BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
