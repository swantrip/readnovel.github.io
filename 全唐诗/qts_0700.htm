<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷700_1 </em></strong></font><font
face="黑体" color="#800080"> </font><font size="4" color="#800080" face="宋体">【平陵老将（此以下诗皆集外补遗）】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">白羽金仆姑，腰悬双辘轳。前年葱岭北，独战云中胡。<BR>
</font></big>
<font color="#400080">匹马塞垣老，一身如鸟孤。归来辞第宅，却占平陵居。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_2 </em></strong></font><font
face="黑体" color="#800080"> </font><font size="4" color="#800080" face="宋体">【即事】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">乱世时偏促，阴天日易昏。无言搔白首，憔悴倚东门。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_3 </em></strong></font><font
face="黑体" color="#800080"> </font><font size="4" color="#800080" face="宋体">【姬人养蚕】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">昔年爱笑蚕家妇，今日辛勤自养蚕。<br>仍道不愁罗与绮，女郎初解织桑篮。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_4 </em></strong></font><font
face="黑体" color="#800080"> </font><font size="4" color="#800080" face="宋体">【长干塘别徐茂才】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">乱离时节别离轻，别酒应须满满倾。<br>才喜相逢又相送，有情争得似无情。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_5 </em></strong></font><font
face="黑体" color="#800080"> </font><font size="4" color="#800080" face="宋体">【勉儿子】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">养尔逢多难，常忧学已迟。辟疆为上相，何必待从师。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_6 </em></strong></font><font
face="黑体" color="#800080"> </font><font size="4" color="#800080" face="宋体">【乞彩笺歌】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">浣花溪上如花客，绿红藏人不识。留得溪头瑟瑟波，<BR>
</font></big>
<font color="#400080">泼成纸上猩猩色。手把金刀擘彩云，有时剪破秋天碧。<BR>
</font></big>
<font color="#400080">不使红霓段段飞，一时驱上丹霞壁。蜀客才多染不供，<BR>
</font></big>
<font color="#400080">卓文醉后开无力。孔雀衔来向日飞，翩翩压折黄金翼。<BR>
</font></big>
<font color="#400080">我有歌诗一千首，磨砻山岳罗星斗。开卷长疑雷电惊，<BR>
</font></big>
<font color="#400080">挥毫只怕龙蛇走。班班布在时人口，满袖松花都未有。<BR>
</font></big>
<font color="#400080">人间无处买烟霞，须知得自神仙手。也知价重连城璧，<BR>
</font></big>
<font color="#400080">一纸万金犹不惜。薛涛昨夜梦中来，殷勤劝向君边觅。
<P><big><font size="3" face="黑体" color="#000080"><strong><em>&nbsp;&nbsp; 卷700_7 </em></strong></font><font
face="黑体" color="#800080"> </font><font size="4" color="#800080" face="宋体">【白牡丹】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">闺中莫妒新妆妇，陌上须惭傅粉郎。<br>昨夜月明浑似水，入门唯觉一庭香。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_8 </em></strong></font><font
face="黑体" color="#800080"> </font><font size="4" color="#800080" face="宋体">【悯耕者】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">何代何王不战争，尽从离乱见清平。<br>如今暴骨多于土，犹点乡兵作戍兵。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_9 </em></strong></font><font
face="黑体" color="#800080"> </font><font size="4" color="#800080" face="宋体">【壶关道中作】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">处处兵戈路不通，却从山北去江东。<br>黄昏欲到壶关寨，匹马寒嘶野草中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_10 </em></strong></font><font
face="黑体" color="#800080"> </font><font size="4" color="#800080" face="宋体">【题酒家】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">酒绿花红客爱诗，落花春岸酒家旗。<br>寻思避世为逋客，不醉长醒也是痴。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_11 </em></strong></font><font
face="黑体" color="#800080"> </font><font size="4" color="#800080" face="宋体">【寄舍弟】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">每吟富贵他人合，不觉骼接质衣。<br>万里日边乡树远，何年何路得同归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_12 </em></strong></font><font
face="黑体" color="#800080"> </font><font size="4" color="#800080" face="宋体">【仆者杨金】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">半年辛苦葺荒居，不独单寒腹亦虚。<br>努力且为田舍客，他年为尔觅金鱼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_13 </em></strong></font><font
face="黑体" color="#800080"> </font><font size="4" color="#800080" face="宋体">【春陌二首】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">满街芳草卓香车，仙子门前白日斜。<br>肠断东风各回首，一枝春雪冻梅花。<br>
<br>
<font color="#400080">嫩烟轻染柳丝黄，句引花枝笑凭墙。<br>马上王孙莫回首，好风偏逐羽林郎。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_14 </em></strong></font><font
face="黑体" color="#800080"> </font><font size="4" color="#800080" face="宋体">【赠姬人】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">莫恨红裙破，休嫌白屋低。请看京与洛，谁在旧香闺。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_15 </em></strong></font><font
face="黑体" color="#800080"> </font><font size="4" color="#800080" face="宋体">【中酒】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">南邻酒熟爱相招，蘸甲倾来绿满瓢。<br>一醉不知三日事，任他童稚作渔樵。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_16 </em></strong></font><font
face="黑体" color="#800080"> </font><font size="4" color="#800080" face="宋体">【暴雨】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">江村入夏多雷雨，晓作狂霖晚又晴。<br>波浪不知深几许，南湖今与北湖平。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_17 </em></strong></font><font
face="黑体" color="#800080"> </font><font size="4" color="#800080" face="宋体">【悼亡姬】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">凤去鸾归不可寻，十洲仙路彩云深。若无少女花应老，<BR>
</font></big>
<font color="#400080">为有娥月易沈。竹叶岂能消积恨，丁香空解结同心。<BR>
</font></big>
<font color="#400080">湘江水阔苍梧远，何处相思弄舜琴。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_18 </em></strong></font><font
face="黑体" color="#800080"> </font><font size="4" color="#800080" face="宋体">【独吟（以下四首，俱悼亡姬作）】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">默默无言恻恻悲，闲吟独傍菊花篱。只今已作经年别，<BR>
</font></big>
<font color="#400080">此后知为几岁期。开箧每寻遗念物，倚楼空缀悼亡诗。<BR>
</font></big>
<font color="#400080">夜来孤枕空肠断，窗月斜辉梦觉时。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_19 </em></strong></font><font
face="黑体" color="#800080"> </font><font size="4" color="#800080" face="宋体">【悔恨】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">六七年来春又秋，也同欢笑也同愁。才闻及第心先喜，<BR>
</font></big>
<font color="#400080">试说求婚泪便流。几为妒来频敛黛，每思闲事不梳头。<BR>
</font></big>
<font color="#400080">如今悔恨将何益，肠断千休与万休。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_20 </em></strong></font><font
face="黑体" color="#800080"> </font><font size="4" color="#800080" face="宋体">【虚席】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">一闭香闺后，罗衣尽施僧。鼠偷筵上果，蛾扑帐前灯。<BR>
</font></big>
<font color="#400080">土蚀钗无凤，尘生镜少菱。有时还影响，花叶曳香缯。
<P><big><font size="3" face="黑体" color="#000080"><strong><em>&nbsp;&nbsp; 卷700_21 </em></strong></font><font
face="黑体" color="#800080"> </font><font size="4" color="#800080" face="宋体">【旧居】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">芳草又芳草，故人杨子家。青云容易散，白日等闲斜。<BR>
</font></big>
<font color="#400080">皓质留残雪，香魂逐断霞。不知何处笛，一夜叫梅花。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_22 </em></strong></font><font
face="黑体" color="#800080"> </font><font size="4" color="#800080" face="宋体">【晏起】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">尔来中酒起常迟，卧看南山改旧诗。<br>开户日高春寂寂，数声啼鸟上花枝。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_23 </em></strong></font><font
face="黑体" color="#800080"> </font><font size="4" color="#800080" face="宋体">【幽居春思】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">绿映红藏江上村，一声鸡犬似山源。<br>闭门尽日无人到，翠羽春禽满树喧。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_24 </em></strong></font><font
face="黑体" color="#800080"> </font><font size="4" color="#800080" face="宋体">【思归引】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">越鸟南翔雁北飞，两乡云路各言归。<br>如何我是飘飘者，独向江头恋钓矶。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_25 </em></strong></font><font
face="黑体" color="#800080"> </font><font size="4" color="#800080" face="宋体">【与小女】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">见人初解语呕哑，不肯归眠恋小车。<br>一夜娇啼缘底事，为嫌衣少缕金华。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_26 </em></strong></font><font
face="黑体" color="#800080"> </font><font size="4" color="#800080" face="宋体">【虎迹】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">白额频频夜到门，水边踪迹渐成群。<br>我今避世栖岩穴，岩穴如何又见君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_27 </em></strong></font><font
face="黑体" color="#800080"> </font><font size="4" color="#800080" face="宋体">【买酒不得】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">停尊待尔怪来迟，手挈空瓶坠椤<br>满面春愁消不得，更看溪鹭寂寥飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_28 </em></strong></font><font
face="黑体" color="#800080"> </font><font size="4" color="#800080" face="宋体">【得故人书】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">正向溪头自采苏，青云忽得故人书。<br>殷勤问我归来否，双阙而今画不如。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_29 </em></strong></font><font
face="黑体" color="#800080"> </font><font size="4" color="#800080" face="宋体">【洪州送僧游福建】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">八月风波似鼓鼙，可堪波上各东西。<br>殷勤早作归来计，莫恋猿声住建溪。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_30 </em></strong></font><font
face="黑体" color="#800080"> </font><font size="4" color="#800080" face="宋体">【闻回戈军】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">上将鏖兵又欲旋，翠华巡幸已三年。<br>营中不用栽杨柳，愿戴儒冠为控弦。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_31 </em></strong></font><font
face="黑体" color="#800080"> </font><font size="4" color="#800080" face="宋体">【南邻公子】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">南邻公子夜归声，数炬银灯隔竹明。<br>醉凭马鬃扶不起，更邀红袖出门迎。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_32 </em></strong></font><font
face="黑体" color="#800080"> </font><font size="4" color="#800080" face="宋体">【忆小女银娘】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">睦州江上水门西，荡桨扬帆各解携。<br>今日天涯夜深坐，断肠偏忆阿银犁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_33 </em></strong></font><font
face="黑体" color="#800080"> </font><font size="4" color="#800080" face="宋体">【女仆阿汪】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">念尔辛勤岁已深，乱离相失又相寻。<br>他年待我门如市，报尔千金与万金。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_34 </em></strong></font><font
face="黑体" color="#800080"> </font><font size="4" color="#800080" face="宋体">【河清县河亭】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">由来多感莫凭高，竟日衷肠似有刀。<br>人事任成陵与谷，大河东去自滔滔。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_35 </em></strong></font><font
face="黑体" color="#800080"> </font><font size="4" color="#800080" face="宋体">【钟陵夜阑作】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">钟陵风雪夜将深，坐对寒江独苦吟。<br>流落天涯谁见问，少卿应识子卿心。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_36 </em></strong></font><font
face="黑体" color="#800080"> </font><font size="4" color="#800080" face="宋体">【悼杨氏妓琴弦】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">魂归寥廓魄归烟，只住人间十八年。<br>昨日施僧裙带上，断肠犹系琵琶弦。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_37 </em></strong></font><font
face="黑体" color="#800080"> </font><font size="4" color="#800080" face="宋体">【残花】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">江头沈醉泥斜晖，却向花前恸哭归。<br>惆怅一年春又去，碧云芳草两依依。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_38 </em></strong></font><font
face="黑体" color="#800080"> </font><font size="4" color="#800080" face="宋体">【岁晏同左生作】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">岁暮乡关远，天涯手重携。雪埋江树短，云压夜城低。<BR>
</font></big>
<font color="#400080">宝瑟湘灵怨，清砧杜魄啼。不须临皎镜，年长易凄凄。<br>
<P><big><font size="3" face="黑体" color="#000080"><strong><em>&nbsp;&nbsp; 卷700_39 </em></strong></font><font
face="黑体" color="#800080"> </font><font size="4" color="#800080" face="宋体">【咸阳怀古】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">城边人倚夕阳楼，城上云凝万古愁。山色不知秦苑废，<BR>
</font></big>
<font color="#400080">水声空傍汉宫流。李斯不向仓中悟，徐福应无物外游。<BR>
</font></big>
<font color="#400080">莫怪楚吟偏断骨，野烟踪迹似东周。<BR>
<P><big><font size="3" face="黑体" color="#000080"><strong><em>&nbsp;&nbsp; 卷700_40 </em></strong></font><font
face="黑体" color="#800080"> </font><font size="4" color="#800080" face="宋体">【和同年韦学士华下途中见寄】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">绿杨城郭雨凄凄，过尽千轮与万蹄。送我独游三蜀路，<BR>
</font></big>
<font color="#400080">羡君新上九霄梯。马惊门外山如活，花笑尊前客似泥。<BR>
</font></big>
<font color="#400080">正是清和好时节，不堪离恨剑门西。<BR>
<P><big><font size="3" face="黑体" color="#000080"><strong><em>&nbsp;&nbsp; 卷700_41 </em></strong></font><font
face="黑体" color="#800080"> </font><font size="4" color="#800080" face="宋体">【春愁】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">自有春愁正断魂，不堪芳草思王孙。<br>落花寂寂黄昏雨，深院无人独倚门。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_42 </em></strong></font><font
face="黑体" color="#800080"> </font><font size="4" color="#800080" face="宋体">【伤灼灼（灼灼，蜀之丽人也）】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">尝闻灼灼丽于花，云髻盘时未破瓜。桃脸曼长横绿水，<BR>
</font></big>
<font color="#400080">玉肌香腻透红纱。多情不住神仙界，薄命曾嫌富贵家。<BR>
</font></big>
<font color="#400080">流落锦江无处问，断魂飞作碧天霞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_43 </em></strong></font><font
face="黑体" color="#800080"> </font><font size="4" color="#800080" face="宋体">【汉州】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">比侬初到汉州城，郭邑楼台触目惊。松桂影中旌旆色，<BR>
</font></big>
<font color="#400080">芰荷风里管弦声。人心不似经离乱，时运还应却太平。<BR>
</font></big>
<font color="#400080">十日醉眠金雁驿，临岐无恨脸波横。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_44 </em></strong></font><font
face="黑体" color="#800080"> </font><font size="4" color="#800080" face="宋体">【长安清明】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">蚤是伤春梦雨天，可堪芳草更芊芊。内官初赐清明火，<BR>
</font></big>
<font color="#400080">上相闲分白打钱。紫陌乱嘶红叱拨，绿杨高映画秋千。<BR>
</font></big>
<font color="#400080">游人记得承平事，暗喜风光似昔年。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_45 </em></strong></font><font
face="黑体" color="#800080"> </font><font size="4" color="#800080" face="宋体">【秋霁晚景】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">秋霁禁城晚，六街烟雨残。墙头山色健，林外鸟声欢。<BR>
</font></big>
<font color="#400080">翘日楼台丽，清风剑佩寒。玉人襟袖薄，斜凭翠阑干。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_46 </em></strong></font><font
face="黑体" color="#800080"> </font><font size="4" color="#800080" face="宋体">【和人春暮书事寄崔秀才】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">半掩朱门白日长，晚风轻堕落梅妆。不知芳草情何限，<BR>
</font></big>
<font color="#400080">只怪游人思易伤。才见早春莺出谷，已惊新夏燕巢梁。<BR>
</font></big>
<font color="#400080">相逢只赖如渑酒，一曲狂歌入醉乡。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_47 </em></strong></font><font
face="黑体" color="#800080"> </font><font size="4" color="#800080" face="宋体">【古离别】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">一生风月供惆怅，到处烟花恨别离。<br>止竟多情何处好，少年长抱少年悲。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_48 </em></strong></font><font
face="黑体" color="#800080"> </font><font size="4" color="#800080" face="宋体">【边上逢薛秀才话旧】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">前年同醉武陵亭，绝倒闲谭坐到明。也有绛唇歌白雪，<BR>
</font></big>
<font color="#400080">更怜红袖夺金觥。秦云一散如春梦，楚市千烧作故城。<BR>
</font></big>
<font color="#400080">今日皤然对芳草，不胜东望涕交横。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_49 </em></strong></font><font
face="黑体" color="#800080"> </font><font size="4" color="#800080" face="宋体">【饮散呈主人】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">梦觉笙歌散，空堂寂寞秋。更闻城角弄，烟雨不胜愁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_50 </em></strong></font><font
face="黑体" color="#800080"> </font><font size="4" color="#800080" face="宋体">【使院黄葵花】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">薄妆新著淡黄衣，对捧金炉侍醮迟。向月似矜倾国貌，<BR>
</font></big>
<font color="#400080">倚风如唱步虚词。乍开檀炷疑闻语，试与云和必解吹。<BR>
</font></big>
<font color="#400080">为报同人看来好，不禁秋露即离披。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_51 </em></strong></font><font
face="黑体" color="#800080"> </font><font size="4" color="#800080" face="宋体">【摇落】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">摇落秋天酒易醒，凄凄长似别离情。<br>黄昏倚柱不归去，肠断绿荷风雨声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_52 </em></strong></font><font
face="黑体" color="#800080"> </font><font size="4" color="#800080" face="宋体">【奉和观察郎中春暮忆花言怀见寄四韵之什】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">天畔峨嵋簇簇青，楚云何处隔重扃。落花带雪埋芳草，<BR>
</font></big>
<font color="#400080">春雨和风湿画屏。对酒莫辞冲暮角，望乡谁解倚南亭。<BR>
</font></big>
<font color="#400080">惟君信我多惆怅，只愿陶陶不愿醒。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_53 </em></strong></font><font
face="黑体" color="#800080"> </font><font size="4" color="#800080" face="宋体">【奉和左司郎中春物暗度感而成章】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">才喜新春已暮春，夕阳吟杀倚楼人。锦江风散霏霏雨，<BR>
</font></big>
<font color="#400080">花市香飘漠漠尘。今日尚追巫峡梦，少年应遇洛川神。<BR>
</font></big>
<font color="#400080">有时自患多情病，莫是生前宋玉身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_54 </em></strong></font><font
face="黑体" color="#800080"> </font><font size="4" color="#800080" face="宋体">【少年行】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">五陵豪客多，买酒黄金盏。醉下酒家楼，美人双翠摇<BR>
</font></big>
<font color="#400080">挥剑邯郸市，走马梁王苑。乐事殊未央，年华已云晚。
<P><big><font size="3" face="黑体" color="#000080"><strong><em>&nbsp;&nbsp; 卷700_55 </em></strong></font><font
face="黑体" color="#800080"> </font><font size="4" color="#800080" face="宋体">【令狐亭】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">若非天上神仙宅，须是人间将相家。<br>想得当时好烟月，管弦吹杀后庭花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_56 </em></strong></font><font
face="黑体" color="#800080"> </font><font size="4" color="#800080" face="宋体">【闺月】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">明月照前除，烟华蕙兰湿。清风行处来，白露寒蝉急。<BR>
</font></big>
<font color="#400080">美人情易伤，暗上红楼立。欲言无处言，但向娥泣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_57 </em></strong></font><font
face="黑体" color="#800080"> </font><font size="4" color="#800080" face="宋体">【闺怨】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">戚戚彼何人，明眸利于月。啼妆晓不干，素面凝香雪。<BR>
</font></big>
<font color="#400080">良人去淄右，镜破金簪折。空藏兰蕙心，不忍琴中说。
<P><big><font size="3" face="黑体" color="#000080"><strong><em>&nbsp;&nbsp; 卷700_58 </em></strong></font><font
face="黑体" color="#800080"> </font><font size="4" color="#800080" face="宋体">【上春词】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">詈杖斩方来，禁城烟暖蒸青苔。金楼美人花屏开，<BR>
</font></big>
<font color="#400080">晨妆未罢车声催。幽兰报暖紫芽折，夭花愁艳蝶飞回。<BR>
</font></big>
<font color="#400080">五陵年少惜花落，酒浓歌极翻如哀。四时轮环终又始，<BR>
</font></big>
<font color="#400080">百年不见南山摧。游人陌上骑生尘，颜子门前吹死灰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_59 </em></strong></font><font
face="黑体" color="#800080"> </font><font size="4" color="#800080" face="宋体">【捣练篇】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">月华吐艳明烛烛，青楼妇唱捣衣曲。白袷丝光织鱼目，<BR>
</font></big>
<font color="#400080">菱花绶带鸳鸯簇。临风缥缈叠秋雪，月下丁冬捣寒玉。<BR>
</font></big>
<font color="#400080">楼兰欲寄在何乡，凭人与系征鸿足。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_60 </em></strong></font><font
face="黑体" color="#800080"> </font><font size="4" color="#800080" face="宋体">【杂体联锦】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">携手重携手，夹江金线柳。江上柳能长，行人恋尊酒。<BR>
</font></big>
<font color="#400080">尊酒意何深，为郎歌玉簪。玉簪声断续，钿轴鸣双毂。<BR>
</font></big>
<font color="#400080">双毂去何方，隔江春树绿。树绿酒旗高，泪痕沾绣袍。<BR>
</font></big>
<font color="#400080">袍缝紫鹅湿，重持金错刀。错刀何灿烂，使我肠千断。<BR>
</font></big>
<font color="#400080">肠断欲何言，帘动真珠繁。真珠缀秋露，秋露沾金盘。<BR>
</font></big>
<font color="#400080">金盘湛琼液，仙子无归迹。无迹又无言，海烟空寂寂。<BR>
</font></big>
<font color="#400080">寂寂古城道，马嘶芳岸草。岸草接长堤，长堤人解携。<BR>
</font></big>
<font color="#400080">解携忽已久，缅邈空回首。回首隔天河，恨唱莲塘歌。<BR>
</font></big>
<font color="#400080">莲塘在何许，日暮西山雨。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_61 </em></strong></font><font
face="黑体" color="#800080"> </font><font size="4" color="#800080" face="宋体">【长安春】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">长安二月多香尘，六街车马声辚辚。家家楼上如花人，<BR>
</font></big>
<font color="#400080">千枝万枝红艳新。帘间笑语自相问，何人占得长安春？<BR>
</font></big>
<font color="#400080">长安春色本无主，古来尽属红楼女。如今无奈杏园人，<BR>
</font></big>
<font color="#400080">骏马轻车拥将去。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷700_62 </em></strong></font><font
face="黑体" color="#800080"> </font><font size="4" color="#800080" face="宋体">【抚盈歌】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">凤e兮鸳绡，霞疏兮绮寮。玉庭兮春昼，金屋兮秋宵。<BR>
</font></big>
<font color="#400080">愁瞳兮月皎，笑颊兮花娇。罗轻兮浓麝，室暖兮香椒。<BR>
</font></big>
<font color="#400080">銮舆去兮萧屑，七丝断兮寥，主父卧兮漳水，<BR>
</font></big>
<font color="#400080">君王幸兮云轺。铅华窕兮姿，棠公ZJ兮靡依。<BR>
</font></big>
<font color="#400080">翠华长逝兮莫追，晏相望门兮空悲。<BR>
<P><big><font size="3" face="黑体" color="#000080"><strong><em>&nbsp;&nbsp; 卷700_63 </em></strong></font><font
face="黑体" color="#800080"> </font><font size="4" color="#800080" face="宋体">【赠峨嵋山弹琴李处士】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">峨嵋山下能琴客，似醉似狂人不测。何须见我眼偏青，<BR>
</font></big>
<font color="#400080">未见我身头已白。茫茫四海本无家，一片愁云r秋碧。<BR>
</font></big>
<font color="#400080">壶中醉卧日月明，世上长游天地窄。晋朝叔夜旧相知，<BR>
</font></big>
<font color="#400080">蜀郡文君小来识。后生常建彼何人，赠我篇章苦雕刻。<BR>
</font></big>
<font color="#400080">名卿名相尽知音，遇酒遇琴无间隔。如今世乱独然，<BR>
</font></big>
<font color="#400080">天外鸿飞招不得。余今正泣杨朱泪，八月边城风刮地。<BR>
</font></big>
<font color="#400080">霓旌绛旆忽相寻，为我尊前横绿绮。一弹猛雨随手来，<BR>
</font></big>
<font color="#400080">再弹白雪连天起。凄凄清清松上风，咽咽幽幽陇头水。<BR>
</font></big>
<font color="#400080">吟蜂绕树去不来，别鹤引雏飞又止。锦麟不动惟侧头，<BR>
</font></big>
<font color="#400080">白马仰听空竖耳。广陵故事无人知，古人不说今人疑。<BR>
</font></big>
<font color="#400080">子期子野俱不见，乌啼鬼哭空伤悲。坐中词客悄无语，<BR>
</font></big>
<font color="#400080">帘外月华庭欲午。为君吟作听琴歌，为我留名系仙谱。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_64 </em></strong></font><font
face="黑体" color="#800080"> </font><font size="4" color="#800080" face="宋体">【江皋赠别】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">金管多情恨解携，一声歌罢客如泥。江亭系马绿杨短，<BR>
</font></big>
<font color="#400080">野岸维舟春草齐。帝子梦魂烟水阔，谢公诗思碧云低，<BR>
</font></big>
<font color="#400080">风前不用频挥手，我有家山白日西。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_65 </em></strong></font><font
face="黑体" color="#800080"> </font><font size="4" color="#800080" face="宋体">【南阳小将张彦硖口镇税人场射虎歌（一作白居易诗）】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">海内昔年狎太平，横目穰穰何峥嵘。天生天杀岂天怒，<BR>
</font></big>
<font color="#400080">忍使朝朝喂猛虎。关东驿路多丘荒，行人最忌税人场。<BR>
</font></big>
<font color="#400080">张彦雄特制残暴，见之叱起如叱羊。鸣弦霹雳越幽阻，<BR>
</font></big>
<font color="#400080">往往依林犹抵拒。草际旋看委锦茵，腰间不更抽白羽。<BR>
</font></big>
<font color="#400080">老饕已毙众雏恐，童稚揶揄皆自勇。忠良效顺势亦然，<BR>
</font></big>
<font color="#400080">一剑猜狂敢轻动。有文有武方为国，不是英雄伏不得。<BR>
</font></big>
<font color="#400080">试征张彦作将军，几个将军愿策勋？<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_66 </em></strong></font><font
face="黑体" color="#800080"> </font><font size="4" color="#800080" face="宋体">【下感旧】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">昔为童稚不知愁，竹马闲乘绕县游。曾为看花偷出郭，<BR>
</font></big>
<font color="#400080">也因逃学暂登楼。招他邑客来还醉，У孟壬去始休。<BR>
</font></big>
<font color="#400080">今日故人何处问，夕阳衰草尽荒丘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_67 </em></strong></font><font
face="黑体" color="#800080"> </font><font size="4" color="#800080" face="宋体">【涂次逢李氏兄弟感旧】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">御沟西面朱门宅，记得当时好弟兄。晓傍柳阴骑竹马，<BR>
</font></big>
<font color="#400080">夜隈灯影弄先生。巡街趁蝶衣裳破，上屋探雏手脚轻。<BR>
</font></big>
<font color="#400080">今日相逢俱老大，忧家忧国尽公卿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_68 </em></strong></font><font
face="黑体" color="#800080"> </font><font size="4" color="#800080" face="宋体">【龙潭（一作僧应物诗）】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">激石悬流雪满湾，九龙潜处野云闲。欲行甘雨四天下，<BR>
</font></big>
<font color="#400080">且隐澄潭一顷间。浪引浮槎依北岸，波分晚日见东山。<BR>
</font></big>
<font color="#400080">垂髯傥遇穆王驾，阆苑周流应未还。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷700_69 </em></strong></font><font
face="黑体" color="#800080"> </font><font size="4" color="#800080" face="宋体">【江上别李秀才】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">前年相送灞陵春，今日天涯各避秦。<br>莫向尊前惜沈醉，与君俱是异乡人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷700_70 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1341.htm" target="_blank"></font><font size="3" color="#0080FF"><font face="黑体">韦庄</font></a></big> 
<br>
</font><br>
<font color="#400080">印将金锁锁，帘用玉钩钩。（《北梦琐言》云：<BR>
</font></big>
<font color="#400080">杜荀鹤尝吟一联诗云：旧衣灰絮絮，新酒竹NN。<BR>
</font></big>
<font color="#400080">或话于庄，庄拟之云云。即大拜之祥也）<br><BR>
<font color="#400080">不随妖艳开，独媚玄冥节。（咏梅， 见《海录碎事》）<br><BR>
<font color="#400080">岂是为穷常见隔，只应嫌酒不相过。（赠贯休，<BR>
</font></big>
<font color="#400080">见《高僧传》）<br>   <BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
