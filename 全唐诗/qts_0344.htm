<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百四十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百四十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷344_1 </em></strong></font><font
face="黑体" color="#800080"> </font><font size="4" color="#800080" face="宋体">【送李尚书赴襄阳八韵得长字】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">帝忧南国切，改命付忠良。壤画星摇动，旗分兽簸扬。<BR>
</font></big>
<font color="#400080">五营兵转肃，千里地还方。控带荆门远，飘浮汉水长。<BR>
</font></big>
<font color="#400080">赐书宽属郡，战马隔邻疆。纵猎雷霆迅，观棋玉石忙。<BR>
</font></big>
<font color="#400080">风流岘首客，花艳大堤倡。富贵由身致，谁教不自强。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷344_2 </em></strong></font><font
face="黑体" color="#800080"> </font><font size="4" color="#800080" face="宋体">【和席八十二韵（元和十一年，夔与愈同掌制诰）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">绛阙银河曙，东风右掖春。官随名共美，花与思俱新。<BR>
</font></big>
<font color="#400080">绮陌朝游间，绫衾夜直频。横门开日月，高阁切星辰。<BR>
</font></big>
<font color="#400080">庭变寒前草，天销霁后尘。沟声通苑急，柳色压城匀。<BR>
</font></big>
<font color="#400080">纶谋猷盛，丹青步武亲。芳菲含斧藻，光景畅形神。<BR>
</font></big>
<font color="#400080">傍砌看红药，巡池咏白O。多情怀酒伴，馀事作诗人。<BR>
</font></big>
<font color="#400080">倚玉难藏拙，吹竽久混真。坐惭空自老，江海未还身。
<P><big><font size="3" face="黑体" color="#000080"><strong><em>&nbsp;&nbsp; 卷344_3 </em></strong></font><font
face="黑体" color="#800080"> </font><font size="4" color="#800080" face="宋体">【和武相公早春闻莺】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">早晚飞来入锦城，谁人教解百般鸣。<br>春风红树惊眠处，似妒歌童作艳声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_4 </em></strong></font><font
face="黑体" color="#800080"> </font><font size="4" color="#800080" face="宋体">【游太平公主山庄】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">公主当年欲占春，故将台榭押城。<br>欲知前面花多少，直到南山不属人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_5 </em></strong></font><font
face="黑体" color="#800080"> </font><font size="4" color="#800080" face="宋体">【晚春】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">谁收春色将归去，慢绿妖红半不存。<br>榆荚只能随柳絮，等闲撩乱走空园。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_6 </em></strong></font><font
face="黑体" color="#800080"> </font><font size="4" color="#800080" face="宋体">【大行皇太后挽歌词三首】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">一纪尊名正，三时孝养荣。高居朝圣主，厚德载群生。<BR>
</font></big>
<font color="#400080">武帐虚中禁，玄堂掩太平。秋天笳鼓歇，松柏遍山鸣。<BR><BR>
<font color="#400080">威仪备吉凶，文物杂军容。配地行新祭，因山托故封。<BR>
</font></big>
<font color="#400080">凤飞终不返，剑化会相从。无复临长乐，空闻报晓钟。<BR><BR>
<font color="#400080">追攀万国来，警卫百神陪。画登秋殿，容衣入夜台。<BR>
</font></big>
<font color="#400080">云随仙驭远，风助圣情哀。只有朝陵日，妆奁一暂开。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷344_7 </em></strong></font><font
face="黑体" color="#800080"> </font><font size="4" color="#800080" face="宋体">【广宣上人频见过】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">三百六旬长扰扰，不冲风雨即尘埃。久惭朝士无裨补，<BR>
</font></big>
<font color="#400080">空愧高僧数往来。学道穷年何所得，吟诗竟日未能回。<BR>
</font></big>
<font color="#400080">天寒古寺游人少，红叶窗前有几堆。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷344_8 </em></strong></font><font
face="黑体" color="#800080"> </font><font size="4" color="#800080" face="宋体">【闲游二首】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">雨后来更好，绕池遍青青。柳花闲度竹，菱叶故穿萍。<BR>
</font></big>
<font color="#400080">独坐殊未厌，孤斟讵能醒。持竿至日暮，幽咏欲谁听。<BR>
<font color="#400080">兹游苦不数，再到遂经旬。萍盖污池净，藤笼老树新。<BR>
</font></big>
<font color="#400080">林乌鸣讶客，岸竹长遮邻。子云只自守，奚事九衢尘。<br>
<P><big><font size="3" face="黑体" color="#000080"><strong><em>&nbsp;&nbsp; 卷344_9 </em></strong></font><font
face="黑体" color="#800080"> </font><font size="4" color="#800080" face="宋体">【酬马侍郎寄酒（马总也）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">一壶情所寄，四句意能多。秋到无诗酒，其如月色何。
<P><big><font size="3" face="黑体" color="#000080"><strong><em>&nbsp;&nbsp; 卷344_10 </em></strong></font><font
face="黑体" color="#800080"> </font><font size="4" color="#800080" face="宋体">【和侯协律咏笋（侯喜也）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">竹亭人不到，新笋满前轩。乍出真堪赏，初多未觉烦。<BR>
</font></big>
<font color="#400080">成行齐婢仆，环立比儿孙。验长常携尺，愁乾屡侧盆。<BR>
</font></big>
<font color="#400080">对吟忘膳饮，偶坐变朝昏。滞雨膏腴湿，骄阳气候温。<BR>
</font></big>
<font color="#400080">得时方张王，挟势欲腾骞。见角牛羊没，看皮虎豹存。<BR>
</font></big>
<font color="#400080">攒生犹有隙，散布忽无垠。讵可持筹算，谁能以理言。<BR>
</font></big>
<font color="#400080">纵横公占地，罗列暗连根。狂剧时穿壁，横强几触藩。<BR>
</font></big>
<font color="#400080">深潜如避逐，远去若追奔。始讶妨人路，还惊入药园。<BR>
</font></big>
<font color="#400080">萌芽防浸大，覆载莫偏恩。已复侵危砌，非徒出短垣。<BR>
</font></big>
<font color="#400080">身宁虞瓦砾，计拟掩兰荪。且叹高无数，庸知上几番。<BR>
</font></big>
<font color="#400080">短长终不校，先后竟谁论。外恨苞藏密，中仍节目繁。<BR>
</font></big>
<font color="#400080">暂须回步履，要取助盘飧。穰穰疑翻地，森森竞塞门。<BR>
</font></big>
<font color="#400080">戈矛头戢戢，蛇虺首掀掀。妇懦咨料拣，儿痴谒尽髡。<BR>
</font></big>
<font color="#400080">侯生来慰我，诗句读惊魂。属和才将竭，呻吟至日暾。<br>
<P><big><font size="3" face="黑体" color="#000080"><strong><em>&nbsp;&nbsp; 卷344_11 </em></strong></font><font
face="黑体" color="#800080"> </font><font size="4" color="#800080" face="宋体">【过鸿沟】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">龙疲虎困割川原，亿万苍生性命存。<br>谁劝君王回马首，真成一掷赌乾坤。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_12 </em></strong></font><font
face="黑体" color="#800080"> </font><font size="4" color="#800080" face="宋体">【送张侍郎（张贾，时自兵侍为华州）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">司徒东镇驰书谒，丞相西来走马迎。<br>两府元臣今转密，一方逋寇不难平。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_13 </em></strong></font><font
face="黑体" color="#800080"> </font><font size="4" color="#800080" face="宋体">【赠刑部马侍郎（马总，时副晋公东征）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">红旗照海压南荒，征入中台作侍郎。<br>暂从相公平小寇，便归天阙致时康。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_14 </em></strong></font><font
face="黑体" color="#800080"> </font><font size="4" color="#800080" face="宋体">【奉和裴相公东征途经女几山下作】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">旗穿晓日云霞杂，山倚秋空剑戟明。<br>敢请相公平贼后，暂携诸吏上峥嵘。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_15 </em></strong></font><font
face="黑体" color="#800080"> </font><font size="4" color="#800080" face="宋体">【郾城晚饮奉赠副使马侍郎及冯、李二员外】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">城上赤云呈胜气，眉间黄色见归期。<br>幕中无事惟须饮，即是连镳向阙时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_16 </em></strong></font><font
face="黑体" color="#800080"> </font><font size="4" color="#800080" face="宋体">【酬别留后侍郎（蔡平，命马总为留后）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">为文无出相如右，谋帅难居Se先。<br>归去雪销溱洧动，西来旌旆拂晴天。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_17 </em></strong></font><font
face="黑体" color="#800080"> </font><font size="4" color="#800080" face="宋体">【同李二十八夜次襄城（李正封也）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">周楚仍连接，川原乍屈盘。云垂天不暖，尘涨雪犹乾。<BR>
</font></big>
<font color="#400080">印绶归台室，旌旗别将坛。欲知迎候盛，骑火万星攒。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷344_18 </em></strong></font><font
face="黑体" color="#800080"> </font><font size="4" color="#800080" face="宋体">【同李二十八员外从裴相公野宿西界】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">四面星辰著地明，散烧烟火宿天兵。<br>不关破贼须归奏，自趁新年贺太平。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_19 </em></strong></font><font
face="黑体" color="#800080"> </font><font size="4" color="#800080" face="宋体">【过襄城】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">郾城辞罢过襄城，颍水嵩山刮眼明。<br>已去蔡州三百里，家人不用远来迎。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_20 </em></strong></font><font
face="黑体" color="#800080"> </font><font size="4" color="#800080" face="宋体">【宿神龟招李二十八冯十七】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">荒山野水照斜晖，啄雪寒鸦趁始飞。<br>夜宿驿亭愁不睡，幸来相就盖征衣。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_21 </em></strong></font><font
face="黑体" color="#800080"> </font><font size="4" color="#800080" face="宋体">【次硖石】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">数日方离雪，今朝又出山。试凭高处望，隐约见潼关。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷344_22 </em></strong></font><font
face="黑体" color="#800080"> </font><font size="4" color="#800080" face="宋体">【和李司勋过连昌宫】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">夹道疏槐出老根，高甍巨桷压山原。<br>宫前遗老来相问，今是开元几叶孙。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_23 </em></strong></font><font
face="黑体" color="#800080"> </font><font size="4" color="#800080" face="宋体">【次潼关先寄张十二阁老使君（张贾也）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">荆山已去华山来，日出潼关四扇开。<br>刺史莫辞迎候远，相公亲破蔡州回。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_24 </em></strong></font><font
face="黑体" color="#800080"> </font><font size="4" color="#800080" face="宋体">【次潼关上都统相公（韩弘也）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">暂辞堂印执兵权，尽管诸军破贼年。<br>冠盖相望催入相，待将功德格皇天。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_25 </em></strong></font><font
face="黑体" color="#800080"> </font><font size="4" color="#800080" face="宋体">【桃林夜贺晋公】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">西来骑火照山红，夜宿桃林腊月中。<br>手把命兼相印，一时重叠赏元功。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_26 </em></strong></font><font
face="黑体" color="#800080"> </font><font size="4" color="#800080" face="宋体">【送李员外院长分司东都】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">去年秋露下，羁旅逐东征。今岁春光动，驱驰别上京。<BR>
</font></big>
<font color="#400080">饮中相顾色，送后独归情。两地无千里，因风数寄声。
<P><big><font size="3" face="黑体" color="#000080"><strong><em>&nbsp;&nbsp; 卷344_27 </em></strong></font><font
face="黑体" color="#800080"> </font><font size="4" color="#800080" face="宋体">【晋公破贼回重拜台司，以诗示幕中宾客，愈奉和】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">南伐旋师太华东，天书夜到册元功。将军旧压三司贵，<BR>
</font></big>
<font color="#400080">相国新兼五等崇。g鹭欲归仙仗里，熊罴还入禁营中。<BR>
</font></big>
<font color="#400080">长惭典午非材职，得就闲官即至公。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷344_28 </em></strong></font><font
face="黑体" color="#800080"> </font><font size="4" color="#800080" face="宋体">【独钓四首】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">侯家林馆胜，偶入得垂竿。曲树行藤角，平池散芡盘。<BR>
</font></big>
<font color="#400080">羽沈知食驶，缗细觉牵难。聊取夸儿女，榆条系从鞍。<BR><BR>
<font color="#400080">一径向池斜，池塘野草花。雨多添柳耳，水长减蒲芽。<BR>
</font></big>
<font color="#400080">坐厌亲刑柄，偷来傍钓车。太平公事少，吏隐讵相赊。<BR><BR>
<font color="#400080">独往南塘上，秋晨景气醒。露排四岸草，风约半池萍。<BR>
</font></big>
<font color="#400080">鸟下见人寂，鱼来闻饵馨。所嗟无可召，不得倒吾瓶。<BR><BR>
<font color="#400080">秋半百物变，溪鱼去不来。风能坼芡觜，露亦染梨腮。<BR>
</font></big>
<font color="#400080">远岫重叠出，寒花散乱开。所期终莫至，日暮与谁回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷344_29 </em></strong></font><font
face="黑体" color="#800080"> </font><font size="4" color="#800080" face="宋体">【枯树】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">老树无枝叶，风霜不复侵。腹穿人可过，皮剥蚁还寻。<BR>
</font></big>
<font color="#400080">寄托惟朝菌，依投绝暮禽。犹堪持改火，未肯但空心。
<P><big><font size="3" face="黑体" color="#000080"><strong><em>&nbsp;&nbsp; 卷344_30 </em></strong></font><font
face="黑体" color="#800080"> </font><font size="4" color="#800080" face="宋体">【元日酬蔡州马十二尚书去年蔡州元日见寄之什】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">元日新诗已去年，蔡州遥寄荷相怜。<br>今朝纵有谁人领，自是三峰不敢眠。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_31 </em></strong></font><font
face="黑体" color="#800080"> </font><font size="4" color="#800080" face="宋体">【咏灯花同侯十一】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">今夕知何夕，花然锦帐中。自能当雪暖，那肯待春红。<BR>
</font></big>
<font color="#400080">黄里排金粟，钗头缀玉虫。更烦将喜事，来报主人公。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷344_32 </em></strong></font><font
face="黑体" color="#800080"> </font><font size="4" color="#800080" face="宋体">【祖席前字（送王涯徙袁州刺史作）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">祖席洛桥边，亲交共黯然。野晴山簇簇，霜晓菊鲜鲜。<BR>
</font></big>
<font color="#400080">书寄相思处，杯衔欲别前。淮阳知不薄，终愿早回船。
<P><big><font size="3" face="黑体" color="#000080"><strong><em>&nbsp;&nbsp; 卷344_33 </em></strong></font><font
face="黑体" color="#800080"> </font><font size="4" color="#800080" face="宋体">【秋字】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">淮南悲木落，而我亦伤秋。况与故人别，那堪羁宦愁。<BR>
</font></big>
<font color="#400080">荣华今异路，风雨昔同忧。莫以宜春远，江山多胜游。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷344_34 </em></strong></font><font
face="黑体" color="#800080"> </font><font size="4" color="#800080" face="宋体">【送郑尚书赴南海】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">番禺军府盛，欲说暂停杯。盖海绱背觯连天观阁开。<BR>
</font></big>
<font color="#400080">衙时龙户集，上日马人来。风静去，官廉蚌蛤回。<BR>
</font></big>
<font color="#400080">货通师子国，乐奏武王台。事事皆殊异，无嫌屈大才。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷344_35 </em></strong></font><font
face="黑体" color="#800080"> </font><font size="4" color="#800080" face="宋体">【答道士寄树鸡（树鸡，木耳之大者）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">软湿青黄状可猜，欲烹还唤木盘回。<br>烦君自入华阳洞，直割乖龙左耳来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_36 </em></strong></font><font
face="黑体" color="#800080"> </font><font size="4" color="#800080" face="宋体">【左迁至蓝关示侄孙湘（湘，愈侄十二郎之子）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">一封朝奏九重天，夕贬潮州路八千。欲为圣朝除弊事，<BR>
</font></big>
<font color="#400080">肯将衰朽惜残年。云横秦岭家何在，雪拥蓝关马不前。<BR>
</font></big>
<font color="#400080">知汝远来应有意，好收吾骨瘴江边。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷344_37 </em></strong></font><font
face="黑体" color="#800080"> </font><font size="4" color="#800080" face="宋体">【武关西逢配流吐番（谪潮州时途中作）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">嗟尔戎人莫惨然，湖南地近保生全。<br>我今罪重无归望，直去长安路八千。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_38 </em></strong></font><font
face="黑体" color="#800080"> </font><font size="4" color="#800080" face="宋体">【次邓州界】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">潮阳南去倍长沙，恋阙那堪又忆家。心讶愁来惟贮火，<BR>
</font></big>
<font color="#400080">眼知别后自添花。商颜暮雪逢人少，邓鄙春泥见驿赊。<BR>
</font></big>
<font color="#400080">早晚王师收海岳，普将雷雨发萌芽。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷344_39 </em></strong></font><font
face="黑体" color="#800080"> </font><font size="4" color="#800080" face="宋体">【题临泷寺】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">不觉离家已五千，仍将衰病入泷船。<br>潮阳未到吾能说，海气昏昏水拍天。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_40 </em></strong></font><font
face="黑体" color="#800080"> </font><font size="4" color="#800080" face="宋体">【晚次宣溪，辱韶州张端公使君惠书叙别酬以绝句二章】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">韶州南去接宣溪，云水苍茫日向西。<br>客泪数行先自落，鹧鸪休傍耳边啼。<br>
<br>
<font color="#400080">兼金那足比清文，百首相随愧使君。<br>俱是岭南巡管内，莫欺荒僻断知闻。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_41 </em></strong></font><font
face="黑体" color="#800080"> </font><font size="4" color="#800080" face="宋体">【题秀禅师房】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">桥夹水松行百步，竹床莞席到僧家。<br>暂拳一手支头卧，还把鱼竿下钓沙。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_42 </em></strong></font><font
face="黑体" color="#800080"> </font><font size="4" color="#800080" face="宋体">【将至韶州先寄张端公使君借图经】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">曲江山水闻来久，恐不知名访倍难。<br>愿借图经将入界，每逢佳处便开看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_43 </em></strong></font><font
face="黑体" color="#800080"> </font><font size="4" color="#800080" face="宋体">【过始兴江口感怀】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">忆作儿童随伯氏，南来今只一身存。<br>目前百口还相逐，旧事无人可共论。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_44 </em></strong></font><font
face="黑体" color="#800080"> </font><font size="4" color="#800080" face="宋体">【韶州留别张端公使君（时宪宗元和十四年十月）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">来往再逢梅柳新，别离一醉绮罗春。久钦江总文才妙，<BR>
</font></big>
<font color="#400080">自叹虞翻骨相屯。鸣笛急吹争落日，清歌缓送款行人。<BR>
</font></big>
<font color="#400080">已知奏课当征拜，那复淹留咏白O。<BR>
<P><big><font size="3" face="黑体" color="#000080"><strong><em>&nbsp;&nbsp; 卷344_45 </em></strong></font><font
face="黑体" color="#800080"> </font><font size="4" color="#800080" face="宋体">【从潮州量移袁州，张韶州端公以诗相贺，因酬之】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">明时远逐事何如，遇赦移官罪未除。北望讵令随塞雁，<BR>
</font></big>
<font color="#400080">南迁才免葬江鱼。将经贵郡烦留客，先惠高文谢起予。<BR>
</font></big>
<font color="#400080">暂欲系船韶石下，上宾虞舜整冠裾。<BR>
<P><big><font size="3" face="黑体" color="#000080"><strong><em>&nbsp;&nbsp; 卷344_46 </em></strong></font><font
face="黑体" color="#800080"> </font><font size="4" color="#800080" face="宋体">【次石头驿寄江西王十中丞阁老】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">凭高试回首，一望豫章城。人由恋德泣，马亦别群鸣。<BR>
</font></big>
<font color="#400080">寒日夕始照，风江远渐平。默然都不语，应识此时情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷344_47 </em></strong></font><font
face="黑体" color="#800080"> </font><font size="4" color="#800080" face="宋体">【游西林寺题萧二兄郎中旧堂】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">中郎有女能传业，伯道无儿可保家。<br>偶到匡山曾住处，几行衰泪落烟霞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_48 </em></strong></font><font
face="黑体" color="#800080"> </font><font size="4" color="#800080" face="宋体">【自袁州还京行次安陆，先寄随州周员外（周君巢也）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">行行指汉东，暂喜笑言同。雨雪离江上，蒹葭出梦中。<BR>
</font></big>
<font color="#400080">面犹含瘴色，眼已见华风。岁暮难相值，酣歌未可终。<br>
<P><big><font size="3" face="黑体" color="#000080"><strong><em>&nbsp;&nbsp; 卷344_49 </em></strong></font><font
face="黑体" color="#800080"> </font><font size="4" color="#800080" face="宋体">【题广昌馆（在随州枣阳县南）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">白水龙飞已几春，偶逢遗迹问耕人。<br>丘坟发掘当官路，何处南阳有近亲。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_50 </em></strong></font><font
face="黑体" color="#800080"> </font><font size="4" color="#800080" face="宋体">【寄随州周员外】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">陆孟丘杨久作尘，同时存者更谁人。<br>金丹别后知传得，乞取刀圭救病身。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_51 </em></strong></font><font
face="黑体" color="#800080"> </font><font size="4" color="#800080" face="宋体">【酒中留上襄阳李相公（李逢吉也）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">浊水污泥清路尘，还曾同制掌丝纶。眼穿长讶双鱼断，<BR>
</font></big>
<font color="#400080">耳热何辞数爵频。银烛未销窗送曙，金钗半醉座添春。<BR>
</font></big>
<font color="#400080">知公不久归钧轴，应许闲官寄病身。<BR>
<P><big><font size="3" face="黑体" color="#000080"><strong><em>&nbsp;&nbsp; 卷344_52 </em></strong></font><font
face="黑体" color="#800080"> </font><font size="4" color="#800080" face="宋体">【去岁自刑部侍郎以罪贬潮州刺史乘驿赴任…留题驿梁】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">数条藤束木皮棺，草殡荒山白骨寒。惊恐入心身已病，<BR>
</font></big>
<font color="#400080">扶舁沿路众知难。绕坟不暇号三匝，设祭惟闻饭一盘。<BR>
</font></big>
<font color="#400080">致汝无辜由我罪，百年惭痛泪阑干。<BR>
<P><big><font size="3" face="黑体" color="#000080"><strong><em>&nbsp;&nbsp; 卷344_53 </em></strong></font><font
face="黑体" color="#800080"> </font><font size="4" color="#800080" face="宋体">【贺张十八秘书得裴司空马（或作酬张秘书因骑马赠诗）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">司空远寄养初成，毛色桃花眼镜明。落日已曾交辔语，<BR>
</font></big>
<font color="#400080">春风还拟并鞍行。长令奴仆知饥渴，须着贤良待性情。<BR>
</font></big>
<font color="#400080">旦夕公归伸拜谢，免劳骑去逐双旌。<BR>
<P><big><font size="3" face="黑体" color="#000080"><strong><em>&nbsp;&nbsp; 卷344_54 </em></strong></font><font
face="黑体" color="#800080"> </font><font size="4" color="#800080" face="宋体">【杏园送张彻侍御归使】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">东风花树下，送尔出京城。久抱伤春意，新添惜别情。<BR>
</font></big>
<font color="#400080">归来身已病，相见眼还明。更遣将诗酒，谁家逐后生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷344_55 </em></strong></font><font
face="黑体" color="#800080"> </font><font size="4" color="#800080" face="宋体">【雨中寄张博士籍、侯主簿喜】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">放朝还不报，半路蹋泥归。雨惯曾无节，雷频自失威。<BR>
</font></big>
<font color="#400080">见墙生菌遍，忧麦作蛾飞。岁晚偏萧索，谁当救晋饥。
<P><big><font size="3" face="黑体" color="#000080"><strong><em>&nbsp;&nbsp; 卷344_56 </em></strong></font><font
face="黑体" color="#800080"> </font><font size="4" color="#800080" face="宋体">【奉和兵部张侍郎酬郓州马尚书祗召途中…郓州之作】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">来朝当路日，承诏改辕时。再领须句国，仍迁少昊司。<BR>
</font></big>
<font color="#400080">暖风抽宿麦，清雨卷归旗。赖寄新珠玉，长吟慰我思。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷344_57 </em></strong></font><font
face="黑体" color="#800080"> </font><font size="4" color="#800080" face="宋体">【早春与张十八博士籍游杨尚书林亭…兼呈白冯二阁老】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">墙下春渠入禁沟，渠冰初破满渠浮。<br>凤池近日长先暖，流到池时更不流。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_58 </em></strong></font><font
face="黑体" color="#800080"> </font><font size="4" color="#800080" face="宋体">【奉使常山，早次太原，呈副使吴郎中】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">朗朗闻街鼓，晨起似朝时。翻翻走驿马，春尽是归期。<BR>
</font></big>
<font color="#400080">地失嘉禾处，风存蟋蟀辞。暮齿良多感，无事涕垂颐。
<P><big><font size="3" face="黑体" color="#000080"><strong><em>&nbsp;&nbsp; 卷344_59 </em></strong></font><font
face="黑体" color="#800080"> </font><font size="4" color="#800080" face="宋体">【夕次寿阳驿题吴郎中诗后】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">风光欲动别长安，春半城边特地寒。<br>不见园花兼巷柳，马头惟有月团团。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_60 </em></strong></font><font
face="黑体" color="#800080"> </font><font size="4" color="#800080" face="宋体">【镇州初归】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">别来杨柳街头树，摆弄春风只欲飞。<br>还有小园桃李在，留花不发待郎归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_61 </em></strong></font><font
face="黑体" color="#800080"> </font><font size="4" color="#800080" face="宋体">【同水部张员外籍曲江春游，寄白二十二舍人】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">漠漠轻阴晚自开，青天白日映楼台。<br>曲江水满花千树，有底忙时不肯来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_62 </em></strong></font><font
face="黑体" color="#800080"> </font><font size="4" color="#800080" face="宋体">【和水部张员外宣政衙赐百官樱桃诗】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">汉家旧种明光殿，炎帝还书本草经。岂似满朝承雨露，<BR>
</font></big>
<font color="#400080">共看传赐出青冥。香随翠笼擎初到，色映银盘写未停。<BR>
</font></big>
<font color="#400080">食罢自知无所报，空然惭汗仰皇扃。<BR>
<P><big><font size="3" face="黑体" color="#000080"><strong><em>&nbsp;&nbsp; 卷344_63 </em></strong></font><font
face="黑体" color="#800080"> </font><font size="4" color="#800080" face="宋体">【早春呈水部张十八员外二首】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">天街小雨润如酥，草色遥看近却无。<br>最是一年春好处，绝胜烟柳满皇都。<br>
<br>
<font color="#400080">莫道官忙身老大，即无年少逐春心。<br>凭君先到江头看，柳色如今深未深。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_64 </em></strong></font><font
face="黑体" color="#800080"> </font><font size="4" color="#800080" face="宋体">【送桂州严大夫同用南字（严谟也）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">苍苍森八桂，兹地在湘南。江作青罗带，山如碧玉d。<BR>
</font></big>
<font color="#400080">户多输翠羽，家自种黄甘。远胜登仙去，飞鸾不假骖。
<P><big><font size="3" face="黑体" color="#000080"><strong><em>&nbsp;&nbsp; 卷344_65 </em></strong></font><font
face="黑体" color="#800080"> </font><font size="4" color="#800080" face="宋体">【奉酬天平马十二仆射暇日言怀见寄之作】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">天平篇什外，政事亦无双。威令加徐土，儒风被鲁邦。<BR>
</font></big>
<font color="#400080">清为公论重，宽得士心降。岁晏偏相忆，长谣坐北窗。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷344_66 </em></strong></font><font
face="黑体" color="#800080"> </font><font size="4" color="#800080" face="宋体">【奉使镇州，行次承天行营，奉酬裴司空】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">窜逐三年海上归，逢公复此著征衣。<br>旋吟佳句还鞭马，恨不身先去鸟飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_67 </em></strong></font><font
face="黑体" color="#800080"> </font><font size="4" color="#800080" face="宋体">【镇州路上谨酬裴司空相公重见寄】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">衔命山东抚乱师，日驰三百自嫌迟。<br>风霜满面无人识，何处如今更有诗。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_68 </em></strong></font><font
face="黑体" color="#800080"> </font><font size="4" color="#800080" face="宋体">【奉和仆射裴相公感恩言志（穆宗长庆二年，裴度罢）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">文武功成后，居为百辟师。林园穷胜事，钟鼓乐清时。<BR>
</font></big>
<font color="#400080">摆落遗高论，雕镌出小诗。自然无不可，范蠡尔其谁。<br>
<P><big><font size="3" face="黑体" color="#000080"><strong><em>&nbsp;&nbsp; 卷344_69 </em></strong></font><font
face="黑体" color="#800080"> </font><font size="4" color="#800080" face="宋体">【和仆射相公朝回见寄】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">尽瘁年将久，公今始暂闲。事随忧共减，诗与酒俱还。<BR>
</font></big>
<font color="#400080">放意机衡外，收身矢石间。秋台风日迥，正好看前山。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷344_70 </em></strong></font><font
face="黑体" color="#800080"> </font><font size="4" color="#800080" face="宋体">【奉和李相公题萧家林亭（逢吉也）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">山公自是林园主，叹惜前贤造作时。<br>岩洞幽深门尽锁，不因丞相几人知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷344_71 </em></strong></font><font
face="黑体" color="#800080"> </font><font size="4" color="#800080" face="宋体">【奉和杜相公太清宫纪事陈诚上李相公十六韵（杜元颖也）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">耒耜兴姬国，锝ㄏ募摇Ｔ诠Τ峡缮校于道讵为华。<BR>
</font></big>
<font color="#400080">象帝威容大，仙宗宝历赊。卫门罗戟槊，图壁杂龙蛇。<BR>
</font></big>
<font color="#400080">礼乐追尊盛，乾坤降福遐。四真皆齿列，二圣亦肩差。<BR>
</font></big>
<font color="#400080">阳月时之首，阴泉气未牙。殿阶铺水碧，庭炬坼金葩。<BR>
</font></big>
<font color="#400080">紫极观忘倦，青词奏不哗。噌乒夜辟，嘈俟某课巍<BR>
</font></big>
<font color="#400080">亵味陈奚取，名香荐孔嘉。垂祥纷可录，俾寿浩无涯。<BR>
</font></big>
<font color="#400080">贵相山瞻峻，清文玉绝瑕。代工声问远，摄事敬恭加。<BR>
</font></big>
<font color="#400080">皎洁当天月，葳蕤捧日霞。唱妍酬亦丽，俯仰但称嗟。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
