<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷八十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷85_1 </em></strong></font><font
face="黑体" color="#800080"> </font><font size="4" color="#800080" face="宋体">【唐封泰山乐章・豫和六首】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">挹泰坛，紫泰清。受天命，报天成。<BR>
</font></big>
<font color="#400080">竦皇心，荐乐声。志上达，歌下迎。<br><BR>
<font color="#400080">亿上帝，临下庭。骑日月，陪列星。<BR>
</font></big>
<font color="#400080">嘉视信，大Y馨。澹神心，醉皇灵。<br><BR>
<font color="#400080">相百辟，贡八荒。九歌叙，万舞翔。<BR>
</font></big>
<font color="#400080">肃振振，铿皇皇。帝欣欣，福穰穰。<br><BR>
<font color="#400080">高在上，道光明。物资始，德难名。<BR>
</font></big>
<font color="#400080">承眷命，牧苍生。寰宇谧，泰阶平。<br><BR>
<font color="#400080">天道无亲，至诚与邻。山川遍礼，宫徵惟新。<BR>
</font></big>
<font color="#400080">玉帛非盛，聪明会真。正斯一德，通乎百神。<BR><BR>
<font color="#400080">享帝享亲，维孝维圣。缉熙懿德，敷扬成命。<BR>
</font></big>
<font color="#400080">华夷志同，笙镛礼盛。明灵降止，感此诚敬。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷85_2 </em></strong></font><font
face="黑体" color="#800080"> </font><font size="4" color="#800080" face="宋体">【唐封泰山乐章・太和】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">孝敬中发，和容外彰。腾华照宇，如升太阳。<BR>
</font></big>
<font color="#400080">贞璧就奠，玄灵垂光。礼乐具举，济济洋洋。<BR>
<P><big><font size="3" face="黑体" color="#000080"><strong><em>&nbsp;&nbsp; 卷85_3 </em></strong></font><font
face="黑体" color="#800080"> </font><font size="4" color="#800080" face="宋体">【唐封泰山乐章・肃和】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">奠祖配天，承天享帝。百灵咸秩，四海来祭。<BR>
</font></big>
<font color="#400080">植我苍璧，布我玄制。华日裴回，神烟容裔。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷85_4 </em></strong></font><font
face="黑体" color="#800080"> </font><font size="4" color="#800080" face="宋体">【唐封泰山乐章・雍和】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">俎豆有馥，粢盛e丰。亦有和羹，既戒既平。<BR>
</font></big>
<font color="#400080">鼓钟管磬，肃唱和鸣。皇皇我祖，来我思成。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷85_5 </em></strong></font><font
face="黑体" color="#800080"> </font><font size="4" color="#800080" face="宋体">【唐封泰山乐章・寿和】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">AA我后，享献惟寅。躬酌郁鬯，跪奠明神。<BR>
</font></big>
<font color="#400080">孝莫孝乎，配上帝亲。敬莫敬乎，教天下臣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷85_6 </em></strong></font><font
face="黑体" color="#800080"> </font><font size="4" color="#800080" face="宋体">【唐封泰山乐章・寿和】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">皇祖严配，配享皇天。皇皇降嘏，天子万年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷85_7 </em></strong></font><font
face="黑体" color="#800080"> </font><font size="4" color="#800080" face="宋体">【唐封泰山乐章・舒和】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">六钟翕协六变成，八佾徜徉八风生。<br>乐九韶兮人神感，美七德兮天地清。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷85_8 </em></strong></font><font
face="黑体" color="#800080"> </font><font size="4" color="#800080" face="宋体">【唐封泰山乐章・凯和】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">烈祖顺三灵，文宗威四海。黄钺诛群盗，朱旗扫多罪。<BR>
</font></big>
<font color="#400080">戢兵天下安，约法人心改。大哉干羽意，常见风云在。<br>
<P><big><font size="3" face="黑体" color="#000080"><strong><em>&nbsp;&nbsp; 卷85_9 </em></strong></font><font
face="黑体" color="#800080"> </font><font size="4" color="#800080" face="宋体">【唐封泰山乐章・豫和】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">礼乐终，烟燎上。怀灵惠，结皇想。<BR>
</font></big>
<font color="#400080">归风疾，回风爽。百福来，众神往。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷85_10 </em></strong></font><font
face="黑体" color="#800080"> </font><font size="4" color="#800080" face="宋体">【唐享太庙乐章・永和三首】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">肃九室，谐八音。歌皇慕，动神心。<BR>
</font></big>
<font color="#400080">礼宿设，乐妙寻。声明备，奠临。<br><BR>
<font color="#400080">律迓气，音入玄。依玉几，御黼筵。<BR>
</font></big>
<font color="#400080">聆忾息，v周旋。九韶遍，百福传。<BR>
<font color="#400080">信工祝，永颂声。来祖考，听和平。<BR>
</font></big>
<font color="#400080">相百辟，贡九瀛。神休委，帝孝成。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷85_11 </em></strong></font><font
face="黑体" color="#800080"> </font><font size="4" color="#800080" face="宋体">【唐享太庙乐章・太和】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">时文圣后，清庙肃邕。致诚勤荐，在貌思恭。<BR>
</font></big>
<font color="#400080">玉节肆夏，金锵五钟。绳绳云步，穆穆天容。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷85_12 </em></strong></font><font
face="黑体" color="#800080"> </font><font size="4" color="#800080" face="宋体">【唐享太庙乐章・肃和】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">天子享孝，工歌溥将。射郁鬯，乃焚k芗。<BR>
</font></big>
<font color="#400080">臭以达旨，声以求阳。奉时A尝，永代不忘。<BR>
<P><big><font size="3" face="黑体" color="#000080"><strong><em>&nbsp;&nbsp; 卷85_13 </em></strong></font><font
face="黑体" color="#800080"> </font><font size="4" color="#800080" face="宋体">【唐享太庙乐章・雍和二首】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">在涤嘉豢，丽碑敬牲。角握之牝，色纯之H。<BR>
</font></big>
<font color="#400080">火传阳燧，水溉阴精。太公胖俎，傅说和羹。<BR><BR>
<font color="#400080">俎豆有馥，齐盛洁丰。亦有和羹，既戒既平。<BR>
</font></big>
<font color="#400080">鼓钟管磬，肃唱和鸣。皇皇后祖，来我思成。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷85_14 </em></strong></font><font
face="黑体" color="#800080"> </font><font size="4" color="#800080" face="宋体">【唐享太庙乐章・文舞】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">圣谟九德，真言五千。庆集昌胄，符开帝先。高文杖钺，<BR>
</font></big>
<font color="#400080">克配彼天。三宗握镜，六合涣然。帝其承祀，率礼罔愆。<BR>
</font></big>
<font color="#400080">图书雾出，日月清悬。舞形德类，咏谂功传。黄龙蜿，<BR>
</font></big>
<font color="#400080">彩云蹁跹。五行气顺，八佾风宣。介此百禄，於皇万年。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷85_15 </em></strong></font><font
face="黑体" color="#800080"> </font><font size="4" color="#800080" face="宋体">【唐享太庙乐章・光大舞】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">肃肃艺祖，滔滔浚源。有雄玉剑，作镇金门。<BR>
</font></big>
<font color="#400080">玄王贻绪，后稷谋孙。肇九庙，四海来尊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷85_16 </em></strong></font><font
face="黑体" color="#800080"> </font><font size="4" color="#800080" face="宋体">【唐享太庙乐章・长发舞】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">具礼崇德，备乐承风。魏推幢主，周赠司空。<BR>
</font></big>
<font color="#400080">不行而至，无成有终。神兴王业，天归帝功。<BR>
<P><big><font size="3" face="黑体" color="#000080"><strong><em>&nbsp;&nbsp; 卷85_17 </em></strong></font><font
face="黑体" color="#800080"> </font><font size="4" color="#800080" face="宋体">【唐享太庙乐章・大政舞】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">於赫元命，权舆帝文。天齐八柱，地半三分。<BR>
</font></big>
<font color="#400080">宗庙观德，笙镛乐勋。封唐之兆，成天下君。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷85_18 </em></strong></font><font
face="黑体" color="#800080"> </font><font size="4" color="#800080" face="宋体">【唐享太庙乐章・大成舞】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">帝舞季历，龙圣生昌。后歌有f，胎炎孕黄。<BR>
</font></big>
<font color="#400080">天地合德，日月齐光。肃雍孝享，祚我万方。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷85_19 </em></strong></font><font
face="黑体" color="#800080"> </font><font size="4" color="#800080" face="宋体">【唐享太庙乐章・大明舞】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">赤精乱德，四海困穷。黄旗举义，三灵会同。<BR>
</font></big>
<font color="#400080">早望春雨，云披大风。溥天来祭，高祖之功。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷85_20 </em></strong></font><font
face="黑体" color="#800080"> </font><font size="4" color="#800080" face="宋体">【唐享太庙乐章・崇德舞】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">皇合一德，朝宗百神。削平天地，大拯生人。<BR>
</font></big>
<font color="#400080">上帝配食，单于入臣。戎歌陈武，晔晔震震。<BR>
<P><big><font size="3" face="黑体" color="#000080"><strong><em>&nbsp;&nbsp; 卷85_21 </em></strong></font><font
face="黑体" color="#800080"> </font><font size="4" color="#800080" face="宋体">【唐享太庙乐章・钧天舞】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">高皇迈道，端拱无为。化怀獯鬻，兵戢句骊。<BR>
</font></big>
<font color="#400080">礼尊封禅，乐盘来仪。合位娲后，同称伏羲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷85_22 </em></strong></font><font
face="黑体" color="#800080"> </font><font size="4" color="#800080" face="宋体">【唐享太庙乐章・大和舞】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">退居江水，郁起丹陵。礼物还旧，朝章中兴。<BR>
</font></big>
<font color="#400080">龙图友及，骏命恭膺。鸣球香瓒，大Y是承。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷85_23 </em></strong></font><font
face="黑体" color="#800080"> </font><font size="4" color="#800080" face="宋体">【唐享太庙乐章・景云舞】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">景云霏烂，告我帝符。噫帝冲德，与天为徒。<BR>
</font></big>
<font color="#400080">笙镛遥远，俎豆虚无。春秋孝献，回复此都。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷85_24 </em></strong></font><font
face="黑体" color="#800080"> </font><font size="4" color="#800080" face="宋体">【唐享太庙乐章・福和】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">备礼用乐，崇亲致尊。诚通慈降，敬彻爱存。献怀称寿，<BR>
</font></big>
<font color="#400080">啐感承恩。皇帝孝德，子孙千亿。大包天域，长亘不极。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷85_25 </em></strong></font><font
face="黑体" color="#800080"> </font><font size="4" color="#800080" face="宋体">【唐享太庙乐章・舒和】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">六钟翕协六变成，八佾徜徉八风生。<br>乐九韶兮人神感，美七德兮天地清。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷85_26 </em></strong></font><font
face="黑体" color="#800080"> </font><font size="4" color="#800080" face="宋体">【唐享太庙乐章・凯安三首】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">瑟彼瑶爵，亚维上公。室如屏气，门不容躬。礼殷其本，<BR>
</font></big>
<font color="#400080">乐执其中。圣皇永慕，天地幽通。<br><BR>
<font color="#400080">礼匝三献，乐遍九成。降循轩陛，仰欷皇情。福与仁合，<BR>
</font></big>
<font color="#400080">德因孝明。百年神畏，四海风行。<br><BR>
<font color="#400080">总总干戚，填填鼓钟。奋扬增气，坐作为容。<BR>
</font></big>
<font color="#400080">离若鸷鸟，合如战龙。万方观德，肃肃邕邕。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷85_27 </em></strong></font><font
face="黑体" color="#800080"> </font><font size="4" color="#800080" face="宋体">【唐享太庙乐章・登歌】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">止笙磬，撤豆笾。廓无响，入玄。主在室，神在天。<BR>
</font></big>
<font color="#400080">情馀慕，礼罔愆。喜黍稷，屡丰年。<BR>
<P><big><font size="3" face="黑体" color="#000080"><strong><em>&nbsp;&nbsp; 卷85_28 </em></strong></font><font
face="黑体" color="#800080"> </font><font size="4" color="#800080" face="宋体">【唐享太庙乐章・永和】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">眇嘉乐，授灵爽。感若来，思如往。休气散，回风上。<BR>
</font></big>
<font color="#400080">返寂寞，还惚恍。怀灵驾，结空想。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
