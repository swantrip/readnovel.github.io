<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百三十九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百三十九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷739_1 </em></strong></font><font
face="黑体" color="#800080"> </font><font size="4" color="#800080" face="宋体">【中酒寄刘行军】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">甚矣频频醉，神昏体亦虚。肺伤徒问药，发落不盈梳。<BR>
</font></big>
<font color="#400080">恋寝嫌明室，修生愧道书。西峰老僧语，相劝合何如。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_2 </em></strong></font><font
face="黑体" color="#800080"> </font><font size="4" color="#800080" face="宋体">【白雁】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">东溪一白雁，毛羽何皎洁。薄暮浴清波，斜阳共明灭。<BR>
</font></big>
<font color="#400080">差池失群久，幽独依人切。旅食赖菰蒲，单栖怯霜雪。<BR>
</font></big>
<font color="#400080">边风昨夜起，顾影空哀咽。不及墙上乌，相将绕双阙。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_3 </em></strong></font><font
face="黑体" color="#800080"> </font><font size="4" color="#800080" face="宋体">【早春寄怀】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">家山归未得，又是看春过。老觉光阴速，闲悲世路多。<BR>
</font></big>
<font color="#400080">风和吹岸柳，雪尽见庭莎。欲向东溪醉，狂眠一放歌。
<P><big><font size="3" face="黑体" color="#000080"><strong><em>&nbsp;&nbsp; 卷739_4 </em></strong></font><font
face="黑体" color="#800080"> </font><font size="4" color="#800080" face="宋体">【春日东山正堂作】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">身闲赢得出，天气渐暄和。蜀马登山稳，南朝古寺多。<BR>
</font></big>
<font color="#400080">早花微弄色，新酒欲生波。从此唯行乐，闲愁奈我何。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_5 </em></strong></font><font
face="黑体" color="#800080"> </font><font size="4" color="#800080" face="宋体">【春日小园晨看兼招同舍】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">最有杏花繁，枝枝若手抟。须知一春促，莫厌百回看。<BR>
</font></big>
<font color="#400080">鸟啭风潜息，蜂迟露未干。可容排饮否，兼折赠头冠。<br>
<P><big><font size="3" face="黑体" color="#000080"><strong><em>&nbsp;&nbsp; 卷739_6 </em></strong></font><font
face="黑体" color="#800080"> </font><font size="4" color="#800080" face="宋体">【惜花寄孙员外】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">朝始一枝开，暮复一枝落。只恐雨淋漓，又见春萧索。<BR>
</font></big>
<font color="#400080">侵晨结驷携酒徒，寻芳踏尽长安衢。思量少壮不自乐，<BR>
</font></big>
<font color="#400080">他日白头空叹吁。<BR>
<P><big><font size="3" face="黑体" color="#000080"><strong><em>&nbsp;&nbsp; 卷739_7 </em></strong></font><font
face="黑体" color="#800080"> </font><font size="4" color="#800080" face="宋体">【春日病中】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">才得归闲去，还教病卧频。无由全胜意，终是负青春。<BR>
</font></big>
<font color="#400080">绿柳渐拂地，黄莺如唤人。方为医者劝，断酒已经旬。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_8 </em></strong></font><font
face="黑体" color="#800080"> </font><font size="4" color="#800080" face="宋体">【殴妓】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">自为专房甚，匆匆有所伤。当时心已悔，彻夜手犹香。<BR>
</font></big>
<font color="#400080">恨枕堆云髻，啼襟月黄。起来犹忍恶，剪破绣鸳鸯。
<P><big><font size="3" face="黑体" color="#000080"><strong><em>&nbsp;&nbsp; 卷739_9 </em></strong></font><font
face="黑体" color="#800080"> </font><font size="4" color="#800080" face="宋体">【踏青樽前】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">期君速行乐，不要旋还家。永日虽无雨，东风自落花。<BR>
</font></big>
<font color="#400080">诗毫粘酒淡，歌袖向人斜。薄暮忘归路，垂杨噪乱鸦。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_10 </em></strong></font><font
face="黑体" color="#800080"> </font><font size="4" color="#800080" face="宋体">【正月晦日】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">莫倦寻春去，都无百日游。更堪正月过，已是一分休。<BR>
</font></big>
<font color="#400080">泉暖声才出，云寒势未收。晚来重作雪，翻为杏花愁。<br>
<P><big><font size="3" face="黑体" color="#000080"><strong><em>&nbsp;&nbsp; 卷739_11 </em></strong></font><font
face="黑体" color="#800080"> </font><font size="4" color="#800080" face="宋体">【惜花】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">白发今如此，红芳莫更催。预愁多日谢，翻怕十分开。<BR>
</font></big>
<font color="#400080">点滴无时雨，荒凉满地苔。闲阶一杯酒，惟待故人来。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_12 </em></strong></font><font
face="黑体" color="#800080"> </font><font size="4" color="#800080" face="宋体">【金谷园落花】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">愁见清明后，纷纷盖地红。惜看难过日，自落不因风。<BR>
</font></big>
<font color="#400080">蝶散馀香在，莺啼半树空。堪悲一尊酒，从此似西东。
<P><big><font size="3" face="黑体" color="#000080"><strong><em>&nbsp;&nbsp; 卷739_13 </em></strong></font><font
face="黑体" color="#800080"> </font><font size="4" color="#800080" face="宋体">【柳花寄宋明府】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">每爱江城里，青春向尽时。一回新雨歇，是处好风吹。<BR>
</font></big>
<font color="#400080">破石黏虫网，高楼扑酒旗。遥知陶令宅，五树正离披。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_14 </em></strong></font><font
face="黑体" color="#800080"> </font><font size="4" color="#800080" face="宋体">【送人】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">相见未逾月，堪悲远别离。非君谁顾我，万里又南之。<BR>
</font></big>
<font color="#400080">雨逼清明日，花阴杜宇时。愁看挂帆处，鸥鸟共迟迟。<br>
<P><big><font size="3" face="黑体" color="#000080"><strong><em>&nbsp;&nbsp; 卷739_15 </em></strong></font><font
face="黑体" color="#800080"> </font><font size="4" color="#800080" face="宋体">【闲游】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">携酒复携觞，朝朝一似忙。马谙频到路，僧借旧眠床。<BR>
</font></big>
<font color="#400080">道胜他图薄，身闲白日长。扁舟动归思，高处见沧浪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_16 </em></strong></font><font
face="黑体" color="#800080"> </font><font size="4" color="#800080" face="宋体">【柏梁隔句韵诗】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">不喜长亭柳，枝枝拟送君。惟怜北窗□，树树解留人。<BR>
</font></big>
<font color="#400080">圆缺都如月，东西只似云。愁看离席散，归盖动行尘。
<P><big><font size="3" face="黑体" color="#000080"><strong><em>&nbsp;&nbsp; 卷739_17 </em></strong></font><font
face="黑体" color="#800080"> </font><font size="4" color="#800080" face="宋体">【赠赵学士】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">常钦赵夫子，远作五侯宾。见面到今日，操心如古人。<BR>
</font></big>
<font color="#400080">醉同华席少，吟访野僧频。寂寂长河畔，荒斋与庙邻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_18 </em></strong></font><font
face="黑体" color="#800080"> </font><font size="4" color="#800080" face="宋体">【春阴】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">老雨不肯休，东风势还作。未放草蒙茸，已遣花萧索。<BR>
</font></big>
<font color="#400080">浮生何苦劳，触事妨行乐。寄语达生人，须知酒胜药。<br>
<P><big><font size="3" face="黑体" color="#000080"><strong><em>&nbsp;&nbsp; 卷739_19 </em></strong></font><font
face="黑体" color="#800080"> </font><font size="4" color="#800080" face="宋体">【春日金谷园】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">火急召亲宾，欢游莫厌频。日长徒似岁，花过即非春。<BR>
</font></big>
<font color="#400080">晚雨来何定，东风自不匀。须知三个月，不是负芳晨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_20 </em></strong></font><font
face="黑体" color="#800080"> </font><font size="4" color="#800080" face="宋体">【夏日酬祥松二公见访】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">多谢空门客，时时出草堂。从容非有约，淡薄不相忘。<BR>
</font></big>
<font color="#400080">池映春篁老，檐垂夏果香。西峰正清霁，自与拂吟床。
<P><big><font size="3" face="黑体" color="#000080"><strong><em>&nbsp;&nbsp; 卷739_21 </em></strong></font><font
face="黑体" color="#800080"> </font><font size="4" color="#800080" face="宋体">【怀赠操禅师】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">尝忆曹溪子，龛居面碧嵩。杉松新夏后，雨雹夜禅中。<BR>
</font></big>
<font color="#400080">道匪因经悟，心能向物空。秋来得音信，又在剡山东。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_22 </em></strong></font><font
face="黑体" color="#800080"> </font><font size="4" color="#800080" face="宋体">【闲居秋思呈祥松二公】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">秋光虽即好，客思转悠哉。去国身将老，流年雁又来。<BR>
</font></big>
<font color="#400080">叶红堆晚径，菊冷藉空。不得师相访，难将道自开。<br>
<P><big><font size="3" face="黑体" color="#000080"><strong><em>&nbsp;&nbsp; 卷739_23 </em></strong></font><font
face="黑体" color="#800080"> </font><font size="4" color="#800080" face="宋体">【赋得冬日青溪草堂四十字】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">莫道无幽致，常来到日西。地虽当北阙，天与设东溪。<BR>
</font></big>
<font color="#400080">疏苇寒多折，惊凫去不齐。坐中皆作者，长爱觅分题。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_24 </em></strong></font><font
face="黑体" color="#800080"> </font><font size="4" color="#800080" face="宋体">【溪斋】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">水木绕吾庐，搴帘晚槛虚。衰条寒露鹊，幽果落惊鱼。<BR>
</font></big>
<font color="#400080">爱酒贫还甚，趋时老更疏。乖慵自有素，不是忽簪裾。
<P><big><font size="3" face="黑体" color="#000080"><strong><em>&nbsp;&nbsp; 卷739_25 </em></strong></font><font
face="黑体" color="#800080"> </font><font size="4" color="#800080" face="宋体">【留题爱敬寺】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">野性竟未改，何以居朝廷。空为百官首，但爱千峰青。<BR>
</font></big>
<font color="#400080">南风新雨后，与客携觞行。斜阳惜归去，万壑啼鸟声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_26 </em></strong></font><font
face="黑体" color="#800080"> </font><font size="4" color="#800080" face="宋体">【小园】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">小园吾所好，栽植忘劳形。晚果经秋赤，寒蔬近社青。<BR>
</font></big>
<font color="#400080">竹萝荒引蔓，土井浅生萍。更欲从人劝，凭高置草亭。<br>
<P><big><font size="3" face="黑体" color="#000080"><strong><em>&nbsp;&nbsp; 卷739_27 </em></strong></font><font
face="黑体" color="#800080"> </font><font size="4" color="#800080" face="宋体">【宿山房】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">石窗灯欲尽，松槛月还明。就枕浑无睡，披衣却出行。<BR>
</font></big>
<font color="#400080">岩高泉乱滴，林动鸟时惊。倏忽山钟曙，喧喧仆马声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_28 </em></strong></font><font
face="黑体" color="#800080"> </font><font size="4" color="#800080" face="宋体">【金陵所居青溪草堂闲兴】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">窗外皆连水，杉松欲作林。自怜趋竞地，独有爱闲心。<BR>
</font></big>
<font color="#400080">素壁题看遍，危冠醉不簪。江僧暮相访，帘卷见秋岑。
<P><big><font size="3" face="黑体" color="#000080"><strong><em>&nbsp;&nbsp; 卷739_29 </em></strong></font><font
face="黑体" color="#800080"> </font><font size="4" color="#800080" face="宋体">【阙下偶书寄孙员外】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">长安驱驰地，贵贱共悠悠。白日谁相促，劳生自不休。<BR>
</font></big>
<font color="#400080">凤翔双阙晓，蝉噪六街秋。独有南宫客，时来话钓舟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_30 </em></strong></font><font
face="黑体" color="#800080"> </font><font size="4" color="#800080" face="宋体">【寄魏郎中】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">碌碌但随群，蒿兰任不分。未尝矜有道，求遇向吾君。<BR>
</font></big>
<font color="#400080">逸驾秋寻寺，长歌醉望云。高斋纸屏古，尘暗北山文。<br>
<P><big><font size="3" face="黑体" color="#000080"><strong><em>&nbsp;&nbsp; 卷739_31 </em></strong></font><font
face="黑体" color="#800080"> </font><font size="4" color="#800080" face="宋体">【病中书怀寄王二十六】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">落叶满山州，闲眠病未瘳。窗阴连竹枕，药气染茶瓯。<BR>
</font></big>
<font color="#400080">路匪人遮去，官须自觅休。焉宜更羸老，扶杖作公侯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_32 </em></strong></font><font
face="黑体" color="#800080"> </font><font size="4" color="#800080" face="宋体">【采菊】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">簇簇竟相鲜，一枝开几番。味甘资Lf，香好胜兰荪。<BR>
</font></big>
<font color="#400080">古道风摇远，荒篱露压繁。盈筐时采得，服饵近知门。
<P><big><font size="3" face="黑体" color="#000080"><strong><em>&nbsp;&nbsp; 卷739_33 </em></strong></font><font
face="黑体" color="#800080"> </font><font size="4" color="#800080" face="宋体">【送王郎中之官吉水】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">南望庐陵郡，山连五岭长。吾君怜远俗，从事辍名郎。<BR>
</font></big>
<font color="#400080">移户多无土，春蚕不满筐。惟应劳赞画，溪峒况强梁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_34 </em></strong></font><font
face="黑体" color="#800080"> </font><font size="4" color="#800080" face="宋体">【孤雁】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">欲食不敢食，合栖犹未栖。闻风亦惊过，避缴恨飞低。<BR>
</font></big>
<font color="#400080">水阔缘湘困，云寒过碛迷。悲鸣感人意，不见夜乌啼。<br>
<P><big><font size="3" face="黑体" color="#000080"><strong><em>&nbsp;&nbsp; 卷739_35 </em></strong></font><font
face="黑体" color="#800080"> </font><font size="4" color="#800080" face="宋体">【赠送致仕郎中】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">鹤立瘦棱棱，髭长白似银。衣冠皆古制，气貌异常人。<BR>
</font></big>
<font color="#400080">听雪添诗思，看山滞酒巡。西峰重归路，唯许野僧亲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_36 </em></strong></font><font
face="黑体" color="#800080"> </font><font size="4" color="#800080" face="宋体">【宿友人山居寄司徒相公】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">雨雪正霏霏，令人不忆归。地炉僧坐暖，山火声肥。<BR>
</font></big>
<font color="#400080">隔纸烘茶蕊，移铛剥芋衣。知君在霄汉，此兴得还稀。<BR>
<font color="#400080">郢客相寻夜，荒庭雪洒篙。虚堂看向曙，吟坐共忘劳。<BR>
</font></big>
<font color="#400080">溪冻声全减，灯寒焰不高。他人莫相笑，未易会吾曹。<br>
<P><big><font size="3" face="黑体" color="#000080"><strong><em>&nbsp;&nbsp; 卷739_37 </em></strong></font><font
face="黑体" color="#800080"> </font><font size="4" color="#800080" face="宋体">【感故府二首】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">戚戚复戚戚，期怀安可释。百年金石心，中路生死隔。<BR>
</font></big>
<font color="#400080">新坟应草合，旧地空苔色。白日灯荧荧，凝尘满几席。<BR><BR>
<font color="#400080">悒悒复悒悒，思君安可及。永日在阶前，披衣随风立。<BR>
</font></big>
<font color="#400080">高楼暮角断，远树寒鸦集。惆怅几行书，遗踪墨犹湿。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_38 </em></strong></font><font
face="黑体" color="#800080"> </font><font size="4" color="#800080" face="宋体">【田家三首】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">毕岁知无事，兵销复旧丁。竹门桑径狭，春日稻畦青。<BR>
</font></big>
<font color="#400080">犬吠隈篱落，鸡飞上碓H。归田起囗思，蛙叫草冥冥。<br>
<font color="#400080">不识城中路，熙熙乐有年。木擎社酒，瓦鼓送神钱。<BR>
</font></big>
<font color="#400080">霜落牛归屋，禾收雀满田。遥陂过秋水，闲阁钓鱼船。<BR>
<font color="#400080">长爱田家事，时时欲一过。垣篱皆树槿，厅院亦堆禾。<BR>
</font></big>
<font color="#400080">病果因风落，寒蔬向日多。遥闻数声笛，牛晚下前坡。<br>
<P><big><font size="3" face="黑体" color="#000080"><strong><em>&nbsp;&nbsp; 卷739_39 </em></strong></font><font
face="黑体" color="#800080"> </font><font size="4" color="#800080" face="宋体">【新竹】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">袅袅薰风软，娟娟湛露光。参差仙子仗，迤逦羽林枪。<BR>
</font></big>
<font color="#400080">迥去侵花地，斜来破藓墙。箨干犹抱翠，粉腻若涂装。<BR>
</font></big>
<font color="#400080">径曲茎难数，阴疏叶未长。懒嫌吟客倚，甘畏夏虫伤。<BR>
</font></big>
<font color="#400080">映水如争立，当轩自著行。北亭尊酒兴，还为此君狂。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_40 </em></strong></font><font
face="黑体" color="#800080"> </font><font size="4" color="#800080" face="宋体">【归燕词】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">羽翼势虽微，云霄亦可期。飞翻自有路，鸿鹄莫相嗤。<BR>
</font></big>
<font color="#400080">待侣临书幌，寻泥傍藻池。冲人穿柳径，捕蝶绕花枝。<BR>
</font></big>
<font color="#400080">广厦来应遍，深宫去不疑。雕梁声上下，烟浦影参差。<BR>
</font></big>
<font color="#400080">旧地人潜换，新巢雀谩窥。双双暮归处，疏雨满江湄。
<P><big><font size="3" face="黑体" color="#000080"><strong><em>&nbsp;&nbsp; 卷739_41 </em></strong></font><font
face="黑体" color="#800080"> </font><font size="4" color="#800080" face="宋体">【题魏坛二首】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">不遇至真传道要，曾看真诰亦何为。旧碑经乱沈荒涧，<BR>
</font></big>
<font color="#400080">灵篆因耕出故基。蛙黾自喧浇药井，牛羊闲过放生池。<BR>
</font></big>
<font color="#400080">萧条夕景空坛畔，朽桧枝斜绿蔓垂。<br><BR>
<font color="#400080">一寻遗迹到仙乡，云鹤沈沈思渺茫。丹井岁深生草木，<BR>
</font></big>
<font color="#400080">芝田春废卧牛羊。雨淋残画摧荒壁，鼠引饥蛇落坏梁。<BR>
</font></big>
<font color="#400080">薄暮欲归仍伫立，菖蒲风起水泱泱。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_42 </em></strong></font><font
face="黑体" color="#800080"> </font><font size="4" color="#800080" face="宋体">【东楼看雪】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">一上高楼醉复醒，日西江雪更冥冥。化风吹火全无气，<BR>
</font></big>
<font color="#400080">平望惟松少露青。腊内不妨南地少，夜长应得小窗听。<BR>
</font></big>
<font color="#400080">因思旧隐匡庐日，闲看杉柽掩石扃。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_43 </em></strong></font><font
face="黑体" color="#800080"> </font><font size="4" color="#800080" face="宋体">【落花】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">惜花无计又花残，独绕芳丛不忍看。暖艳动随莺翅落，<BR>
</font></big>
<font color="#400080">冷香愁杂燕泥干。绿珠倚槛魂初散，巫峡归云梦又阑。<BR>
</font></big>
<font color="#400080">忍把一尊重命乐，送春招客亦何欢。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_44 </em></strong></font><font
face="黑体" color="#800080"> </font><font size="4" color="#800080" face="宋体">【春雪】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">南国春寒朔气回，霏霏还阻百花开。全移暖律何方去，<BR>
</font></big>
<font color="#400080">似误新莺昨日来。平野旋销难蔽草，远林高缀却遮梅。<BR>
</font></big>
<font color="#400080">不知金勒谁家子，只待晴明赏帝台。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_45 </em></strong></font><font
face="黑体" color="#800080"> </font><font size="4" color="#800080" face="宋体">【重戏和春雪寄沈员外】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">谁道江南要雪难，半春犹得倚楼看。却遮迟日偷莺暖，<BR>
</font></big>
<font color="#400080">密洒西风借鹤寒。散漫不容梨艳去，轻明应笑玉华干。<BR>
</font></big>
<font color="#400080">和来琼什虽无敌，且是侬家比兴残。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_46 </em></strong></font><font
face="黑体" color="#800080"> </font><font size="4" color="#800080" face="宋体">【春日尊前示从事】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">州中案牍鱼鳞密，界上军书竹节稠。眼底好花浑似雪，<BR>
</font></big>
<font color="#400080">瓮头春酒漫如油。东君不为留迟日，清镜唯知促白头。<BR>
</font></big>
<font color="#400080">最觉此春无气味，不如庭草解忘忧。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_47 </em></strong></font><font
face="黑体" color="#800080"> </font><font size="4" color="#800080" face="宋体">【尊前】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">官为将相复何求，世路多端早合休。渐老更知春可惜，<BR>
</font></big>
<font color="#400080">正欢唯怕客难留。雨催草色还依旧，晴放花枝始自由。<BR>
</font></big>
<font color="#400080">莫厌百壶相劝倒，免教无事结闲愁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_48 </em></strong></font><font
face="黑体" color="#800080"> </font><font size="4" color="#800080" face="宋体">【蔷薇二首】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">万蕊争开照槛光，诗家何物可相方。锦江风撼云霞碎，<BR>
</font></big>
<font color="#400080">仙子衣飘黼黻香。`露早英浓压架，背人狂蔓暗穿墙。<BR>
</font></big>
<font color="#400080">彩笺蛮}旬休日，欲召亲宾看一场。<br><BR>
<font color="#400080">拂檐拖地对前墀，蝶影蜂声烂熳时。万倍馨香胜玉蕊，<BR>
</font></big>
<font color="#400080">一生颜色笑西施。忘归醉客临高架，恃宠佳人索好枝。<BR>
</font></big>
<font color="#400080">将并舞腰谁得及，惹衣伤手尽从伊。<BR>
<P><big><font size="3" face="黑体" color="#000080"><strong><em>&nbsp;&nbsp; 卷739_49 </em></strong></font><font
face="黑体" color="#800080"> </font><font size="4" color="#800080" face="宋体">【残牡丹】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">肠断题诗如执别，芳茵愁更绕阑铺。风飘金蕊看全落，<BR>
</font></big>
<font color="#400080">露滴檀英又暂苏。失意婕妤妆渐薄，背身妃子病难扶。<BR>
</font></big>
<font color="#400080">回看池馆春休也，又是迢迢看画图。<BR>
<P><big><font size="3" face="黑体" color="#000080"><strong><em>&nbsp;&nbsp; 卷739_50 </em></strong></font><font
face="黑体" color="#800080"> </font><font size="4" color="#800080" face="宋体">【春雨二首】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">春霖未免妨游赏，唯到诗家自有情。花径不通新草合，<BR>
</font></big>
<font color="#400080">兰舟初动曲池平。净缘高树莓苔色，饥集虚廊燕雀声。<BR>
</font></big>
<font color="#400080">闲忆昔年为客处，闷留山馆阻行行。<BR>
<font color="#400080">萧萧春雨密还疏，景象三时固不如，寒入远林莺翅重，<BR>
</font></big>
<font color="#400080">暖抽新麦土膏虚。细蒙台榭微兼日，潜涨涟漪欲动鱼。<BR>
</font></big>
<font color="#400080">唯称乖慵多睡者，掩门中酒览闲书。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_51 </em></strong></font><font
face="黑体" color="#800080"> </font><font size="4" color="#800080" face="宋体">【醉中惜花更书与诸从事】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">公退寻芳已是迟，莫因他事更来稀。未经旬日唯忧落，<BR>
</font></big>
<font color="#400080">算有开时不合归。歌槛宴馀风袅袅，闲园吟散雨霏霏。<BR>
</font></big>
<font color="#400080">高楼鼓绝重门闭，长为抛回恨解衣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_52 </em></strong></font><font
face="黑体" color="#800080"> </font><font size="4" color="#800080" face="宋体">【和判官喜雨】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">去祷山川尚未还，云雷寻作远声寒。人情便似秋登悦，<BR>
</font></big>
<font color="#400080">天色休劳夜起看。高槛气浓藏柳郭，小庭流拥没花坛。<BR>
</font></big>
<font color="#400080">须知太守重墙内，心极农夫望处欢。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_53 </em></strong></font><font
face="黑体" color="#800080"> </font><font size="4" color="#800080" face="宋体">【离阙下日感恩】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">二年尘冒处中台，喜得南归退不才。即路敢期皇子送，<BR>
</font></big>
<font color="#400080">出关犹有御书来。未知天地恩何报，翻对江山思莫开。<BR>
</font></big>
<font color="#400080">斜日苇汀凝立处，远波微r翠如苔。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_54 </em></strong></font><font
face="黑体" color="#800080"> </font><font size="4" color="#800080" face="宋体">【细雨遥怀故人】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">江云未散东风暖，溟蒙正在高楼见。细柳缘堤少过人，<BR>
</font></big>
<font color="#400080">平芜隔水时飞燕。我有近诗谁与和，忆君狂醉愁难破。<BR>
</font></big>
<font color="#400080">昨夜南窗不得眠，闲阶点滴回灯坐。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_55 </em></strong></font><font
face="黑体" color="#800080"> </font><font size="4" color="#800080" face="宋体">【春水】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">万派争流雨过时，晚来春静更逶迤。轻鸥散绕夫差国，<BR>
</font></big>
<font color="#400080">远树微分夏禹祠。青岸渐平濡柳带，旧溪应暖负莼丝。<BR>
</font></big>
<font color="#400080">风鬟倚楫谁家子，愁看鸳鸯望所之。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_56 </em></strong></font><font
face="黑体" color="#800080"> </font><font size="4" color="#800080" face="宋体">【蝶】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">粉蝶翩翩若有期，南园长是到春归。闲依柳带参差起，<BR>
</font></big>
<font color="#400080">困傍桃花独自飞。潜被燕惊还散乱，偶因人逐入帘帏。<BR>
</font></big>
<font color="#400080">晚来欲雨东风急，回看池塘影渐稀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_57 </em></strong></font><font
face="黑体" color="#800080"> </font><font size="4" color="#800080" face="宋体">【中春写怀寄沈彬员外】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">省从骑竹学讴吟，便光阴役此心。寓目不能闲一日，<BR>
</font></big>
<font color="#400080">闭门长胜得千金。窗悬夜雨残灯在，庭掩春风落絮深。<BR>
</font></big>
<font color="#400080">唯有故人同此兴，近来何事懒相寻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_58 </em></strong></font><font
face="黑体" color="#800080"> </font><font size="4" color="#800080" face="宋体">【钟山寺避暑勉二三子】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">楼台虽少景何深，满地青苔胜布金。松影晚留僧共坐，<BR>
</font></big>
<font color="#400080">水声闲与客同寻。清凉会拟归莲社，沈湎终须弃竹林。<BR>
</font></big>
<font color="#400080">长爱寄吟经案上，石窗秋霁向千岑。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_59 </em></strong></font><font
face="黑体" color="#800080"> </font><font size="4" color="#800080" face="宋体">【道林寺】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">虽向钟峰数寺连，就中奇胜出其间。不教幽树妨闲地，<BR>
</font></big>
<font color="#400080">别著高窗向远山。莲沼水从双涧入，客堂僧自九华还。<BR>
</font></big>
<font color="#400080">无因得结香灯社，空向王门玷玉班。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_60 </em></strong></font><font
face="黑体" color="#800080"> </font><font size="4" color="#800080" face="宋体">【和致仕沈郎中】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">欲谋休退尚因循，且向东溪种白O。谬应星辰居四辅，<BR>
</font></big>
<font color="#400080">终期冠褐作闲人。城中隔日趋朝懒，楚外千峰入梦频。<BR>
</font></big>
<font color="#400080">残照晚庭沈醉醒，静吟斜倚老松身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_61 </em></strong></font><font
face="黑体" color="#800080"> </font><font size="4" color="#800080" face="宋体">【醉中咏梅花】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">十月清霜尚未寒，雪英重叠已如抟。还悲独咏东园里，<BR>
</font></big>
<font color="#400080">老作南州刺史看。北客见皆惊节气，郡僚痴欲望杯盘。<BR>
</font></big>
<font color="#400080">交亲罕至长安远，一醉如泥岂自欢。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_62 </em></strong></font><font
face="黑体" color="#800080"> </font><font size="4" color="#800080" face="宋体">【闲出书怀】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">闲游何用问东西，寓兴皆非有所期。断酒只携僧共去，<BR>
</font></big>
<font color="#400080">看山从听马行迟。溪田雨涨禾生耳，原野莺啼黍熟时。<BR>
</font></big>
<font color="#400080">应有交亲长笑我，独轻人事鬓将衰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_63 </em></strong></font><font
face="黑体" color="#800080"> </font><font size="4" color="#800080" face="宋体">【寺居陆处士相访，感怀却寄二三友人】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">湘寺闲居亦半年，就中昨夜好潸然。人归远岫疏钟后，<BR>
</font></big>
<font color="#400080">雪打高杉古屋前。投足正逢他国乱，冥心未解祖师禅。<BR>
</font></big>
<font color="#400080">炉烟向冷孤灯下，唯有寒吟到曙天。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_64 </em></strong></font><font
face="黑体" color="#800080"> </font><font size="4" color="#800080" face="宋体">【春雪】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">随风竟日势漫漫，特地繁于故岁看。幽榭冻黏花屋重，<BR>
</font></big>
<font color="#400080">短檐斜湿燕巢寒。闲听不寐诗魂爽，净吃无厌酒肺干。<BR>
</font></big>
<font color="#400080">莫道便为桑麦药，亦胜焦涸到春残。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_65 </em></strong></font><font
face="黑体" color="#800080"> </font><font size="4" color="#800080" face="宋体">【惜花】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">淡淡西园日又垂，一尊何忍负芳枝。莫言风雨长相促，<BR>
</font></big>
<font color="#400080">直是晴明得几时。心破只愁莺践落，眼穿唯怕客来迟。<BR>
</font></big>
<font color="#400080">年年使我成狂叟，肠断红笺几首诗。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_66 </em></strong></font><font
face="黑体" color="#800080"> </font><font size="4" color="#800080" face="宋体">【梅花寄所亲】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">一气才新物未知，每惭青律与先吹。雪霜迷素犹嫌早，<BR>
</font></big>
<font color="#400080">桃杏虽红且后时。云鬓自黏飘处粉，玉鞭谁指出墙枝。<BR>
</font></big>
<font color="#400080">老夫多病无风味，只向尊前咏旧诗。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_67 </em></strong></font><font
face="黑体" color="#800080"> </font><font size="4" color="#800080" face="宋体">【登升元阁】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">登高始觉太虚宽，白雪须知唱和难。云渡琐窗金榜湿，<BR>
</font></big>
<font color="#400080">月移珠箔水精寒。九天星象帘前见，六代城池直下观。<BR>
</font></big>
<font color="#400080">唯有上层人未到，金乌飞过拂阑干。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_68 </em></strong></font><font
face="黑体" color="#800080"> </font><font size="4" color="#800080" face="宋体">【雪有作】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">霏霏奕奕满寒空，况是难逢值腊中。未白已堪张宴会，<BR>
</font></big>
<font color="#400080">渐繁偏好去帘栊。庭莎易集看盈地，池柳难装旋逐风。<BR>
</font></big>
<font color="#400080">长爱清华入诗句，预愁迟日放消融。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_69 </em></strong></font><font
face="黑体" color="#800080"> </font><font size="4" color="#800080" face="宋体">【宫词】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">自远凝旒守上阳，舞衣顿减旧朝香。帘垂粉阁春将尽，<BR>
</font></big>
<font color="#400080">门掩梨花日渐长。草色深浓封辇路，水声低咽转宫墙。<BR>
</font></big>
<font color="#400080">君王一去不回驾，皓齿青蛾空断肠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_70 </em></strong></font><font
face="黑体" color="#800080"> </font><font size="4" color="#800080" face="宋体">【晚春送牡丹】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">携觞邀客绕朱阑，肠断残春送牡丹。风雨数来留不得，<BR>
</font></big>
<font color="#400080">离披将谢忍重看。氛氲兰麝香初减，零落云霞色渐干。<BR>
</font></big>
<font color="#400080">借问少年能几许，不许推酒厌杯盘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_71 </em></strong></font><font
face="黑体" color="#800080"> </font><font size="4" color="#800080" face="宋体">【岁暮晚泊，望庐山不见，因怀岳僧呈察判】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">贪程只为看庐阜，及到停舟恨颇浓。云暗半空藏万仞，<BR>
</font></big>
<font color="#400080">雪迷双瀑在中峰。林端莫辨曾游路，鸟际微闻向暮钟。<BR>
</font></big>
<font color="#400080">长愧昔年招我入，共寻香社见芙蓉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_72 </em></strong></font><font
face="黑体" color="#800080"> </font><font size="4" color="#800080" face="宋体">【重台莲】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">斜倚秋风绝比伦，千英和露染难匀。自为祥瑞生南国，<BR>
</font></big>
<font color="#400080">谁把丹青寄北人。明月几宵同绿水，牡丹无路出红尘。<BR>
</font></big>
<font color="#400080">怜伊不算多时立，赢得馨香暗上身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_73 </em></strong></font><font
face="黑体" color="#800080"> </font><font size="4" color="#800080" face="宋体">【迎神】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">b蛮鼍，吟塞笛，女巫结束分行立。空中再拜神且来，<BR>
</font></big>
<font color="#400080">满奠椒浆齐献揖。阴风@@吹纸钱，妖巫瞑目传神言。<BR>
</font></big>
<font color="#400080">与君降福为丰年，莫教赛祀亏常筵。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷739_74 </em></strong></font><font
face="黑体" color="#800080"> </font><font size="4" color="#800080" face="宋体">【春词】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">日高闲步下堂阶，细草春莎没绣鞋。<br>折得玫瑰花一朵，凭君簪向凤凰钗。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷739_75 </em></strong></font><font
face="黑体" color="#800080"> </font><font size="4" color="#800080" face="宋体">【独夜作】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">佳人一去无消息，梦觉香残愁复入。<br>空庭悄悄月如霜，独倚阑干伴花立。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷739_76 </em></strong></font><font
face="黑体" color="#800080"> </font><font size="4" color="#800080" face="宋体">【竹】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">琼节高吹宿凤枝，风流交我立忘归。<br>最怜瑟瑟斜阳下，花影相和满客衣。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷739_77 </em></strong></font><font
face="黑体" color="#800080"> </font><font size="4" color="#800080" face="宋体">【清明日】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">他皆携酒寻芳去，我独关门好静眠。<br>唯有杨花似相觅，因风时复到床前。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷739_78 </em></strong></font><font
face="黑体" color="#800080"> </font><font size="4" color="#800080" face="宋体">【宫词】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">宫门长闭舞衣闲，略识君王鬓便斑。<br>却羡落花春不管，御沟流得到人间。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷739_79 </em></strong></font><font
face="黑体" color="#800080"> </font><font size="4" color="#800080" face="宋体">【送喻炼师归茅山】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">休粮知几载，脸色似桃红。半醉离城去，单衣行雪中。<BR>
</font></big>
<font color="#400080">水声茅洞晓，云影石房空。莫学秦时客，音书便不通。<br>
<P><big><font size="3" face="黑体" color="#000080"><strong><em>&nbsp;&nbsp; 卷739_80 </em></strong></font><font
face="黑体" color="#800080"> </font><font size="4" color="#800080" face="宋体">【和元宗元日大雪登楼】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">纷纷忽降当元会，著物轻明似月华。狂洒玉墀初散絮，<BR>
</font></big>
<font color="#400080">密黏宫树未妨花。迥封双阙千寻峭，冷压南山万仞斜。<BR>
</font></big>
<font color="#400080">宁意传来中使出，御题先赐老僧家。<BR>
<P><big><font size="3" face="黑体" color="#000080"><strong><em>&nbsp;&nbsp; 卷739_81 </em></strong></font><font
face="黑体" color="#800080"> </font><font size="4" color="#800080" face="宋体">【游栖霞寺】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">养花天气近平分，瘦马来敲白下门。晓色未开山意远，<BR>
</font></big>
<font color="#400080">春容犹淡月华昏。琅琊冷落存遗迹，篱舍稀疏带旧村。<BR>
</font></big>
<font color="#400080">此地几经人聚散，只今王谢独名存。<BR>
<P><big><font size="3" face="黑体" color="#000080"><strong><em>&nbsp;&nbsp; 卷739_82 </em></strong></font><font
face="黑体" color="#800080"> </font><font size="4" color="#800080" face="宋体">【答汤悦】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">司空犹不作，那敢作司徒。幸有山翁号，如何不见呼。
<P><big><font size="3" face="黑体" color="#000080"><strong><em>&nbsp;&nbsp; 卷739_83 </em></strong></font><font
face="黑体" color="#800080"> </font><font size="4" color="#800080" face="宋体">【金山】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">不嗟白发曾游此，不叹征帆无了期。<br>尽日凭阑谁会我，只悲不见韩垂诗。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷739_84 </em></strong></font><font
face="黑体" color="#800080"> </font><font size="4" color="#800080" face="宋体">【送李冠（冠善吹中管）】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">匀如春涧长流水，怨似秋枝欲断蝉。<br>可惜人间容易听，清声不到御楼前。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷739_85 </em></strong></font><font
face="黑体" color="#800080"> </font><font size="4" color="#800080" face="宋体">【游宋兴寺东岩】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">几年不到东岩下，旧住僧亡屋亦无。<br>寒日萧条何物在，朽松经烧石池枯。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷739_86 </em></strong></font><font
face="黑体" color="#800080"> </font><font size="4" color="#800080" face="宋体">【批周宗书后】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">偶罢阿衡来典郡，固无闲物可应官。<br>凭君为报群胥道，莫作循州刺史看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷739_87 </em></strong></font><font
face="黑体" color="#800080"> </font><font size="4" color="#800080" face="宋体">【题信果观壁】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">春来涨水流而活，晓色西山势似行。<br>玉洞主人经劫在，携竿步步就长生。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷739_88 </em></strong></font><font
face="黑体" color="#800080"> </font><font size="4" color="#800080" face="宋体">【送八分书与友人，继以诗】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">为诗书，不封将去寄仙都。<br>仙翁拍手应相笑，得似秦朝次仲无。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷739_89 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1472.htm" target="_blank"></font><font size="3" color="#0080FF"><font face="黑体">李建勋</font></a></big> 
<br>
</font><br>
<font color="#400080">桃花流水须长信，不学刘郎去又来。（见《南唐近事》）<br><BR>
<font color="#400080">粟多未必全为计，师老须防有伏兵。（《寄冯延鲁使闽》）<br><BR>
<font color="#400080">遍寻云壑重题石，欲下山门更倚松。（《留别钟山》，<BR>
</font></big>
<font color="#400080">见《吟窗杂录》）<br> <BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
