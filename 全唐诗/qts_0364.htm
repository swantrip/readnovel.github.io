<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百六十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百六十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷364_1 </em></strong></font><font
face="黑体" color="#800080"> </font><font size="4" color="#800080" face="宋体">【荆州歌二首】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">渚宫杨柳暗，麦城朝雉飞。可怜踏青伴，乘暖著轻衣。<BR><BR>
<font color="#400080">今日好南风，商旅相催发。沙头樯竿上，始见春江阔。<br>
<P><big><font size="3" face="黑体" color="#000080"><strong><em>&nbsp;&nbsp; 卷364_2 </em></strong></font><font
face="黑体" color="#800080"> </font><font size="4" color="#800080" face="宋体">【纪南歌】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">风烟纪南城，尘土荆门路。天寒多猎骑，走上樊姬墓。
<P><big><font size="3" face="黑体" color="#000080"><strong><em>&nbsp;&nbsp; 卷364_3 </em></strong></font><font
face="黑体" color="#800080"> </font><font size="4" color="#800080" face="宋体">【视刀环歌】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">常恨言语浅，不如人意深。今朝两相视，脉脉万重心。<br>
<P><big><font size="3" face="黑体" color="#000080"><strong><em>&nbsp;&nbsp; 卷364_4 </em></strong></font><font
face="黑体" color="#800080"> </font><font size="4" color="#800080" face="宋体">【三阁辞四首（吴声）】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">贵人三阁上，日晏未梳头。不应有恨事，娇甚却成愁。<BR>
<font color="#400080">珠箔曲琼钩，仔细见扬州。北兵那得度，浪话判悠悠。<BR><BR>
<font color="#400080">沉香帖阁柱，金缕画门楣。回首降幡下，已见黍离离。<br>
<font color="#400080">三人出眢井，一身登槛车。朱门漫临水，不可见鲈鱼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷364_5 </em></strong></font><font
face="黑体" color="#800080"> </font><font size="4" color="#800080" face="宋体">【纥那曲二首】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">杨柳郁青青，竹枝无限情。周郎一回顾，听唱纥那声。<BR><BR>
<font color="#400080">踏曲兴无穷，调同词不同。愿郎千万寿，长作主人翁。<br>
<P><big><font size="3" face="黑体" color="#000080"><strong><em>&nbsp;&nbsp; 卷364_6 </em></strong></font><font
face="黑体" color="#800080"> </font><font size="4" color="#800080" face="宋体">【淮阴行五首】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">簇簇淮阴市，竹楼缘岸上。好日起樯竿，乌飞惊五两。<BR>
<font color="#400080">今日转船头，金乌指西北。烟波与春草，千里同一色。<BR><BR>
<font color="#400080">船头大铜I，摩挲光阵阵。早早使风来，沙头一眼认。<br>
<font color="#400080">何物令侬羡，羡郎船尾燕。衔泥趁樯竿，宿食长相见。<BR><BR>
<font color="#400080">隔浦望行船，头昂尾摇Ｎ弈瓮砝词保清淮春浪软。
<P><big><font size="3" face="黑体" color="#000080"><strong><em>&nbsp;&nbsp; 卷364_7 </em></strong></font><font
face="黑体" color="#800080"> </font><font size="4" color="#800080" face="宋体">【浑侍中宅牡丹】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">径尺千馀朵，人间有此花。今朝见颜色，更不向诸家。<br>
<P><big><font size="3" face="黑体" color="#000080"><strong><em>&nbsp;&nbsp; 卷364_8 </em></strong></font><font
face="黑体" color="#800080"> </font><font size="4" color="#800080" face="宋体">【咏红柿子】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">晓连星影出，晚带日光悬。本因遗采掇，翻自保天年。
<P><big><font size="3" face="黑体" color="#000080"><strong><em>&nbsp;&nbsp; 卷364_9 </em></strong></font><font
face="黑体" color="#800080"> </font><font size="4" color="#800080" face="宋体">【吕八见寄郡内书怀因而戏和】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">文苑振金声，循良冠百城。不知今史氏，何处列君名。<br>
<P><big><font size="3" face="黑体" color="#000080"><strong><em>&nbsp;&nbsp; 卷364_10 </em></strong></font><font
face="黑体" color="#800080"> </font><font size="4" color="#800080" face="宋体">【秋风引】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">何处秋风至，萧萧送雁群。朝来入庭树，孤客最先闻。
<P><big><font size="3" face="黑体" color="#000080"><strong><em>&nbsp;&nbsp; 卷364_11 </em></strong></font><font
face="黑体" color="#800080"> </font><font size="4" color="#800080" face="宋体">【柳花词三首】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">开从绿条上，散逐香风远。故取花落时，悠扬占春晚。<br>
<font color="#400080">轻飞不假风，轻落不委地。撩乱舞晴空，发人无限思。<BR><BR>
<font color="#400080">晴天雪，来送青春暮。无意似多情，千家万家去。
<P><big><font size="3" face="黑体" color="#000080"><strong><em>&nbsp;&nbsp; 卷364_12 </em></strong></font><font
face="黑体" color="#800080"> </font><font size="4" color="#800080" face="宋体">【路傍曲】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">南山宿雨晴，春入凤凰城。处处闻弦管，无非送酒声。<br>
<P><big><font size="3" face="黑体" color="#000080"><strong><em>&nbsp;&nbsp; 卷364_13 </em></strong></font><font
face="黑体" color="#800080"> </font><font size="4" color="#800080" face="宋体">【君山怀古】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">属车八十一，此地阻长风。千载威灵尽，赭山寒水中。
<P><big><font size="3" face="黑体" color="#000080"><strong><em>&nbsp;&nbsp; 卷364_14 </em></strong></font><font
face="黑体" color="#800080"> </font><font size="4" color="#800080" face="宋体">【庭竹】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">露涤铅粉节，风摇青玉枝。依依似君子，无地不相宜。<br>
<P><big><font size="3" face="黑体" color="#000080"><strong><em>&nbsp;&nbsp; 卷364_15 </em></strong></font><font
face="黑体" color="#800080"> </font><font size="4" color="#800080" face="宋体">【唐郎中宅与诸公同饮酒看牡丹】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">今日花前饮，甘心醉数杯。但愁花有语，不为老人开。
<P><big><font size="3" face="黑体" color="#000080"><strong><em>&nbsp;&nbsp; 卷364_16 </em></strong></font><font
face="黑体" color="#800080"> </font><font size="4" color="#800080" face="宋体">【题寿安甘棠馆二首】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">公馆似仙家，池清竹径斜。山禽忽惊起，冲落半岩花。<br>
<font color="#400080">门前洛阳道，门里桃花路。尘土与烟霞，其间十馀步。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷364_17 </em></strong></font><font
face="黑体" color="#800080"> </font><font size="4" color="#800080" face="宋体">【古词二首（一作讽古）】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">轩后初冠冕，前旒为蔽明。安知从复道，然后见人情。<BR><BR>
<font color="#400080">簿领乃俗士，清谈信古风。吾观苏令绰，朱墨一何工。<br>
<P><big><font size="3" face="黑体" color="#000080"><strong><em>&nbsp;&nbsp; 卷364_18 </em></strong></font><font
face="黑体" color="#800080"> </font><font size="4" color="#800080" face="宋体">【寓兴二首】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">常谈即至理，安事非常情。寄语何平叔，无为轻老生。<BR>
<font color="#400080">世途多礼数，鹏`各逍遥。何事陶彭泽，抛官为折腰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷364_19 </em></strong></font><font
face="黑体" color="#800080"> </font><font size="4" color="#800080" face="宋体">【咏史二首】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">骠骑非无势，少卿终不去。世道剧颓波，我心如砥柱。<BR><BR>
<font color="#400080">贾生明王道，卫绾工车戏。同遇汉文时，何人居贵位。
<P><big><font size="3" face="黑体" color="#000080"><strong><em>&nbsp;&nbsp; 卷364_20 </em></strong></font><font
face="黑体" color="#800080"> </font><font size="4" color="#800080" face="宋体">【经檀道济故垒】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">万里长城坏，荒营野草秋。秣陵多士女，犹唱白符鸠。<br>
<P><big><font size="3" face="黑体" color="#000080"><strong><em>&nbsp;&nbsp; 卷364_21 </em></strong></font><font
face="黑体" color="#800080"> </font><font size="4" color="#800080" face="宋体">【伤段右丞（江湖旧游，南宫交代）】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">江海多豪气，朝廷有直声。何言马蹄下，一旦是佳城。
<P><big><font size="3" face="黑体" color="#000080"><strong><em>&nbsp;&nbsp; 卷364_22 </em></strong></font><font
face="黑体" color="#800080"> </font><font size="4" color="#800080" face="宋体">【伤独孤舍人】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">昔别矜年少，今悲丧国华。远来同社燕，不见早梅花。<br>
<P><big><font size="3" face="黑体" color="#000080"><strong><em>&nbsp;&nbsp; 卷364_23 </em></strong></font><font
face="黑体" color="#800080"> </font><font size="4" color="#800080" face="宋体">【再伤庞尹】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">京兆归何处，章台空暮尘。可怜鸾镜下，哭杀画眉人。
<P><big><font size="3" face="黑体" color="#000080"><strong><em>&nbsp;&nbsp; 卷364_24 </em></strong></font><font
face="黑体" color="#800080"> </font><font size="4" color="#800080" face="宋体">【敬酬微公见寄二首】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">凄凉沃州僧，憔悴柴桑宰。别来二十年，唯馀两心在。<br>
<font color="#400080">越江千里镜，越岭四时雪。中有逍遥人，夜深观水月。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷364_25 </em></strong></font><font
face="黑体" color="#800080"> </font><font size="4" color="#800080" face="宋体">【鄂渚留别李二十一表臣大夫】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">高樯起行色，促柱动离声。欲问江深浅，应如远别情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷364_26 </em></strong></font><font
face="黑体" color="#800080"> </font><font size="4" color="#800080" face="宋体">【答表臣赠别二首】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">昔为瑶池侣，飞舞集蓬莱。今作江汉别，风雪一徘徊。<BR><BR>
<font color="#400080">嘶马立未还，行舟路将转。江头暝色深，挥袖依稀见。
<P><big><font size="3" face="黑体" color="#000080"><strong><em>&nbsp;&nbsp; 卷364_27 </em></strong></font><font
face="黑体" color="#800080"> </font><font size="4" color="#800080" face="宋体">【始发鄂渚寄表臣二首】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">祖帐管弦绝，客帆西风生。回车已不见，犹听马嘶声。<br>
<font color="#400080">晓发柳林戍，遥城闻五鼓。忆与故人眠，此时犹晤语。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷364_28 </em></strong></font><font
face="黑体" color="#800080"> </font><font size="4" color="#800080" face="宋体">【出鄂州界怀表臣二首】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">离席一挥杯，别愁今尚醉。迟迟有情处，却恨江帆驶。<BR><BR>
<font color="#400080">梦觉疑连榻，舟行忽千里。不见黄鹤楼，寒沙雪相似。<br>
<P><big><font size="3" face="黑体" color="#000080"><strong><em>&nbsp;&nbsp; 卷364_29 </em></strong></font><font
face="黑体" color="#800080"> </font><font size="4" color="#800080" face="宋体">【和游房公旧竹亭闻琴绝句】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">尚有竹间路，永无綦下尘。一闻流水曲，重忆餐霞人。
<P><big><font size="3" face="黑体" color="#000080"><strong><em>&nbsp;&nbsp; 卷364_30 </em></strong></font><font
face="黑体" color="#800080"> </font><font size="4" color="#800080" face="宋体">【西州李尚书知愚与元武昌有旧远示二篇…继和二首】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">如何赠琴日，已是绝弦时。无复双金报，空馀挂剑悲。<br>
<font color="#400080">宝匣从此闲，朱弦谁复调。只应随玉树，同向土中销。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷364_31 </em></strong></font><font
face="黑体" color="#800080"> </font><font size="4" color="#800080" face="宋体">【别苏州二首】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">三载为吴郡，临岐祖帐开。虽非谢桀黠，且为一裴回。<BR><BR>
<font color="#400080">流水阊门外，秋风吹柳条。从来送客处，今日自魂销。<br>
<P><big><font size="3" face="黑体" color="#000080"><strong><em>&nbsp;&nbsp; 卷364_32 </em></strong></font><font
face="黑体" color="#800080"> </font><font size="4" color="#800080" face="宋体">【罢和州游建康】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">秋水清无力，寒山暮多思。官闲不计程，遍上南朝寺。
<P><big><font size="3" face="黑体" color="#000080"><strong><em>&nbsp;&nbsp; 卷364_33 </em></strong></font><font
face="黑体" color="#800080"> </font><font size="4" color="#800080" face="宋体">【九日登高】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">世路山河险，君门烟雾深。年年上高处，未省不伤心。<br>
<P><big><font size="3" face="黑体" color="#000080"><strong><em>&nbsp;&nbsp; 卷364_34 </em></strong></font><font
face="黑体" color="#800080"> </font><font size="4" color="#800080" face="宋体">【答柳子厚】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">年方伯玉早，恨比四愁多。会待休车骑，相随出W罗。
<P><big><font size="3" face="黑体" color="#000080"><strong><em>&nbsp;&nbsp; 卷364_35 </em></strong></font><font
face="黑体" color="#800080"> </font><font size="4" color="#800080" face="宋体">【馆娃宫在旧郡西南砚石山前瞰姑苏台傍有采香…因赋二章】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">宫馆贮娇娃，当时意大夸。艳倾吴国尽，笑入楚王家。<BR>
</font></big>
<font color="#400080">月殿移椒壁，天花代舜华。唯馀采香径，一带绕山斜。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
