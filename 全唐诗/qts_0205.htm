<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百零五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百零五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷205_1 </em></strong></font><font
face="黑体" color="#800080"> </font><font size="4" color="#800080" face="宋体">【祀风师乐章・迎神】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">太御气，句芒肇功。苍龙青旗，爰候祥风。<BR>
</font></big>
<font color="#400080">律以和应，神以感通。鼎俎修J，时惟礼崇。<BR>
<P><big><font size="3" face="黑体" color="#000080"><strong><em>&nbsp;&nbsp; 卷205_2 </em></strong></font><font
face="黑体" color="#800080"> </font><font size="4" color="#800080" face="宋体">【祀风师乐章・奠币登歌】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">旨酒告洁，青O应候。礼陈瑶币，乐献金奏。<BR>
</font></big>
<font color="#400080">弹弦自昔，解冻惟旧。仰瞻ZJ，群祥来凑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_3 </em></strong></font><font
face="黑体" color="#800080"> </font><font size="4" color="#800080" face="宋体">【祀风师乐章・迎俎酌献】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">德盛昭临，迎拜巽方。爰候发生，式荐馨香。<BR>
</font></big>
<font color="#400080">酌醴具举，工歌再扬。神歆入律，恩降百祥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_4 </em></strong></font><font
face="黑体" color="#800080"> </font><font size="4" color="#800080" face="宋体">【祀风师乐章・亚献终献】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">k芗备，玉帛陈。风动物，乐感神。<BR>
</font></big>
<font color="#400080">三献终，百神臻。草木荣，天下春。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_5 </em></strong></font><font
face="黑体" color="#800080"> </font><font size="4" color="#800080" face="宋体">【祀风师乐章・送神】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">微穆敷华能应节，飘扬发彩宜行庆。送迎灵驾神心飨，<BR>
</font></big>
<font color="#400080">跪拜灵坛礼容盛。气和草木发萌芽，德畅禽鱼遂翔泳。<BR>
</font></big>
<font color="#400080">永望翠盖逐流云，自兹率土调春令。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_6 </em></strong></font><font
face="黑体" color="#800080"> </font><font size="4" color="#800080" face="宋体">【祀雨师乐章・迎神】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">陟降左右，诚达幽圆。作解之功，乐惟有年。<BR>
</font></big>
<font color="#400080">云戾止，洒雾飘烟。惟馨展礼，爰列豆笾。<BR>
<P><big><font size="3" face="黑体" color="#000080"><strong><em>&nbsp;&nbsp; 卷205_7 </em></strong></font><font
face="黑体" color="#800080"> </font><font size="4" color="#800080" face="宋体">【祀雨师乐章・奠币登歌】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">岁正朱明，礼布玄制。惟乐能感，与神合契。<BR>
</font></big>
<font color="#400080">阴雾离披，灵驭摇裔。膏泽之庆，期于稔岁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_8 </em></strong></font><font
face="黑体" color="#800080"> </font><font size="4" color="#800080" face="宋体">【祀雨师乐章・迎俎酌献】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">阳开幽蛰，躬奉郁鬯。礼备节应，震来灵降。<BR>
</font></big>
<font color="#400080">动植求声，飞沉允望。时康气茂，惟神之贶。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_9 </em></strong></font><font
face="黑体" color="#800080"> </font><font size="4" color="#800080" face="宋体">【祀雨师乐章・亚献终献】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">奠既备，献将终。神行令，瑞飞空。<BR>
</font></big>
<font color="#400080">迎乾德，祈岁功。乘烟燎，俨从风。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_10 </em></strong></font><font
face="黑体" color="#800080"> </font><font size="4" color="#800080" face="宋体">【祀雨师乐章・送神】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">整驾升车望寥廓，垂阴荐祉荡昏氛。飨时灵贶v如在，<BR>
</font></big>
<font color="#400080">乐罢馀声遥可闻。饮福陈诚礼容备，撤俎终献曙光分。<BR>
</font></big>
<font color="#400080">跪拜临坛结空想，年年应节候油云。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_11 </em></strong></font><font
face="黑体" color="#800080"> </font><font size="4" color="#800080" face="宋体">【答窦拾遗卧病见寄】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">今春扶病移沧海，几度承恩对白花。送客屡闻帘外鹊，<BR>
</font></big>
<font color="#400080">销愁已辨酒中蛇。瓶开枸杞悬泉水，鼎炼芙蓉伏火砂。<BR>
</font></big>
<font color="#400080">误入尘埃牵吏役，羞将簿领到君家。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_12 </em></strong></font><font
face="黑体" color="#800080"> </font><font size="4" color="#800080" face="宋体">【对酒赠故人】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">扶起离披菊，霜轻喜重开。醉中惊老去，笑里觉愁来。<BR>
</font></big>
<font color="#400080">月送人无尽，风吹浪不回。感时将有寄，诗思涩难裁。<br>
<P><big><font size="3" face="黑体" color="#000080"><strong><em>&nbsp;&nbsp; 卷205_13 </em></strong></font><font
face="黑体" color="#800080"> </font><font size="4" color="#800080" face="宋体">【同李吏部伏日口号，呈元庶子、路中丞】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">火炎逢六月，金伏过三庚。几度衣裳汗，谁家枕簟清。<BR>
</font></big>
<font color="#400080">颁冰无下位，裁扇有高名。吏部还开瓮，殷勤二客情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_14 </em></strong></font><font
face="黑体" color="#800080"> </font><font size="4" color="#800080" face="宋体">【岭下卧疾，寄刘长卿员外】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">唯有贫兼病，能令亲爱疏。岁时供放逐，身世付空虚。<BR>
</font></big>
<font color="#400080">胫弱秋添絮，头风晓废梳。波澜喧众口，藜藿静吾庐。<BR>
</font></big>
<font color="#400080">丧马思开卦，占^懒发书。十年江海隔，离恨子知予。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_15 </em></strong></font><font
face="黑体" color="#800080"> </font><font size="4" color="#800080" face="宋体">【戏题诸判官厅壁】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">六十老翁无所取，二三君子不相遗。<br>愿留今日交欢意，直到隳官谢病时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷205_16 </em></strong></font><font
face="黑体" color="#800080"> </font><font size="4" color="#800080" face="宋体">【酬兵部李侍郎晚过东厅之作（时自刑部侍郎拜祭酒）】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">酒礼惭先祭，刑书已旷官。诏驰黄纸速，身在绛纱安。<BR>
</font></big>
<font color="#400080">圣位登堂静，生徒跪席寒。庭槐暂摇落，幸为入春看。<br>
<P><big><font size="3" face="黑体" color="#000080"><strong><em>&nbsp;&nbsp; 卷205_17 </em></strong></font><font
face="黑体" color="#800080"> </font><font size="4" color="#800080" face="宋体">【昭德皇后挽歌词】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">西汜驰晖过，东园别路长。岁华唯陇柏，春事罢公桑。<BR>
</font></big>
<font color="#400080">龟兆开泉户，禽巢闭画梁。更闻哀礼过，明诏制心丧。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_18 </em></strong></font><font
face="黑体" color="#800080"> </font><font size="4" color="#800080" face="宋体">【秋日过徐氏园林】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">回塘分越水，古树积吴烟。扫竹催铺席，垂萝待系船。<BR>
</font></big>
<font color="#400080">鸟窥新罅栗，龟上半欹莲。屡入忘归地，长嗟俗事牵。
<P><big><font size="3" face="黑体" color="#000080"><strong><em>&nbsp;&nbsp; 卷205_19 </em></strong></font><font
face="黑体" color="#800080"> </font><font size="4" color="#800080" face="宋体">【双山过信公所居】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">遥礼前朝塔，微闻后夜钟。人间第四祖，云里一双峰。<BR>
</font></big>
<font color="#400080">积雨封苔径，多年亚石松。传心不传法，谁可继高踪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_20 </em></strong></font><font
face="黑体" color="#800080"> </font><font size="4" color="#800080" face="宋体">【尚书宗兄使过诗以奉献】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">洛下交亲满，归闲意有馀。翻嫌旧坐宅，却驾所悬车。<BR>
</font></big>
<font color="#400080">腹饱山僧供，头轻侍婢梳。上官唯揖让，半禄代耕I。<BR>
</font></big>
<font color="#400080">雨散三秋别，风传一字书。胜游如可继，还欲并园庐。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_21 </em></strong></font><font
face="黑体" color="#800080"> </font><font size="4" color="#800080" face="宋体">【抱疾谢李吏部赠诃黎勒叶】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">一叶生西徼，赍来上海查。岁时经水府，根本别天涯。<BR>
</font></big>
<font color="#400080">方士真难见，商胡辄自夸。此香同异域，看色胜仙家。<BR>
</font></big>
<font color="#400080">茗饮暂调气，梧丸喜伐邪。幸蒙祛老疾，深愿驻韶华。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_22 </em></strong></font><font
face="黑体" color="#800080"> </font><font size="4" color="#800080" face="宋体">【奉和柳相公中书言怀】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">运筹时所贵，前席礼偏深。羸驾归贫宅，欹冠出禁林。<BR>
</font></big>
<font color="#400080">凤巢方得地，牛喘最关心。雅望期三入，东山未可寻。<br>
<P><big><font size="3" face="黑体" color="#000080"><strong><em>&nbsp;&nbsp; 卷205_23 </em></strong></font><font
face="黑体" color="#800080"> </font><font size="4" color="#800080" face="宋体">【客自江南话过亡友朱司议故宅】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">交臂多相共，风流忆此人。海翻移里巷，书蠹积埃尘。<BR>
</font></big>
<font color="#400080">奉佛栖禅久，辞官上疏频。故来分半宅，惟是旧交亲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_24 </em></strong></font><font
face="黑体" color="#800080"> </font><font size="4" color="#800080" face="宋体">【酬于侍郎湖南见寄十四韵】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">桂岭千崖断，湘流一派通。长沙今贾傅，东海旧于公。<BR>
</font></big>
<font color="#400080">章甫经殊俗，离骚继雅风。金闺文作字，玉匣气成虹。<BR>
</font></big>
<font color="#400080">翰墨时招侣，丹青夙在公。主恩留左掖，人望积南宫。<BR>
</font></big>
<font color="#400080">巧拙循名异，浮沉顾位同。九迁归上略，三已契愚衷。<BR>
</font></big>
<font color="#400080">责谢庭中吏，悲宽塞上翁。楚材欣有适，燕石愧无功。<BR>
</font></big>
<font color="#400080">山晓重岚外，林春苦雾中。雪花翻海鹤，波影倒江枫。<BR>
</font></big>
<font color="#400080">去札频逢信，回帆早挂空。避贤方有日，非敢爱微躬。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_25 </em></strong></font><font
face="黑体" color="#800080"> </font><font size="4" color="#800080" face="宋体">【朝拜元陵】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">宫前石马对中峰，云里金铺闭几重。<br>不见露盘迎晓日，唯闻木斧扣寒松。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷205_26 </em></strong></font><font
face="黑体" color="#800080"> </font><font size="4" color="#800080" face="宋体">【发襄阳后却寄公安人】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">挥泪送回人，将书报所亲。晚年多疾病，中路有风尘。<BR>
</font></big>
<font color="#400080">王粲频征楚，君恩许入秦。还同星火去，马上别江春。<br>
<P><big><font size="3" face="黑体" color="#000080"><strong><em>&nbsp;&nbsp; 卷205_27 </em></strong></font><font
face="黑体" color="#800080"> </font><font size="4" color="#800080" face="宋体">【立春后休沐】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">心与青春背，新年亦掩扉。渐穷无相学，惟避不材讥。<BR>
</font></big>
<font color="#400080">积病攻难愈，衔恩报转微。定知书课日，优诏许辞归。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_28 </em></strong></font><font
face="黑体" color="#800080"> </font><font size="4" color="#800080" face="宋体">【宿庐山，赠白鹤观刘尊师】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">苍苍五老雾中坛，杳杳三山洞里官。手护昆仑象牙简，<BR>
</font></big>
<font color="#400080">心推霹雳枣枝盘。春飞雪粉如毫润，晓漱琼膏冰齿寒。<BR>
</font></big>
<font color="#400080">渐恨流年筋力少，惟思露冕事星冠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_29 </em></strong></font><font
face="黑体" color="#800080"> </font><font size="4" color="#800080" face="宋体">【观壁画九想图】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">一世荣枯无异同，百年哀乐又归空。<br>夜阑鸟鹊相争处，林下真僧在定中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷205_30 </em></strong></font><font
face="黑体" color="#800080"> </font><font size="4" color="#800080" face="宋体">【送日本国聘贺使晁巨卿东归】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">上才生下国，东海是西邻。九译蕃君使，千年圣主臣。<BR>
</font></big>
<font color="#400080">野情偏得礼，木性本含真。锦帆乘风转，金装照地新。<BR>
</font></big>
<font color="#400080">孤城开蜃阁，晓日上朱轮。早识来朝岁，涂山玉帛均。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_31 </em></strong></font><font
face="黑体" color="#800080"> </font><font size="4" color="#800080" face="宋体">【顾著作宅赋诗】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">几年江海烟霞，乘醉一到京华。已觉不嫌羊酪，<BR>
</font></big>
<font color="#400080">谁能长守兔D。脱巾偏招相国，逢竹便认吾家。<BR>
</font></big>
<font color="#400080">各在芸台阁里，烦君日日登车。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_32 </em></strong></font><font
face="黑体" color="#800080"> </font><font size="4" color="#800080" face="宋体">【近获风痹之疾，题寄所怀】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">病夫将已矣，无可答君恩。衾枕同羁客，图书委外孙。<BR>
</font></big>
<font color="#400080">久来从吏道，常欲奉空门。疾走机先息，欹行力渐烦。<BR>
</font></big>
<font color="#400080">无医能却老，有变是游魂。鸟宿还依伴，蓬飘莫问根。<BR>
</font></big>
<font color="#400080">寓形齐指马，观境制心猿。唯借南荣地，清晨暂负暄。
<P><big><font size="3" face="黑体" color="#000080"><strong><em>&nbsp;&nbsp; 卷205_33 </em></strong></font><font
face="黑体" color="#800080"> </font><font size="4" color="#800080" face="宋体">【奉和常阁老晚秋集贤院即事，寄赠徐、薛二侍郎】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">秘殿掖垣西，书楼苑树齐。秋烟凝缥帙，晓色上璇题。<BR>
</font></big>
<font color="#400080">门接承明近，池连太液低。疏钟文马驻，繁叶彩禽栖。<BR>
</font></big>
<font color="#400080">职美纶将，荣深组及。九霄偏眷顾，三事早提携。<BR>
</font></big>
<font color="#400080">对案临青玉，窥书捧紫泥。始欢新遇重，还惜旧游暌。<BR>
</font></big>
<font color="#400080">左宦登吴岫，分家渡越溪。赋中频叹f，卜处几听鸡。<BR>
</font></big>
<font color="#400080">望阙应多恋，临津不用迷。柏梁思和曲，朝夕候金闺。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_34 </em></strong></font><font
face="黑体" color="#800080"> </font><font size="4" color="#800080" face="宋体">【酬顾况见寄】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">于越城边枫叶高，楚人书里寄离骚。<br>寒江思俦侣，岁岁临流刷羽毛。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷205_35 </em></strong></font><font
face="黑体" color="#800080"> </font><font size="4" color="#800080" face="宋体">【岁日作（一作口号）】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">更劳今日春风至，枯树无枝可寄花。<br>览镜唯看飘乱发，临风谁为驻浮槎。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷205_36 </em></strong></font><font
face="黑体" color="#800080"> </font><font size="4" color="#800080" face="宋体">【元日观百僚朝会】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">万国贺唐尧，清晨会百僚。花冠萧相府，绣服霍嫖姚。<BR>
</font></big>
<font color="#400080">寿色凝丹槛，欢声彻九霄。御炉分兽炭，仙管弄云韶。<BR>
</font></big>
<font color="#400080">日照金觞动，风吹玉佩摇。都城献赋者，不得共趋朝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷205_37 </em></strong></font><font
face="黑体" color="#800080"> </font><font size="4" color="#800080" face="宋体">【再过金陵】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">玉树歌终王气收，雁行高送石城秋。<br>江山不管兴亡事，一任斜阳伴客愁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷205_38 </em></strong></font><font
face="黑体" color="#800080"> </font><font size="4" color="#800080" face="宋体">【寄杨侍御（一作包何诗）】<a
href="authers/qzz_0482.htm" target="_blank"></font><font size="3" color="#0080FF"><font face="黑体">包佶</font></a></big> 
<br>
</font><br>
<font color="#400080">一官何幸得同时，十载无媒独见遗。<br>今日不论腰下组，请君看取鬓边丝。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
