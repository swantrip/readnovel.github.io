<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷四十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷48_1 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制经孔子旧宅】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">孔门太山下，不见登封时。徒有先王法，今为明主思。<BR>
</font></big>
<font color="#400080">恩加万乘幸，礼致一牢祠。旧宅千年外，光华空在兹。<br>
<P><big><font size="3" face="黑体" color="#000080"><strong><em>&nbsp;&nbsp; 卷48_2 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制次琼岳韵】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">山o亦望幸，云雨见灵心。岳馆逢朝霁，关门解宿阴。<BR>
</font></big>
<font color="#400080">咸京天上近，清渭日边临。我武因冬狩，何言是即禽。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_3 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制送李尚书入蜀】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">眷言感忠义，何有间山川。徇节今如此，离情空复然。<BR>
</font></big>
<font color="#400080">皇心在勤恤，德泽委昭宣。周月成功后，明年或劳还。
<P><big><font size="3" face="黑体" color="#000080"><strong><em>&nbsp;&nbsp; 卷48_4 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制初出洛城】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">东土淹龙驾，西人望翠华。山川只询物，宫观岂为家。<BR>
</font></big>
<font color="#400080">十月回星斗，千官捧日车。洛阳无怨思，巡幸更非赊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_5 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制途次陕州作】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">驰道当河陕，陈诗问国风。川原三晋别，襟带两京同。<BR>
</font></big>
<font color="#400080">后殿函关尽，前旌阙塞通。行看洛阳陌，光景丽天中。<br>
<P><big><font size="3" face="黑体" color="#000080"><strong><em>&nbsp;&nbsp; 卷48_6 </em></strong></font><font
face="黑体" color="#800080"> </font><font size="4" color="#800080" face="宋体">【敕赐宁王池宴】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">贤王有池馆，明主赐春游。淑气林间发，恩光水上浮。<BR>
</font></big>
<font color="#400080">徒惭和鼎地，终谢巨川舟。皇泽空如此，轻生莫可酬。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_7 </em></strong></font><font
face="黑体" color="#800080"> </font><font size="4" color="#800080" face="宋体">【天津桥东旬宴得歌字韵】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">清洛象天河，东流形胜多。朝来逢宴喜，春尽却妍和。<BR>
</font></big>
<font color="#400080">泉鲔欢时跃，林莺醉里歌。赐恩频若此，为乐奈人何。
<P><big><font size="3" face="黑体" color="#000080"><strong><em>&nbsp;&nbsp; 卷48_8 </em></strong></font><font
face="黑体" color="#800080"> </font><font size="4" color="#800080" face="宋体">【上阳水窗旬宴得移字韵】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">河汉非应到，汀洲忽在斯。仍逢帝乐下，如逐海槎窥。<BR>
</font></big>
<font color="#400080">春赏时将换，皇恩岁不移。今朝游宴所，莫比天泉池。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_9 </em></strong></font><font
face="黑体" color="#800080"> </font><font size="4" color="#800080" face="宋体">【折杨柳】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">纤纤折杨柳，持此寄情人。一枝何足贵，怜是故园春。<BR>
</font></big>
<font color="#400080">迟景那能久，芳菲不及新。更愁征戍客，容鬓老边尘。<br>
<P><big><font size="3" face="黑体" color="#000080"><strong><em>&nbsp;&nbsp; 卷48_10 </em></strong></font><font
face="黑体" color="#800080"> </font><font size="4" color="#800080" face="宋体">【剪彩】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">姹女矜容色，为花不让春。既争芳意早，谁待物华真。<BR>
</font></big>
<font color="#400080">叶作参差发，枝从点缀新。自然无限态，长在艳阳晨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_11 </em></strong></font><font
face="黑体" color="#800080"> </font><font size="4" color="#800080" face="宋体">【和崔黄门寓直夜听蝉之作】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">蝉嘶玉树枝，向夕惠风吹。幸入连宵听，应缘饮露知。<BR>
</font></big>
<font color="#400080">思深秋欲近，声静夜相宜。不是黄金饰，清香徒尔为。
<P><big><font size="3" face="黑体" color="#000080"><strong><em>&nbsp;&nbsp; 卷48_12 </em></strong></font><font
face="黑体" color="#800080"> </font><font size="4" color="#800080" face="宋体">【和姚令公从幸温汤喜雪】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">万乘飞黄马，千金狐白裘。正逢银霰积，如向玉京游。<BR>
</font></big>
<font color="#400080">瑞色铺驰道，花文拂彩旒。还闻吉甫颂，不共郢歌俦。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_13 </em></strong></font><font
face="黑体" color="#800080"> </font><font size="4" color="#800080" face="宋体">【立春日晨起对积雪】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">忽对林亭雪，瑶华处处开。今年迎气始，昨夜伴春回。<BR>
</font></big>
<font color="#400080">玉润窗前竹，花繁院里梅。东郊斋祭所，应见五神来。<br>
<P><big><font size="3" face="黑体" color="#000080"><strong><em>&nbsp;&nbsp; 卷48_14 </em></strong></font><font
face="黑体" color="#800080"> </font><font size="4" color="#800080" face="宋体">【三月三日申王园亭宴集】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">稽亭追往事，睢苑胜前闻。飞阁凌芳树，华池落彩云。<BR>
</font></big>
<font color="#400080">藉草人留酌，衔花鸟赴群。向来同赏处，惟恨碧林曛。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_15 </em></strong></font><font
face="黑体" color="#800080"> </font><font size="4" color="#800080" face="宋体">【三月三日登龙山】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">伊川与灞津，今日祓除人。岂似龙山上，还同湘水滨。<BR>
</font></big>
<font color="#400080">衰颜忧更老，淑景望非春。禊饮岂吾事，聊将偶俗尘。
<P><big><font size="3" face="黑体" color="#000080"><strong><em>&nbsp;&nbsp; 卷48_16 </em></strong></font><font
face="黑体" color="#800080"> </font><font size="4" color="#800080" face="宋体">【和王司马折梅寄京邑昆弟】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">离别念同嬉，芬荣欲共持。独攀南国树，遥寄北风时。<BR>
</font></big>
<font color="#400080">林惜迎春早，花愁去日迟。还闻折梅处，更有棣华诗。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_17 </em></strong></font><font
face="黑体" color="#800080"> </font><font size="4" color="#800080" face="宋体">【晚霁登王六东阁】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">试上江楼望，初逢山雨晴。连空青嶂合，向晚白云生。<BR>
</font></big>
<font color="#400080">彼美要殊观，萧条见远情。情来不可极，日暮水流清。<br>
<P><big><font size="3" face="黑体" color="#000080"><strong><em>&nbsp;&nbsp; 卷48_18 </em></strong></font><font
face="黑体" color="#800080"> </font><font size="4" color="#800080" face="宋体">【苏侍郎紫薇庭各赋一物得芍药】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">仙禁生红药，微芳不自持。幸因清切地，还遇艳阳时。<BR>
</font></big>
<font color="#400080">名见桐君，香闻郑国诗。孤根若可用，非直爱华滋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_19 </em></strong></font><font
face="黑体" color="#800080"> </font><font size="4" color="#800080" face="宋体">【和黄门卢侍御咏竹】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">清切紫庭垂，葳蕤防露枝。色无玄月变，声有惠风吹。<BR>
</font></big>
<font color="#400080">高节人相重，虚心世所知。凤凰佳可食，一去一来仪。
<P><big><font size="3" face="黑体" color="#000080"><strong><em>&nbsp;&nbsp; 卷48_20 </em></strong></font><font
face="黑体" color="#800080"> </font><font size="4" color="#800080" face="宋体">【和韦尚书答梓州兄南亭宴集】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">棠棣闻馀兴，乌衣有旧游。门前杜城陌，池上曲江流。<BR>
</font></big>
<font color="#400080">暇日尝繁会，清风咏阻修。始知西峙岳，同气此相求。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_21 </em></strong></font><font
face="黑体" color="#800080"> </font><font size="4" color="#800080" face="宋体">【答陈拾遗赠竹簪】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">与君尝此志，因物复知心。遗我龙钟节，非无玳瑁簪。<BR>
</font></big>
<font color="#400080">幽素宜相重，雕华岂所任。为君安首饰，怀此代兼金。<br>
<P><big><font size="3" face="黑体" color="#000080"><strong><em>&nbsp;&nbsp; 卷48_22 </em></strong></font><font
face="黑体" color="#800080"> </font><font size="4" color="#800080" face="宋体">【赠澧阳韦明府】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">君有百炼刃，堪断七重犀。谁开太阿匣，持割武城鸡。<BR>
</font></big>
<font color="#400080">竟与尚书佩，遥应天子提。何时遇操宰，当使玉如泥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_23 </em></strong></font><font
face="黑体" color="#800080"> </font><font size="4" color="#800080" face="宋体">【在洪州答綦毋学士】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">旬雨不愆期，由来自若时。尔无言郡政，吾岂欲天欺。<BR>
</font></big>
<font color="#400080">常念涓尘益，惟欢草树滋。课成非所拟，人望在东。
<P><big><font size="3" face="黑体" color="#000080"><strong><em>&nbsp;&nbsp; 卷48_24 </em></strong></font><font
face="黑体" color="#800080"> </font><font size="4" color="#800080" face="宋体">【酬王六霁后书怀见示】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">云雨俱行罢，江天已洞开。炎氛霁后灭，边绪望中来。<BR>
</font></big>
<font color="#400080">作骥君垂耳，为鱼我曝鳃。更怜湘水赋，还是洛阳才。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_25 </em></strong></font><font
face="黑体" color="#800080"> </font><font size="4" color="#800080" face="宋体">【酬王六寒朝见诒】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">贾生流寓日，扬子寂寥时。在物多相背，唯君独见思。<BR>
</font></big>
<font color="#400080">渔为江上曲，雪作郢中词。忽枉兼金讯，长怀伐木诗。<br>
<P><big><font size="3" face="黑体" color="#000080"><strong><em>&nbsp;&nbsp; 卷48_26 </em></strong></font><font
face="黑体" color="#800080"> </font><font size="4" color="#800080" face="宋体">【林亭咏】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">穿筑非求丽，幽闲欲寄情。偶怀因壤石，真意在蓬瀛。<BR>
</font></big>
<font color="#400080">苔益山文古，池添竹气清。从兹果萧散，无事亦无营。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_27 </em></strong></font><font
face="黑体" color="#800080"> </font><font size="4" color="#800080" face="宋体">【晨出郡舍林下】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">晨兴步北林，萧散一开襟。复见林上月，娟娟犹未沉。<BR>
</font></big>
<font color="#400080">片云自孤远，丛筱亦清深。无事由来贵，方知物外心。
<P><big><font size="3" face="黑体" color="#000080"><strong><em>&nbsp;&nbsp; 卷48_28 </em></strong></font><font
face="黑体" color="#800080"> </font><font size="4" color="#800080" face="宋体">【园中时蔬尽皆锄理唯秋兰数本委而不顾彼虽…遂赋二章】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">场藿已成岁，园葵亦向阳。兰时独不偶，露节渐无芳。<BR>
</font></big>
<font color="#400080">旨异菁为蓄，甘非蔗有浆。人多利一饱，谁复惜馨香。<BR><BR>
<font color="#400080">幸得不锄去，孤苗守旧根。无心羡旨蓄，岂欲近名园。<BR>
</font></big>
<font color="#400080">遇赏宁充佩，为生莫碍门。幽林芳意在，非是为人论。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_29 </em></strong></font><font
face="黑体" color="#800080"> </font><font size="4" color="#800080" face="宋体">【林亭寓言】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">林居逢岁晏，遇物使情多。蘅不时与，芬荣奈汝何。<BR>
</font></big>
<font color="#400080">更怜篱下菊，无如松上萝。因依自有命，非是隔阳和。
<P><big><font size="3" face="黑体" color="#000080"><strong><em>&nbsp;&nbsp; 卷48_30 </em></strong></font><font
face="黑体" color="#800080"> </font><font size="4" color="#800080" face="宋体">【送使广州】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">家在湘源住，君今海峤行。经过正中道，相送倍为情。<BR>
</font></big>
<font color="#400080">心逐书邮去，形随世网婴。因声谢远别，缘义不缘名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_31 </em></strong></font><font
face="黑体" color="#800080"> </font><font size="4" color="#800080" face="宋体">【送姚评事入蜀各赋一物得卜肆】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">蜀严化已久，沉冥空所思。尝闻卖卜处，犹忆下帘时。<BR>
</font></big>
<font color="#400080">驱传应经此，怀贤倘问之。归来说往事，历历偶心期。<br>
<P><big><font size="3" face="黑体" color="#000080"><strong><em>&nbsp;&nbsp; 卷48_32 </em></strong></font><font
face="黑体" color="#800080"> </font><font size="4" color="#800080" face="宋体">【送窦校书见饯得云中辨江树】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">江水天连色，无涯净野氛。微明岸傍树，凌乱渚前云。<BR>
</font></big>
<font color="#400080">举棹形徐转，登舻意渐分。渺茫从此去，空复惜离群。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_33 </em></strong></font><font
face="黑体" color="#800080"> </font><font size="4" color="#800080" face="宋体">【饯王司马入计同用洲字】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">元僚行上计，举饯出林丘。忽望题舆远，空思解榻游。<BR>
</font></big>
<font color="#400080">别筵铺柳岸，征棹倚芦洲。独叹湘江水，朝宗向北流。
<P><big><font size="3" face="黑体" color="#000080"><strong><em>&nbsp;&nbsp; 卷48_34 </em></strong></font><font
face="黑体" color="#800080"> </font><font size="4" color="#800080" face="宋体">【东湖临泛饯王司马】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">南土秋虽半，东湖草未黄。聊乘风日好，来泛芰荷香。<BR>
</font></big>
<font color="#400080">兰棹无劳速，菱歌不厌长。忽怀京洛去，难与共清光。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_35 </em></strong></font><font
face="黑体" color="#800080"> </font><font size="4" color="#800080" face="宋体">【饯济阴梁明府各探一物得荷叶】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">荷叶生幽渚，芳华信在兹。朝朝空此地，采采欲因谁。<BR>
</font></big>
<font color="#400080">但恐星霜改，还将蒲稗衰。怀君美人别，聊以赠心期。<br>
<P><big><font size="3" face="黑体" color="#000080"><strong><em>&nbsp;&nbsp; 卷48_36 </em></strong></font><font
face="黑体" color="#800080"> </font><font size="4" color="#800080" face="宋体">【饯陈学士还江南同用征字】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">荷旋江澳，衔杯饯霸陵。别前林鸟息，归处海烟凝。<BR>
</font></big>
<font color="#400080">风土乡情接，云山客念凭。圣朝岩穴选，应待鹤书征。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_37 </em></strong></font><font
face="黑体" color="#800080"> </font><font size="4" color="#800080" face="宋体">【通化门外送别】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">屡别容华改，长愁意绪微。义将私爱隔，情与故人归。<BR>
</font></big>
<font color="#400080">薄宦无时赏，劳生有事机。离魂今夕梦，先绕旧林飞。
<P><big><font size="3" face="黑体" color="#000080"><strong><em>&nbsp;&nbsp; 卷48_38 </em></strong></font><font
face="黑体" color="#800080"> </font><font size="4" color="#800080" face="宋体">【送杨道士往天台】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">鬼谷还成道，天台去学仙。行应松子化，留与世人传。<BR>
</font></big>
<font color="#400080">此地烟波远，何时羽驾旋。当须一把袂，城郭共依然。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_39 </em></strong></font><font
face="黑体" color="#800080"> </font><font size="4" color="#800080" face="宋体">【送杨府李功曹】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">平生属良友，结绶望光辉。何知人事拙，相与宦情非。<BR>
</font></big>
<font color="#400080">别路穿林尽，征帆际海归。居然已多意，况复两乡违。<br>
<P><big><font size="3" face="黑体" color="#000080"><strong><em>&nbsp;&nbsp; 卷48_40 </em></strong></font><font
face="黑体" color="#800080"> </font><font size="4" color="#800080" face="宋体">【送宛句赵少府】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">解巾行作吏，尊酒谢离居。修竹含清景，华池澹碧虚。<BR>
</font></big>
<font color="#400080">地将幽兴惬，人与旧游疏。林下纷相送，多逢长者车。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_41 </em></strong></font><font
face="黑体" color="#800080"> </font><font size="4" color="#800080" face="宋体">【送韦城李少府】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">送客南昌尉，离亭西候春。野花看欲尽，林鸟听犹新。<BR>
</font></big>
<font color="#400080">别酒青门路，归轩白马津。相知无远近，万里尚为邻。
<P><big><font size="3" face="黑体" color="#000080"><strong><em>&nbsp;&nbsp; 卷48_42 </em></strong></font><font
face="黑体" color="#800080"> </font><font size="4" color="#800080" face="宋体">【送苏主簿赴偃师】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">我与文雄别，胡然邑吏归。贤人安下位，鸷鸟欲卑飞。<BR>
</font></big>
<font color="#400080">激节轻华冕，移官殉彩衣。羡君行乐处，从此拜庭闱。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_43 </em></strong></font><font
face="黑体" color="#800080"> </font><font size="4" color="#800080" face="宋体">【送广州周判官】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">海郡雄蛮落，津亭壮越台。城隅百雉映，水曲万家开。<BR>
</font></big>
<font color="#400080">里树桄榔出，时禽翡翠来。观风犹未尽，早晚使车回。<br>
<P><big><font size="3" face="黑体" color="#000080"><strong><em>&nbsp;&nbsp; 卷48_44 </em></strong></font><font
face="黑体" color="#800080"> </font><font size="4" color="#800080" face="宋体">【郡江南上别孙侍御】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">云嶂天涯尽，川途海县穷。何言此地僻，忽与故人同。<BR>
</font></big>
<font color="#400080">身负邦君弩，情纡御史骢。王程不我驻，离思逐秋风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_45 </em></strong></font><font
face="黑体" color="#800080"> </font><font size="4" color="#800080" face="宋体">【道逢北使题赠京邑亲知】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">征骖稍靡靡，去国方迟迟。路绕南登岸，情摇北上旗。<BR>
</font></big>
<font color="#400080">故人怜别日，旅雁逐归时。岁晏无芳草，将何寄所思。
<P><big><font size="3" face="黑体" color="#000080"><strong><em>&nbsp;&nbsp; 卷48_46 </em></strong></font><font
face="黑体" color="#800080"> </font><font size="4" color="#800080" face="宋体">【江上使风呈裴宣州耀卿】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">江路与天连，风帆何淼然。遥林浪出没，孤舫鸟联翩。<BR>
</font></big>
<font color="#400080">常爱千钧重，深思万事捐。报恩非徇禄，还逐贾人船。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_47 </em></strong></font><font
face="黑体" color="#800080"> </font><font size="4" color="#800080" face="宋体">【溪行寄王震】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">山气朝来爽，溪流日向清。远心何处惬，闲棹此中行。<BR>
</font></big>
<font color="#400080">丛桂林间待，群鸥水上迎。徒然适我愿，幽独为谁情。<br>
<P><big><font size="3" face="黑体" color="#000080"><strong><em>&nbsp;&nbsp; 卷48_48 </em></strong></font><font
face="黑体" color="#800080"> </font><font size="4" color="#800080" face="宋体">【自豫章南还江上作】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">归去南江水，磷磷见底清。转逢空阔处，聊洗滞留情。<BR>
</font></big>
<font color="#400080">浦树遥如待，江鸥近若迎。津途别有趣，况乃濯吾缨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_49 </em></strong></font><font
face="黑体" color="#800080"> </font><font size="4" color="#800080" face="宋体">【将至岳阳有怀赵二】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">湘岸多深林，青冥昼结阴。独无谢客赏，况复贾生心。<BR>
</font></big>
<font color="#400080">草色虽云发，天光或未临。江潭非所遇，为尔白头吟。
<P><big><font size="3" face="黑体" color="#000080"><strong><em>&nbsp;&nbsp; 卷48_50 </em></strong></font><font
face="黑体" color="#800080"> </font><font size="4" color="#800080" face="宋体">【使还湘水】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">归舟宛何处，正值楚江平。夕逗烟村宿，朝缘浦树行。<BR>
</font></big>
<font color="#400080">于役已弥岁，言旋今惬情。乡郊尚千里，流目夏云生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_51 </em></strong></font><font
face="黑体" color="#800080"> </font><font size="4" color="#800080" face="宋体">【初发道中寄远】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">日夜乡山远，秋风复此时。旧闻胡马思，今听楚猿悲。<BR>
</font></big>
<font color="#400080">念别朝昏苦，怀归岁月迟。壮图空不息，常恐发如丝。<br>
<P><big><font size="3" face="黑体" color="#000080"><strong><em>&nbsp;&nbsp; 卷48_52 </em></strong></font><font
face="黑体" color="#800080"> </font><font size="4" color="#800080" face="宋体">【自湘水南行】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">落日催行舫，逶迤洲渚间。虽云有物役，乘此更休闲。<BR>
</font></big>
<font color="#400080">暝色生前浦，清晖发近山。中流澹容与，唯爱鸟飞还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_53 </em></strong></font><font
face="黑体" color="#800080"> </font><font size="4" color="#800080" face="宋体">【初入湘中有喜】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">征鞍穷郢路，归棹入湘流。望鸟唯贪疾，闻猿亦罢愁。<BR>
</font></big>
<font color="#400080">两边枫作岸，数处橘为洲。却记从来意，翻疑梦里游。
<P><big><font size="3" face="黑体" color="#000080"><strong><em>&nbsp;&nbsp; 卷48_54 </em></strong></font><font
face="黑体" color="#800080"> </font><font size="4" color="#800080" face="宋体">【耒阳溪夜行】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">乘夕棹归舟，缘源路转幽。月明看岭树，风静听溪流。<BR>
</font></big>
<font color="#400080">岚气船间入，霜华衣上浮。猿声虽此夜，不是别家愁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_55 </em></strong></font><font
face="黑体" color="#800080"> </font><font size="4" color="#800080" face="宋体">【江上】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">长林何缭绕，远水复悠悠。尽日馀无见，为心那不愁。<BR>
</font></big>
<font color="#400080">忆将亲爱别，行为主恩酬。感激空如此，芳时屡已遒。<br>
<P><big><font size="3" face="黑体" color="#000080"><strong><em>&nbsp;&nbsp; 卷48_56 </em></strong></font><font
face="黑体" color="#800080"> </font><font size="4" color="#800080" face="宋体">【自彭蠡湖初入江】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">江岫殊空阔，云烟处处浮。上来群噪鸟，中去独行舟。<BR>
</font></big>
<font color="#400080">牢落谁相顾，逶迤日自愁。更将心问影，于役复何求。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_57 </em></strong></font><font
face="黑体" color="#800080"> </font><font size="4" color="#800080" face="宋体">【赴使泷峡】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">溪路日幽深，寒空入两簟Ｋ清百丈水，风落万重林。<BR>
</font></big>
<font color="#400080">夕鸟联归翼，秋猿断去心。别离多远思，况乃岁方阴。
<P><big><font size="3" face="黑体" color="#000080"><strong><em>&nbsp;&nbsp; 卷48_58 </em></strong></font><font
face="黑体" color="#800080"> </font><font size="4" color="#800080" face="宋体">【湖口望庐山瀑布泉】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">万丈洪泉落，迢迢半紫氛。奔飞流杂树，洒落出重云。<BR>
</font></big>
<font color="#400080">日照虹U似，天清风雨闻。灵山多秀色，空水共氤氲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_59 </em></strong></font><font
face="黑体" color="#800080"> </font><font size="4" color="#800080" face="宋体">【浈阳峡】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">行舟傍越岑，窈窕越溪深。水暗先秋冷，山晴当昼阴。<BR>
</font></big>
<font color="#400080">重林间五色，对壁耸千寻。惜此生遐远，谁知造化心。<br>
<P><big><font size="3" face="黑体" color="#000080"><strong><em>&nbsp;&nbsp; 卷48_60 </em></strong></font><font
face="黑体" color="#800080"> </font><font size="4" color="#800080" face="宋体">【使至广州】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">昔年尝不调，兹地亦回。本谓双凫少，何知驷马来。<BR>
</font></big>
<font color="#400080">人非汉使橐，郡是越王台。去去虽殊事，山川长在哉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_61 </em></strong></font><font
face="黑体" color="#800080"> </font><font size="4" color="#800080" face="宋体">【春江晚景】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">江林多秀发，云日复相鲜。征路那逢此，春心益渺然。<BR>
</font></big>
<font color="#400080">兴来只自得，佳气莫能传。薄暮津亭下，馀花满客船。
<P><big><font size="3" face="黑体" color="#000080"><strong><em>&nbsp;&nbsp; 卷48_62 </em></strong></font><font
face="黑体" color="#800080"> </font><font size="4" color="#800080" face="宋体">【与王六履震广州津亭晓望】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">明发临前渚，寒来净远空。水纹天上碧，日气海边红。<BR>
</font></big>
<font color="#400080">景物纷为异，人情赖此同。乘槎自有适，非欲破长风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_63 </em></strong></font><font
face="黑体" color="#800080"> </font><font size="4" color="#800080" face="宋体">【初发曲江溪中】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">溪流清且深，松石复阴临。正尔可嘉处，胡为无赏心。<BR>
</font></big>
<font color="#400080">我由不忍别，物亦有缘侵。自匪常行迈，谁能知此音。<br>
<P><big><font size="3" face="黑体" color="#000080"><strong><em>&nbsp;&nbsp; 卷48_64 </em></strong></font><font
face="黑体" color="#800080"> </font><font size="4" color="#800080" face="宋体">【旅宿淮阳亭口号（一作宋之问诗）】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">日暮荒亭上，悠悠旅思多。故乡临桂水，今夜渺星河。<BR>
</font></big>
<font color="#400080">暗草霜华发，空亭雁影过。兴来谁与晤，劳者自为歌。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_65 </em></strong></font><font
face="黑体" color="#800080"> </font><font size="4" color="#800080" face="宋体">【望月怀远】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">海上生明月，天涯共此时。情人怨遥夜，竟夕起相思。<BR>
</font></big>
<font color="#400080">灭烛怜光满，披衣觉露滋。不堪盈手赠，还寝梦佳期。
<P><big><font size="3" face="黑体" color="#000080"><strong><em>&nbsp;&nbsp; 卷48_66 </em></strong></font><font
face="黑体" color="#800080"> </font><font size="4" color="#800080" face="宋体">【秋夕望月】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">清迥江城月，流光万里同。所思如梦里，相望在庭中。<BR>
</font></big>
<font color="#400080">皎洁青苔露，萧条黄叶风。含情不得语，频使桂华空。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_67 </em></strong></font><font
face="黑体" color="#800080"> </font><font size="4" color="#800080" face="宋体">【咏燕】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">海燕何微眇，乘春亦暂来。岂知泥滓贱，只见玉堂开。<BR>
</font></big>
<font color="#400080">绣户时双入，华轩日几回。无心与物竞，鹰隼莫相猜。<br>
<P><big><font size="3" face="黑体" color="#000080"><strong><em>&nbsp;&nbsp; 卷48_68 </em></strong></font><font
face="黑体" color="#800080"> </font><font size="4" color="#800080" face="宋体">【故刑部李尚书荆谷山集会】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">尝闻继老聃，身退道弥耽。结宇倚青壁，疏泉喷碧潭。<BR>
</font></big>
<font color="#400080">苔石随人古，烟花寄酒酣。山光纷向夕，归兴杜城南。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_69 </em></strong></font><font
face="黑体" color="#800080"> </font><font size="4" color="#800080" face="宋体">【戏题春意】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">一作江南守，江林三四春。相鸣不及鸟，相乐喜关人。<BR>
</font></big>
<font color="#400080">日守朱丝直，年催华发新。淮阳只有卧，持此度芳辰。
<P><big><font size="3" face="黑体" color="#000080"><strong><em>&nbsp;&nbsp; 卷48_70 </em></strong></font><font
face="黑体" color="#800080"> </font><font size="4" color="#800080" face="宋体">【庭梅咏】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">芳意何能早，孤荣亦自危。更怜花蒂弱，不受岁寒移。<BR>
</font></big>
<font color="#400080">朝雪那相妒，阴风已屡吹。馨香虽尚尔，飘荡复谁知。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_71 </em></strong></font><font
face="黑体" color="#800080"> </font><font size="4" color="#800080" face="宋体">【听筝】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">端居正无绪，那复发秦筝。纤指传新意，繁弦起怨情。<BR>
</font></big>
<font color="#400080">悠扬思欲绝，掩抑态还生。岂是声能感，人心自不平。<br>
<P><big><font size="3" face="黑体" color="#000080"><strong><em>&nbsp;&nbsp; 卷48_72 </em></strong></font><font
face="黑体" color="#800080"> </font><font size="4" color="#800080" face="宋体">【初秋忆金均两弟】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">江渚秋风至，他乡离别心。孤云愁自远，一叶感何深。<BR>
</font></big>
<font color="#400080">忧喜尝同域，飞鸣忽异林。青山西北望，堪作白头吟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_73 </em></strong></font><font
face="黑体" color="#800080"> </font><font size="4" color="#800080" face="宋体">【秋怀】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">感惜芳时换，谁知客思悬。忆随鸿向暖，愁学马思边。<BR>
</font></big>
<font color="#400080">留滞机还息，纷网自牵。东南起归望，何处是江天。
<P><big><font size="3" face="黑体" color="#000080"><strong><em>&nbsp;&nbsp; 卷48_74 </em></strong></font><font
face="黑体" color="#800080"> </font><font size="4" color="#800080" face="宋体">【故刑部李尚书挽词三首】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">仙宗出赵北，相业起山东。明德尝为礼，嘉谋屡作忠。<BR>
</font></big>
<font color="#400080">论经白虎殿，献赋甘泉宫。与善今何在，苍生望已空。<BR><BR>
<font color="#400080">宿昔三台践，荣华驷马归。印从青琐拜，翰入紫宸挥。<BR>
</font></big>
<font color="#400080">题剑恩方重，藏舟事已非。龙门不可望，感激涕沾衣。<BR><BR>
<font color="#400080">永叹常山宝，沉埋京兆阡。同盟会五月，华表记千年。<BR>
</font></big>
<font color="#400080">渺漫野中草，微茫空里烟。共悲人事绝，唯对杜陵田。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_75 </em></strong></font><font
face="黑体" color="#800080"> </font><font size="4" color="#800080" face="宋体">【故徐州刺史赠吏部侍郎苏公挽歌词三首】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">韦玄方继相，荀爽复齐名。在贵兼天爵，能贤出世卿。<BR>
</font></big>
<font color="#400080">学闻金马诏，神见玉人清。藏壑今如此，为山遂不成。<br>
<font color="#400080">相如只谢病，子敬忽云亡。岂悟瑶台雪，分雕玉树行。<BR>
</font></big>
<font color="#400080">清规留草议，故事在封章。本谓山公启，而今殁始扬。<BR>
<font color="#400080">返葬长安陌，秋风箫鼓悲。奈何相送者，不是平生时。<BR>
</font></big>
<font color="#400080">寒影催年急，哀歌助晚迟。宁知建罢，丹硐蚓┦Α<br>
<P><big><font size="3" face="黑体" color="#000080"><strong><em>&nbsp;&nbsp; 卷48_76 </em></strong></font><font
face="黑体" color="#800080"> </font><font size="4" color="#800080" face="宋体">【故荥阳君苏氏挽歌词三首】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">门绪公侯列，嫔风诗礼行。松萝方有寄，桃李忽无成。<BR>
</font></big>
<font color="#400080">剑去双龙别，雏哀九凤鸣。何言峄山树，还似半心生。<BR><BR>
<font color="#400080">永叹芳魂断，行看草露滋。二宗荣盛日，千古别离时。<BR>
</font></big>
<font color="#400080">竟罢生刍赠，空留画扇悲。容车候晓发，何岁是归期。<BR><BR>
<font color="#400080">缟服纷相送，玄扃翳不开。更悲泉火灭，徒见柳车回。<BR>
</font></big>
<font color="#400080">旧室容衣奠，新茔拱树栽。唯应月照簟，潘岳此时哀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_77 </em></strong></font><font
face="黑体" color="#800080"> </font><font size="4" color="#800080" face="宋体">【眉州康司马挽歌词】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">家受专门学，人称入室贤。刘桢徒有气，管辂独无年。<BR>
</font></big>
<font color="#400080">谪去长沙国，魂归京兆阡。从兹匣中剑，埋没罢冲天。
<P><big><font size="3" face="黑体" color="#000080"><strong><em>&nbsp;&nbsp; 卷48_78 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制早发三乡山行】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">羽卫森森西向秦，山川历历在清晨。晴云稍卷寒岩树，<BR>
</font></big>
<font color="#400080">宿雨能销御路尘。圣德由来合天道，灵符即此应时巡。<BR>
</font></big>
<font color="#400080">遗贤一一皆羁致，犹欲高深访隐沦。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷48_79 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制龙池篇】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">天启神龙生碧泉，泉水灵源浸迤延。飞龙已向珠潭出，<BR>
</font></big>
<font color="#400080">积水仍将银汉连。岸傍花柳看胜画，浦上楼台问是仙。<BR>
</font></big>
<font color="#400080">我后元符从此得，方为万岁寿图川。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
