<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百九十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百九十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷298_1 </em></strong></font><font
face="黑体" color="#800080"> </font><font size="4" color="#800080" face="宋体">【凉州行】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">凉州四边沙皓皓，汉家无人开旧道。边头州县尽胡兵，<BR>
</font></big>
<font color="#400080">将军别筑防秋城。万里人家皆已没，年年旌节发西京。<BR>
</font></big>
<font color="#400080">多来中国收妇女，一半生男为汉语。蕃人旧日不耕犁，<BR>
</font></big>
<font color="#400080">相学如今种禾黍。驱羊亦著锦为衣，为惜毡裘防斗时。<BR>
</font></big>
<font color="#400080">养蚕缲茧成匹帛，那堪绕帐作旌旗。城头山鸡鸣角角，<BR>
</font></big>
<font color="#400080">洛阳家家学胡乐。<BR>
<P><big><font size="3" face="黑体" color="#000080"><strong><em>&nbsp;&nbsp; 卷298_2 </em></strong></font><font
face="黑体" color="#800080"> </font><font size="4" color="#800080" face="宋体">【寒食行】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">寒食家家出古城，老人看屋少年行。丘垄年年无旧道，<BR>
</font></big>
<font color="#400080">车徒散行入衰草。牧儿驱牛下冢头，畏有家人来洒扫。<BR>
</font></big>
<font color="#400080">远人无坟水头祭，还引妇姑望乡拜。三日无火烧纸钱，<BR>
</font></big>
<font color="#400080">纸钱那得到黄泉。但看垄上无新土，此中白骨应无主。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_3 </em></strong></font><font
face="黑体" color="#800080"> </font><font size="4" color="#800080" face="宋体">【促刺词（一作促促行）】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">促刺复促刺，水中无鱼山无石。少年虽嫁不得归，<BR>
</font></big>
<font color="#400080">头白犹著父母衣。田边旧宅非所有，我身不及逐鸡飞。<BR>
</font></big>
<font color="#400080">出门若有归死处，猛虎当衢向前去。百年不遣踏君门，<BR>
</font></big>
<font color="#400080">在家谁唤为新妇。岂不见他邻舍娘，嫁来常在舅姑傍。
<P><big><font size="3" face="黑体" color="#000080"><strong><em>&nbsp;&nbsp; 卷298_4 </em></strong></font><font
face="黑体" color="#800080"> </font><font size="4" color="#800080" face="宋体">【垄头水】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">垄水何年垄头别，不在山中亦呜咽。征人塞耳马不行，<BR>
</font></big>
<font color="#400080">未到垄头闻水声。谓是西流入蒲海，还闻北去绕龙城。<BR>
</font></big>
<font color="#400080">垄东垄西多屈曲，野麋饮水长簇簇。胡兵夜回水旁住，<BR>
</font></big>
<font color="#400080">忆著来时磨剑处。向前无井复无泉，放马回看垄头树。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_5 </em></strong></font><font
face="黑体" color="#800080"> </font><font size="4" color="#800080" face="宋体">【北邙行（一作北邙山）】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">北邙山头少闲土，尽是洛阳人旧墓。旧墓人家归葬多，<BR>
</font></big>
<font color="#400080">堆著黄金无买处。天涯悠悠葬日促，冈坂崎岖不停毂。<BR>
</font></big>
<font color="#400080">高张素幕绕铭旌，夜唱挽歌山下宿。洛阳城北复城东，<BR>
</font></big>
<font color="#400080">魂车祖马长相逢。车辙广若长安路，蒿草少于松柏树。<BR>
</font></big>
<font color="#400080">涧底盘陀石渐稀，尽向坟前作羊虎。谁家石碑文字灭，<BR>
</font></big>
<font color="#400080">后人重取书年月。朝朝车马送葬回，还起大宅与高台。
<P><big><font size="3" face="黑体" color="#000080"><strong><em>&nbsp;&nbsp; 卷298_6 </em></strong></font><font
face="黑体" color="#800080"> </font><font size="4" color="#800080" face="宋体">【温泉宫行】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">十月一日天子来，青绳御路无尘埃。宫前内里汤各别，<BR>
</font></big>
<font color="#400080">每个白玉芙蓉开。朝元阁向山上起，城绕青山龙暖水。<BR>
</font></big>
<font color="#400080">夜开金殿看星河，宫女知更月明里。武皇得仙王母去，<BR>
</font></big>
<font color="#400080">山鸡昼鸣宫中树。温泉决决出宫流，宫使年年修玉楼。<BR>
</font></big>
<font color="#400080">禁兵去尽无射猎，日西麋鹿登城头。梨园弟子偷曲谱，<BR>
</font></big>
<font color="#400080">头白人间教歌舞。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷298_7 </em></strong></font><font
face="黑体" color="#800080"> </font><font size="4" color="#800080" face="宋体">【春词】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">红烟满户日照梁，天丝软弱虫飞扬。菱花霍霍绕帷光，<BR>
</font></big>
<font color="#400080">美人对镜著衣裳。庭中并种相思树，夜夜还栖双凤凰。<br>
<P><big><font size="3" face="黑体" color="#000080"><strong><em>&nbsp;&nbsp; 卷298_8 </em></strong></font><font
face="黑体" color="#800080"> </font><font size="4" color="#800080" face="宋体">【辽东行】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">辽东万里辽水曲，古戍无城复无屋。黄云盖地雪作山，<BR>
</font></big>
<font color="#400080">不惜黄金买衣服。战回各自收弓箭，正西回面家乡远。<BR>
</font></big>
<font color="#400080">年年郡县送征人，将与辽东作丘坂。宁为草木乡中生，<BR>
</font></big>
<font color="#400080">有身不向辽东行。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷298_9 </em></strong></font><font
face="黑体" color="#800080"> </font><font size="4" color="#800080" face="宋体">【塞上梅】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">天山路傍一株梅，年年花发黄云下。昭君已殁汉使回，<BR>
</font></big>
<font color="#400080">前后征人惟系马。日夜风吹满陇头，还随陇水东西流。<BR>
</font></big>
<font color="#400080">此花若近长安路，九衢年少无攀处。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_10 </em></strong></font><font
face="黑体" color="#800080"> </font><font size="4" color="#800080" face="宋体">【戴胜词】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">戴胜谁与尔为名，木中作窠墙上鸣。声声催我急种谷，<BR>
</font></big>
<font color="#400080">人家向田不归宿。紫冠采采褐羽斑，衔得蜻蜓飞过屋。<BR>
</font></big>
<font color="#400080">可怜白鹭满绿池，不如戴胜知天时。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_11 </em></strong></font><font
face="黑体" color="#800080"> </font><font size="4" color="#800080" face="宋体">【秋千词】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">长长丝绳紫复碧，袅袅横枝高百尺。少年儿女重秋千，<BR>
</font></big>
<font color="#400080">盘巾结带分两边。身轻裙薄易生力，双手向空如鸟翼。<BR>
</font></big>
<font color="#400080">下来立定重系衣，复畏斜风高不得。傍人送上那足贵，<BR>
</font></big>
<font color="#400080">终赌鸣斗自起。回回若与高树齐，头上宝钗从堕地。<BR>
</font></big>
<font color="#400080">眼前争胜难为休，足踏平地看始愁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_12 </em></strong></font><font
face="黑体" color="#800080"> </font><font size="4" color="#800080" face="宋体">【开池得古钗】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">美人开池北堂下，拾得宝钗金未化。凤凰半在双股齐，<BR>
</font></big>
<font color="#400080">钿花落处生黄泥。当时堕地觅不得，暗想窗中还夜啼。<BR>
</font></big>
<font color="#400080">可知将来对夫婿，镜前学梳古时髻。莫言至死亦不遗，<BR>
</font></big>
<font color="#400080">还似前人初得时。<BR>
<P><big><font size="3" face="黑体" color="#000080"><strong><em>&nbsp;&nbsp; 卷298_13 </em></strong></font><font
face="黑体" color="#800080"> </font><font size="4" color="#800080" face="宋体">【赛神曲】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">男抱琵琶女作舞，主人再拜听神语。新妇上酒勿辞勤，<BR>
</font></big>
<font color="#400080">使尔舅姑无所苦。椒浆湛湛桂座新，一双长箭系红巾。<BR>
</font></big>
<font color="#400080">但愿牛羊满家宅，十月报赛南山神。青天无风水复碧，<BR>
</font></big>
<font color="#400080">龙马上鞍牛服轭。纷纷醉舞踏衣裳，把酒路旁劝行客。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_14 </em></strong></font><font
face="黑体" color="#800080"> </font><font size="4" color="#800080" face="宋体">【田家留客】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">人家少能留我屋，客有新浆马有粟。远行僮仆应苦饥，<BR>
</font></big>
<font color="#400080">新妇厨中炊欲熟。不嫌田家破门户，蚕房新泥无风土。<BR>
</font></big>
<font color="#400080">行人但饮莫畏贫。明府上来何苦辛。丁宁回语屋中妻，<BR>
</font></big>
<font color="#400080">有客勿令儿夜啼。双冢直西有县路，我教丁男送君去。
<P><big><font size="3" face="黑体" color="#000080"><strong><em>&nbsp;&nbsp; 卷298_15 </em></strong></font><font
face="黑体" color="#800080"> </font><font size="4" color="#800080" face="宋体">【精卫词】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">精卫谁教尔填海，海边石子青磊磊。但得海水作枯池，<BR>
</font></big>
<font color="#400080">海中鱼龙何所为。口穿岂为空衔石，山中草木无全枝。<BR>
</font></big>
<font color="#400080">朝在树头暮海里，飞多羽折时堕水。高山未尽海未平，<BR>
</font></big>
<font color="#400080">愿我身死子还生。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷298_16 </em></strong></font><font
face="黑体" color="#800080"> </font><font size="4" color="#800080" face="宋体">【老妇叹镜】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">嫁时明镜老犹在，黄金镂画双凤背。忆昔咸阳初买来，<BR>
</font></big>
<font color="#400080">灯前自绣芙蓉带。十年不开一片铁，长向暗中梳白发。<BR>
</font></big>
<font color="#400080">今日后床重照看，生死终当此长别。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_17 </em></strong></font><font
face="黑体" color="#800080"> </font><font size="4" color="#800080" face="宋体">【望夫石】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">望夫处，江悠悠。化为石，不回头。<BR>
</font></big>
<font color="#400080">上头日日风复雨，行人归来石应语。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_18 </em></strong></font><font
face="黑体" color="#800080"> </font><font size="4" color="#800080" face="宋体">【别鹤曲】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">主人一去池水绝，池鹤散飞不相别。青天漫漫碧水重，<BR>
</font></big>
<font color="#400080">知向何山风雪中。万里虽然音影在，两心终是死生同。<BR>
</font></big>
<font color="#400080">池边巢破松树死，树头年年乌生子。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_19 </em></strong></font><font
face="黑体" color="#800080"> </font><font size="4" color="#800080" face="宋体">【乌栖曲】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">章华宫人夜上楼，君王望月西山头。<br>夜深宫殿门不锁，白露满山山叶堕。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷298_20 </em></strong></font><font
face="黑体" color="#800080"> </font><font size="4" color="#800080" face="宋体">【雉将雏】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">雉咿喔，雏出ob。毛斑斑，觜啄啄。学飞未得一尺高，<BR>
</font></big>
<font color="#400080">还逐母行旋母脚。麦垄浅浅难蔽身，远去恋雏低怕人。<BR>
</font></big>
<font color="#400080">时时土中鼓两翅，引雏拾虫不相离。<BR>
<P><big><font size="3" face="黑体" color="#000080"><strong><em>&nbsp;&nbsp; 卷298_21 </em></strong></font><font
face="黑体" color="#800080"> </font><font size="4" color="#800080" face="宋体">【白歌二首】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">天河漫漫北斗璨，宫中乌啼知夜半。新缝白舞衣成，<BR>
</font></big>
<font color="#400080">来迟邀得吴王迎。低鬟转面掩双袖。玉钗浮动秋风生。<BR>
</font></big>
<font color="#400080">酒多夜长夜未晓，月明灯光两相照。后庭歌声更窈窕。<br>
<font color="#400080">馆娃宫中春日暮，荔枝木瓜花满树。城头乌栖休击鼓，<BR>
</font></big>
<font color="#400080">青娥弹瑟白舞。夜天硬患星，宫中火照西江明。<BR>
</font></big>
<font color="#400080">美人醉起无次第，堕钗遗满中庭。此时但愿可君意，<BR>
</font></big>
<font color="#400080">回昼为宵亦不寐。年年奉君君莫弃。<BR>
<P><big><font size="3" face="黑体" color="#000080"><strong><em>&nbsp;&nbsp; 卷298_22 </em></strong></font><font
face="黑体" color="#800080"> </font><font size="4" color="#800080" face="宋体">【短歌行】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">人初生，日初出。上山迟，下山疾。百年三万六千朝，<BR>
</font></big>
<font color="#400080">夜里分将强半日。有歌有舞须早为，昨日健于今日时。<BR>
</font></big>
<font color="#400080">人家见生男女好，不知男女催人老。短歌行，无乐声。<br>
<P><big><font size="3" face="黑体" color="#000080"><strong><em>&nbsp;&nbsp; 卷298_23 </em></strong></font><font
face="黑体" color="#800080"> </font><font size="4" color="#800080" face="宋体">【饮马长城窟】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">长城窟，长城窟边多马骨。古来此地无井泉，<BR>
</font></big>
<font color="#400080">赖得秦家筑城卒。征人饮马愁不回，长城变作望乡堆。<BR>
</font></big>
<font color="#400080">蹄踪未干人去近，续后马来泥污尽。枕弓睡著待水生，<BR>
</font></big>
<font color="#400080">不见阴山在前阵。马蹄足脱装马头，健儿战死谁封侯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_24 </em></strong></font><font
face="黑体" color="#800080"> </font><font size="4" color="#800080" face="宋体">【乌夜啼】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">庭树乌，尔何不向别处栖，夜夜夜半当户啼。<BR>
</font></big>
<font color="#400080">家人把烛出洞户，惊栖失群飞落树。一飞直欲飞上天。<BR>
</font></big>
<font color="#400080">回回不离旧栖处。未明重绕主人屋，欲下空中黑相触。<BR>
</font></big>
<font color="#400080">风飘雨湿亦不移，君家树头多好枝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_25 </em></strong></font><font
face="黑体" color="#800080"> </font><font size="4" color="#800080" face="宋体">【簇蚕辞】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">蚕欲老，箔头作茧丝皓皓。场宽地高风日多，<BR>
</font></big>
<font color="#400080">不向中庭<a href="../BZK/z54.jpg"target="_blank">z4</a>蒿草。神蚕急作莫悠扬，年来为尔祭神桑。<br>
</font></big>
<font color="#400080">但得青天不下雨，上无苍蝇下无鼠。新妇拜簇愿茧稠，<BR>
</font></big>
<font color="#400080">女洒桃浆男打鼓。三日开箔雪团团，先将新茧送县官。<BR>
</font></big>
<font color="#400080">已闻乡里催织作，去与谁人身上著。<BR>
<P><big><font size="3" face="黑体" color="#000080"><strong><em>&nbsp;&nbsp; 卷298_9 </em></strong></font><font
face="黑体" color="#800080"> </font><font size="4" color="#800080" face="宋体">【渡辽水】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">渡辽水，此去咸阳五千里。来时父母知隔生，<BR>
</font></big>
<font color="#400080">重著衣裳如送死。亦有白骨归咸阳，营家各与题本乡。<BR>
</font></big>
<font color="#400080">身在应无回渡日，驻马相看辽水傍。<BR>
<P><big><font size="3" face="黑体" color="#000080"><strong><em>&nbsp;&nbsp; 卷298_10 </em></strong></font><font
face="黑体" color="#800080"> </font><font size="4" color="#800080" face="宋体">【空城雀】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">空城雀，何不飞来人家住，空城无人种禾黍。<BR>
</font></big>
<font color="#400080">土间生子草间长，满地蓬蒿幸无主。近村虽有高树枝，<BR>
</font></big>
<font color="#400080">雨中无食长苦饥。八月小儿挟弓箭，家家畏向田头飞。<BR>
</font></big>
<font color="#400080">但能不出空城里，秋时百草皆有子。报言黄口莫啾啾，<BR>
</font></big>
<font color="#400080">长尔得成无横死。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷298_11 </em></strong></font><font
face="黑体" color="#800080"> </font><font size="4" color="#800080" face="宋体">【水运行】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">西江运船立红帜，万棹千帆绕江水。去年六月无稻苗，<BR>
</font></big>
<font color="#400080">已说水乡人饿死。县官部船日算程，暴风恶雨亦不停。<BR>
</font></big>
<font color="#400080">在生有乐当有苦，三年作官一年行。坏舟畏鼠复畏漏，<BR>
</font></big>
<font color="#400080">恐向太仓折升斗。辛勤耕种非毒药，看著不入农夫口。<BR>
</font></big>
<font color="#400080">用尽百金不为费，但得一金即为利。远征海稻供边食，<BR>
</font></big>
<font color="#400080">岂如多种边头地。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷298_12 </em></strong></font><font
face="黑体" color="#800080"> </font><font size="4" color="#800080" face="宋体">【当窗织】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">叹息复叹息，园中有枣行人食。贫家女为富家织。<BR>
</font></big>
<font color="#400080">翁母隔墙不得力。水寒手涩丝脆断，续来续去心肠烂。<BR>
</font></big>
<font color="#400080">草虫促促机下啼，两日催成一匹半。输官上顶有零落，<BR>
</font></big>
<font color="#400080">姑未得衣身不著。当窗却羡青楼倡，十指不动衣盈箱。
<P><big><font size="3" face="黑体" color="#000080"><strong><em>&nbsp;&nbsp; 卷298_13 </em></strong></font><font
face="黑体" color="#800080"> </font><font size="4" color="#800080" face="宋体">【失钗怨】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">贫女铜钗惜于玉，失却来寻一日哭。嫁时女伴与作妆，<BR>
</font></big>
<font color="#400080">头戴此钗如凤凰。双杯行酒六亲喜，我家新妇宜拜堂。<BR>
</font></big>
<font color="#400080">镜中乍无失髻样，初起犹疑在床上。高楼翠钿飘舞尘，<BR>
</font></big>
<font color="#400080">明日从头一遍新。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷298_14 </em></strong></font><font
face="黑体" color="#800080"> </font><font size="4" color="#800080" face="宋体">【春燕词】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">新燕新燕何不定，东家绿池西家井。飞鸣当户影悠扬，<BR>
</font></big>
<font color="#400080">一绕檐头一绕梁。黄姑说向新妇女，去年堕子污衣箱。<BR>
</font></big>
<font color="#400080">已能辞山复过海，幸我堂前故巢在。求食慎勿爱高飞，<BR>
</font></big>
<font color="#400080">空中饥鸢为尔害。辛勤作窠在画梁，愿得年年主人富。<br>
<P><big><font size="3" face="黑体" color="#000080"><strong><em>&nbsp;&nbsp; 卷298_15 </em></strong></font><font
face="黑体" color="#800080"> </font><font size="4" color="#800080" face="宋体">【主人故池】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">高池高阁上连起，荷叶团团盖秋水。<br>主人已远凉风生，旧客不来芙蓉死。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷298_16 </em></strong></font><font
face="黑体" color="#800080"> </font><font size="4" color="#800080" face="宋体">【古宫怨】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">乳乌哑哑飞复啼，城头晨夕宫中栖。<br>吴王别殿绕江水，后宫不开美人死。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷298_17 </em></strong></font><font
face="黑体" color="#800080"> </font><font size="4" color="#800080" face="宋体">【关山月】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">关山月，营开道白前军发。冻轮当碛光悠悠，<BR>
</font></big>
<font color="#400080">照见三堆两堆骨。边风割面天欲明，金沙岭西看看没。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_18 </em></strong></font><font
face="黑体" color="#800080"> </font><font size="4" color="#800080" face="宋体">【赠离曲】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">合欢叶堕梧桐秋，鸳鸯背飞水分流。少年使我忽相弃。<BR>
</font></big>
<font color="#400080">雌号雄鸣夜悠悠。夜长月没虫切切，冷风入房灯焰灭。<BR>
</font></big>
<font color="#400080">若知中路各西东，彼此不忘同心结。收取头边蛟龙枕，<BR>
</font></big>
<font color="#400080">留著箱中双雉裳。我今焚却旧房物，免使他人登尔床。<br>
<P><big><font size="3" face="黑体" color="#000080"><strong><em>&nbsp;&nbsp; 卷298_19 </em></strong></font><font
face="黑体" color="#800080"> </font><font size="4" color="#800080" face="宋体">【宛转词】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">宛宛转转胜上纱，红红绿绿苑中花。<br>纷纷泊泊夜飞鸦，寂寂寞寞离人家。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷298_20 </em></strong></font><font
face="黑体" color="#800080"> </font><font size="4" color="#800080" face="宋体">【水夫谣】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">苦哉生长当驿边，官家使我牵驿船。辛苦日多乐日少，<BR>
</font></big>
<font color="#400080">水宿沙行如海鸟。逆风上水万斛重，前驿迢迢后淼淼。<BR>
</font></big>
<font color="#400080">半夜缘堤雪和雨，受他驱遣还复去。衣寒衣湿披短蓑，<BR>
</font></big>
<font color="#400080">臆穿足裂忍痛何。到明辛苦无处说，齐声腾踏牵船出。<BR>
</font></big>
<font color="#400080">一间茆屋何所直，父母之乡去不得。我愿此水作平田，<BR>
</font></big>
<font color="#400080">长使水夫不怨天。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷298_21 </em></strong></font><font
face="黑体" color="#800080"> </font><font size="4" color="#800080" face="宋体">【田家行】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">男声欣欣女颜悦，人家不怨言语别。五月虽热麦风清，<BR>
</font></big>
<font color="#400080">檐头索索缲车鸣。野蚕作茧人不取，叶间扑扑秋蛾生。<BR>
</font></big>
<font color="#400080">麦收上场绢在轴，的知输得官家足。不望入口复上身，<BR>
</font></big>
<font color="#400080">且免向城卖黄犊。回家衣食无厚薄，不见县门身即乐。
<P><big><font size="3" face="黑体" color="#000080"><strong><em>&nbsp;&nbsp; 卷298_22 </em></strong></font><font
face="黑体" color="#800080"> </font><font size="4" color="#800080" face="宋体">【去妇】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">新妇去年胼手足，衣不暇缝蚕废簇。白头使我忧家事，<BR>
</font></big>
<font color="#400080">还如夜里烧残烛。当初为取傍人语，岂道如今自辛苦。<BR>
</font></big>
<font color="#400080">在时纵嫌织绢迟，有丝不上邻家机。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_23 </em></strong></font><font
face="黑体" color="#800080"> </font><font size="4" color="#800080" face="宋体">【神树词】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">我家家西老棠树，须晴即晴雨即雨。四时八节上杯盘，<BR>
</font></big>
<font color="#400080">愿神莫离神处所。男不着丁女在舍，官事上下无言语。<BR>
</font></big>
<font color="#400080">老身长健树婆娑，万岁千年作神主。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_24 </em></strong></font><font
face="黑体" color="#800080"> </font><font size="4" color="#800080" face="宋体">【祝鹊】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">神鹊神鹊好言语，行人早回多利赂。<br>我今庭中栽好树，与汝作巢当报汝。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷298_25 </em></strong></font><font
face="黑体" color="#800080"> </font><font size="4" color="#800080" face="宋体">【古谣】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">一东一西垄头水，一聚一散天边霞。<br>一来一去道上客，一颠一倒池中麻。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷298_26 </em></strong></font><font
face="黑体" color="#800080"> </font><font size="4" color="#800080" face="宋体">【公无渡河】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">渡头恶天两岸远，波涛塞川如叠坂。幸无白刃驱向前，<BR>
</font></big>
<font color="#400080">何用将身自弃捐。蛟龙啮骨鱼食血，黄泥直下无青天。<BR>
</font></big>
<font color="#400080">男儿纵轻妇人语，惜君性命还须取。妇人无力挽断衣，<BR>
</font></big>
<font color="#400080">舟沈身死悔难追。公无渡河，公须自为。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_27 </em></strong></font><font
face="黑体" color="#800080"> </font><font size="4" color="#800080" face="宋体">【海人谣】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">海人无家海里住，采珠役象为岁赋。<br>恶波横天山塞路，未央宫中常满库。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷298_28 </em></strong></font><font
face="黑体" color="#800080"> </font><font size="4" color="#800080" face="宋体">【行见月】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">月初生，居人见月一月行。行行一年十二月，<BR>
</font></big>
<font color="#400080">强半马上看盈缺。百年欢乐能几何，在家见少行见多。<BR>
</font></big>
<font color="#400080">不缘衣食相驱遣，此身谁愿长奔波。箧中有帛仓有粟，<BR>
</font></big>
<font color="#400080">岂向天涯走碌碌。家人见月望我归，正是道上思家时。
<P><big><font size="3" face="黑体" color="#000080"><strong><em>&nbsp;&nbsp; 卷298_29 </em></strong></font><font
face="黑体" color="#800080"> </font><font size="4" color="#800080" face="宋体">【七夕曲】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">河边独自看星宿，夜织天丝难接续。抛梭振镊动明，<BR>
</font></big>
<font color="#400080">为有秋期眠不足。遥愁今夜河水隔，龙驾车辕鹊填石。<BR>
</font></big>
<font color="#400080">流苏翠帐星渚间，环无声灯寂寂。两情缠绵忽如故。<BR>
</font></big>
<font color="#400080">复畏秋风生晓路。幸回郎意且斯须，一年中别今始初。<BR>
</font></big>
<font color="#400080">明星未出少停车。<BR>
<P><big><font size="3" face="黑体" color="#000080"><strong><em>&nbsp;&nbsp; 卷298_30 </em></strong></font><font
face="黑体" color="#800080"> </font><font size="4" color="#800080" face="宋体">【两头纤纤】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">两头纤纤青玉i，半白半黑头上发。<br>逼逼仆仆春冰裂，磊磊落落桃花结。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷298_31 </em></strong></font><font
face="黑体" color="#800080"> </font><font size="4" color="#800080" face="宋体">【独漉歌】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">独独漉漉，鼠食猫肉。乌日中，鹤露宿。黄河水直人心曲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_32 </em></strong></font><font
face="黑体" color="#800080"> </font><font size="4" color="#800080" face="宋体">【寄远曲】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">美人别来无处所，巫山月明湘江雨。千回相见不分明，<BR>
</font></big>
<font color="#400080">井底看星梦中语。两心相对尚难知，何况万里不相疑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_33 </em></strong></font><font
face="黑体" color="#800080"> </font><font size="4" color="#800080" face="宋体">【伤韦令孔雀词】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">可怜孔雀初得时，美人为尔别开池。池边凤凰作伴侣，<BR>
</font></big>
<font color="#400080">羌声鹦鹉无言语。雕笼玉架嫌不栖，夜夜思归向南舞。<BR>
</font></big>
<font color="#400080">如今憔悴人见恶，万里更求新孔雀。热眠雨水饥拾虫，<BR>
</font></big>
<font color="#400080">翠尾盘泥金彩落。多时人养不解飞，海山风黑何处归。<br>
<P><big><font size="3" face="黑体" color="#000080"><strong><em>&nbsp;&nbsp; 卷298_34 </em></strong></font><font
face="黑体" color="#800080"> </font><font size="4" color="#800080" face="宋体">【伤邻家鹦鹉词】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">东家小女不惜钱，买得鹦鹉独自怜。自从死却家中女，<BR>
</font></big>
<font color="#400080">无人更共鹦鹉语。十日不饮一滴浆，泪渍绿毛头似鼠。<BR>
</font></big>
<font color="#400080">舌关哑咽畜哀怨，开笼放飞离人眼。短声亦绝翠臆翻，<BR>
</font></big>
<font color="#400080">新墓崔嵬旧巢远。此禽有志女有灵，定为连理相并生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_35 </em></strong></font><font
face="黑体" color="#800080"> </font><font size="4" color="#800080" face="宋体">【春来曲】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">春欲来，每日望春门早开。黄衫白马带尘土，<BR>
</font></big>
<font color="#400080">逢著探春人却回。御堤内园晓过急，九衢大宅家家入。<BR>
</font></big>
<font color="#400080">青帝少女染桃花，露妆初出红犹湿。光风暾暾蝶宛宛，<BR>
</font></big>
<font color="#400080">绕树气匝枝柯软。可怜寒食街中郎，早起著得单衣裳。<BR>
</font></big>
<font color="#400080">少年即见春好处，似我白头无好树。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_36 </em></strong></font><font
face="黑体" color="#800080"> </font><font size="4" color="#800080" face="宋体">【春去曲】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">春已去，花亦不知春去处。缘冈绕涧却归来，<BR>
</font></big>
<font color="#400080">百回看著无花树。就中一夜东风恶，收红拾紫无遗落。<BR>
</font></big>
<font color="#400080">老夫不比少年儿，不中数与春别离。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_37 </em></strong></font><font
face="黑体" color="#800080"> </font><font size="4" color="#800080" face="宋体">【东征行】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">桐柏水西贼星落，枭雏夜飞林木恶。相国刻日波涛清，<BR>
</font></big>
<font color="#400080">当朝自请东南征。舍人为宾侍郎副，晓觉蓬莱欠声。<BR>
</font></big>
<font color="#400080">玉阶舞蹈谢旌节，生死向前山可穴。同时赐马并赐衣，<BR>
</font></big>
<font color="#400080">御楼看带弓刀发。马前猛士三百人，金书左右红旗新。<BR>
</font></big>
<font color="#400080">司庖常膳皆得对，好事将军封尔身。男儿生杀在手里，<BR>
</font></big>
<font color="#400080">营门老将皆忧死。影兹盏蹦仙剑不立功名终不还。
<P><big><font size="3" face="黑体" color="#000080"><strong><em>&nbsp;&nbsp; 卷298_38 </em></strong></font><font
face="黑体" color="#800080"> </font><font size="4" color="#800080" face="宋体">【荆门行】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">江边行人暮悠悠，山头殊未见荆州。岘亭西南路多曲，<BR>
</font></big>
<font color="#400080">栎林深深石镞镞。看炊红米煮白鱼，夜向鸡鸣店家宿。<BR>
</font></big>
<font color="#400080">南中三月蚊蚋生，黄昏不闻人语声。生纱帷疏薄如雾，<BR>
</font></big>
<font color="#400080">隔衣k肤耳边鸣。欲明不待灯火起，唤得官船过蛮水。<BR>
</font></big>
<font color="#400080">女儿停客茆屋新，开门扫地桐花里。犬声扑扑寒溪烟，<BR>
</font></big>
<font color="#400080">人家烧竹种山田。巴云欲雨薰石热，麋鹿度江虫出穴。<BR>
</font></big>
<font color="#400080">大蛇过处一山腥，野牛惊跳双角折。斜分汉水横千山，<BR>
</font></big>
<font color="#400080">山青水绿荆门关。向前问个长沙路，旧是屈原沈溺处。<BR>
</font></big>
<font color="#400080">谁家丹硪涯侠矗逢著流人从此去。月明山鸟多不栖，<BR>
</font></big>
<font color="#400080">下枝飞上高枝啼。主人念远心不怿，罗衫卧对章台夕。<BR>
</font></big>
<font color="#400080">红烛交横各自归，酒醒还是他乡客。壮年留滞尚思家，<BR>
</font></big>
<font color="#400080">况复白头在天涯。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷298_39 </em></strong></font><font
face="黑体" color="#800080"> </font><font size="4" color="#800080" face="宋体">【镜听词】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">重重摩挲嫁时镜，夫婿远行凭镜听。回身不遣别人知，<BR>
</font></big>
<font color="#400080">人意丁宁镜神圣。怀中收拾双锦带，恐畏街头见惊怪。<BR>
</font></big>
<font color="#400080">嗟嗟eP々下堂阶，独自灶前来跪拜。出门愿不闻悲哀，<BR>
</font></big>
<font color="#400080">郎在任郎回未回。月明地上人过尽，好语多同皆道来。<BR>
</font></big>
<font color="#400080">卷帷上床喜不定。与郎裁衣失翻正。可中三日得相见，<BR>
</font></big>
<font color="#400080">重绣锦囊磨镜面。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷298_40 </em></strong></font><font
face="黑体" color="#800080"> </font><font size="4" color="#800080" face="宋体">【行宫词】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">上阳宫到蓬莱殿，行宫岩岩遥相见。向前天子行幸多，<BR>
</font></big>
<font color="#400080">马蹄车辙山川遍。当时州县每年修，皆留内人看玉案。<BR>
</font></big>
<font color="#400080">禁兵夺得明堂后，长闭桃源与绮绣。开元歌舞古草头，<BR>
</font></big>
<font color="#400080">梁州乐人世嫌旧。官家乏人作宫户，不泥宫墙斫宫树。<BR>
</font></big>
<font color="#400080">两边仗屋半崩摧，夜火入林烧殿柱。休封中岳六十年，<BR>
</font></big>
<font color="#400080">行宫不见人眼穿。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷298_41 </em></strong></font><font
face="黑体" color="#800080"> </font><font size="4" color="#800080" face="宋体">【羽林行】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">长安恶少出名字，楼下劫商楼上醉。天明下直明光宫，<BR>
</font></big>
<font color="#400080">散入五陵松柏中。百回杀人身合死，赦书尚有收城功。<BR>
</font></big>
<font color="#400080">九衢一日消息定，乡吏籍中重改姓。出来依旧属羽林，<BR>
</font></big>
<font color="#400080">立在殿前射飞禽。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷298_42 </em></strong></font><font
face="黑体" color="#800080"> </font><font size="4" color="#800080" face="宋体">【射虎行】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">自去射虎得虎归，官差射虎得虎迟。独行以死当虎命，<BR>
</font></big>
<font color="#400080">两人因疑终不定。朝朝暮暮空手回，山下绿苗成道径。<BR>
</font></big>
<font color="#400080">远立不敢污箭镞，闻死还来分虎肉。惜留猛虎著深山，<BR>
</font></big>
<font color="#400080">射杀恐畏终身闲。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷298_43 </em></strong></font><font
face="黑体" color="#800080"> </font><font size="4" color="#800080" face="宋体">【远将归】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">远将归，胜未别离时。在家相见熟，新归欢不足。<BR>
</font></big>
<font color="#400080">去愿车轮迟，回思马蹄速。但令在舍相对贫，<BR>
</font></big>
<font color="#400080">不向天涯金绕身。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷298_44 </em></strong></font><font
face="黑体" color="#800080"> </font><font size="4" color="#800080" face="宋体">【寻H歌】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">人间百戏皆可学，寻H不比诸馀乐。重梳短髻下金钿，<BR>
</font></big>
<font color="#400080">红帽青巾各一边。身轻足捷胜男子，绕竿四面争先缘。<BR>
</font></big>
<font color="#400080">习多倚附欹竿滑，上下蹁跹皆著袜。翻身垂颈欲落地，<BR>
</font></big>
<font color="#400080">却住把腰初似歇。大竿百夫擎不起，袅袅半在青云里。<BR>
</font></big>
<font color="#400080">纤腰女儿不动容，戴行直舞一曲终。回头但觉人眼见，<BR>
</font></big>
<font color="#400080">矜难恐畏天无风。险中更险何曾失，山鼠悬头猿挂膝。<BR>
</font></big>
<font color="#400080">小垂一手当舞盘，斜惨双蛾看落日。斯须改变曲解新，<BR>
</font></big>
<font color="#400080">贵欲欢他平地人。散时满面生颜色，行步依前无气力。<br>
<P><big><font size="3" face="黑体" color="#000080"><strong><em>&nbsp;&nbsp; 卷298_45 </em></strong></font><font
face="黑体" color="#800080"> </font><font size="4" color="#800080" face="宋体">【铜雀台】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">娇爱更何日，高台空数层。含啼映双袖，不忍看西陵。<BR>
</font></big>
<font color="#400080">漳水东流无复来，百花辇路为苍苔。青楼月夜长寂寞，<BR>
</font></big>
<font color="#400080">碧云日暮空裴回。君不见邺中万事非昔时，<BR>
</font></big>
<font color="#400080">古人不在今人悲。春风不逐君王去，草色年年旧宫路。<BR>
</font></big>
<font color="#400080">宫中歌舞已浮云，空指行人往来处。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_46 </em></strong></font><font
face="黑体" color="#800080"> </font><font size="4" color="#800080" face="宋体">【鸡鸣曲】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">鸡初鸣，明星照东屋；鸡再鸣，红霞生海腹。<BR>
</font></big>
<font color="#400080">百官待漏双阙前，圣人亦挂山龙服。宝钗命妇灯下起，<BR>
</font></big>
<font color="#400080">环玲珑晓光里。直内初烧玉案香，司更尚滴铜壶水。<BR>
</font></big>
<font color="#400080">金吾卫里直郎妻，到明不睡听晨鸡。天头日月相送迎，<BR>
</font></big>
<font color="#400080">夜栖旦鸣人不迷。<BR>
<P><big><font size="3" face="黑体" color="#000080"><strong><em>&nbsp;&nbsp; 卷298_47 </em></strong></font><font
face="黑体" color="#800080"> </font><font size="4" color="#800080" face="宋体">【送衣曲】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">去秋送衣渡黄河，今秋送衣上陇坂。妇人不知道径处，<BR>
</font></big>
<font color="#400080">但问新移军近远。半年著道经雨湿，开笼见风衣领急。<BR>
</font></big>
<font color="#400080">旧来十月初点衣，与郎著向营中集。絮时厚厚绵纂纂，<BR>
</font></big>
<font color="#400080">贵欲征人身上暖。愿身莫著裹尸归，愿妾不死长送衣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_48 </em></strong></font><font
face="黑体" color="#800080"> </font><font size="4" color="#800080" face="宋体">【斜路行】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">世间娶容非娶妇，中庭牡丹胜松树。九衢大道人不行，<BR>
</font></big>
<font color="#400080">走马奔车逐斜路。斜路行熟直路荒，东西岂是横太行。<BR>
</font></big>
<font color="#400080">南楼弹弦北户舞，行人到此多回徨。头白如丝面如茧，<BR>
</font></big>
<font color="#400080">亦学少年行不返。纵令自解思故乡，轮折蹄穿白日晚。<BR>
</font></big>
<font color="#400080">谁将古曲换斜音，回取行人斜路心。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_49 </em></strong></font><font
face="黑体" color="#800080"> </font><font size="4" color="#800080" face="宋体">【织锦曲】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">大女身为织锦户，名在县家供进簿。长头起样呈作官，<BR>
</font></big>
<font color="#400080">闻道官家中苦难。回花侧叶与人别，唯恐秋天丝线干。<BR>
</font></big>
<font color="#400080">红缕葳蕤紫茸软，蝶飞参差花宛转。一梭声尽重一梭，<BR>
</font></big>
<font color="#400080">玉腕不停罗袖卷。窗中夜久睡髻偏，横钗欲堕垂著肩。<BR>
</font></big>
<font color="#400080">合衣卧时参没后，停灯起在鸡鸣前。一匹千金亦不卖，<BR>
</font></big>
<font color="#400080">限日未成宫里怪。锦江水涸贡转多，宫中尽著单丝罗。<BR>
</font></big>
<font color="#400080">莫言山积无尽日，百尺高楼一曲歌。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_50 </em></strong></font><font
face="黑体" color="#800080"> </font><font size="4" color="#800080" face="宋体">【捣衣曲（一作送衣曲）】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">月明中庭捣衣石，掩帷下堂来捣帛。妇姑相对神力生，<BR>
</font></big>
<font color="#400080">双揎白腕调杵声。高楼敲玉节会成，家家不睡皆起听。<BR>
</font></big>
<font color="#400080">秋天丁丁复冻冻，玉钗低昂衣带动。夜深月落冷如刀，<BR>
</font></big>
<font color="#400080">湿著一双纤手痛。回编易裂看生熟，鸳鸯纹成水波曲。<BR>
</font></big>
<font color="#400080">重烧熨斗帖两头，与郎裁作迎寒裘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷298_51 </em></strong></font><font
face="黑体" color="#800080"> </font><font size="4" color="#800080" face="宋体">【秋夜曲二首】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">天清漏长霜泊泊，兰绿收荣桂膏涸。高楼云鬟弄婵娟，<BR>
</font></big>
<font color="#400080">古瑟暗断秋风弦。玉关遥隔万里道，金刀不剪双泪泉。<BR>
</font></big>
<font color="#400080">香囊火死香气少，向帷合眼何时晓。城乌作营啼野月，<BR>
</font></big>
<font color="#400080">秦州少妇生离别。<br> <BR>
<font color="#400080">秋灯向壁掩洞房，良人此夜直明光。<br>天河悠悠漏水长，南楼北斗两相当。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷298_52 </em></strong></font><font
face="黑体" color="#800080"> </font><font size="4" color="#800080" face="宋体">【题台州隐静寺】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">隐静灵仙寺天凿，杯度飞来建岩壑。五峰直上插银河，<BR>
</font></big>
<font color="#400080">一涧当空泻寥廓。崆峒黯淡碧琉璃，白云吞吐红莲阁。<BR>
</font></big>
<font color="#400080">不知势压天几重，钟声常闻月中落。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
