<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百八十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百八十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷282_1 </em></strong></font><font
face="黑体" color="#800080"> </font><font size="4" color="#800080" face="宋体">【从军有苦乐行（时从司空鱼公北征）】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">劳者且莫歌，我欲送君觞。从军有苦乐，此曲乐未央。<BR>
</font></big>
<font color="#400080">仆居在陇上，陇水断人肠。东过秦宫路，宫路入咸阳。<BR>
</font></big>
<font color="#400080">时逢汉帝出，谏猎至长杨。讵驰游侠窟，非结少年场。<BR>
</font></big>
<font color="#400080">一旦承嘉惠，轻身重恩光。秉笔参帷，从军至朔方。<BR>
</font></big>
<font color="#400080">边地多阴风，草木自凄凉。断绝海云去，出没胡沙长。<BR>
</font></big>
<font color="#400080">参差引雁翼，隐辚腾军装。剑文夜如水，马汗冻成霜。<BR>
</font></big>
<font color="#400080">侠气五都少，矜功六郡良。山河起目前，睚眦死路傍。<BR>
</font></big>
<font color="#400080">北逐驱獯虏，西临复旧疆。昔还赋馀资，今出乃赢粮。<BR>
</font></big>
<font color="#400080">一矢|夏服，我弓不再张。寄语丈夫雄，若乐身自当。
<P><big><font size="3" face="黑体" color="#000080"><strong><em>&nbsp;&nbsp; 卷282_2 </em></strong></font><font
face="黑体" color="#800080"> </font><font size="4" color="#800080" face="宋体">【登长城（一题作塞下曲）】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">汉家今上郡，秦塞古长城。有日云长惨，无风沙自惊。<BR>
</font></big>
<font color="#400080">当今圣天子，不战四夷平。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_3 </em></strong></font><font
face="黑体" color="#800080"> </font><font size="4" color="#800080" face="宋体">【杂曲】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">妾本蚕家女，不识贵门仪。藁砧持玉斧，交结五陵儿。<BR>
</font></big>
<font color="#400080">十日或一见，九日在路岐。人生此夫婿，富贵欲何为。<BR>
</font></big>
<font color="#400080">杨柳徒可折，南山不可移。妇人贵结发，宁有再嫁资。<BR>
</font></big>
<font color="#400080">嫁女莫望高，女心愿所宜。宁从贱相守，不愿贵相离。<BR>
</font></big>
<font color="#400080">蓝叶郁重重，蓝花若榴色。少妇归少年，华光自相得。<BR>
</font></big>
<font color="#400080">谁言配君子，以奉百年身。有义即夫婿，无义还他人。<BR>
</font></big>
<font color="#400080">爱如寒炉火，弃若秋风扇。山岳起面前，相看不相见。<BR>
</font></big>
<font color="#400080">丈夫非小儿，何用强相知。不见朝生菌，易成还易衰。<BR>
</font></big>
<font color="#400080">征客欲临路，居人还出门。北风河梁上，四野愁云繁。<BR>
</font></big>
<font color="#400080">岂不恋我家，夫婿多感恩。前程有日月，勋绩在河源。<BR>
</font></big>
<font color="#400080">少妇马前立，请君听一言。春至草亦生，谁能无别情。<BR>
</font></big>
<font color="#400080">殷勤展心素，见新莫忘故。遥望孟门山，殷勤报君子。<BR>
</font></big>
<font color="#400080">既为随阳雁，勿学西流水。尝闻生别离，悲莫悲于此。<BR>
</font></big>
<font color="#400080">同器不同荣，堂下即千里。与君贫贱交，何异萍上水。<BR>
</font></big>
<font color="#400080">托身天使然，同生复同死。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_4 </em></strong></font><font
face="黑体" color="#800080"> </font><font size="4" color="#800080" face="宋体">【送辽阳使还军】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">征人歌且行，北上辽阳城。二月戎马息，悠悠边草生。<BR>
</font></big>
<font color="#400080">青山出塞断，代地入云平。昔者匈奴战，多闻杀汉兵。<BR>
</font></big>
<font color="#400080">平生报国愤，日夜角弓鸣。勉君万里去，勿使虏尘惊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_5 </em></strong></font><font
face="黑体" color="#800080"> </font><font size="4" color="#800080" face="宋体">【赋得早燕送别】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">碧草缦如线，去来双飞燕。长门未有春，先入班姬殿。<BR>
</font></big>
<font color="#400080">梁空绕不息，檐寒窥欲遍。今至随红萼，昔还悲素扇。<BR>
</font></big>
<font color="#400080">一别与秋鸿，差池讵相见。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_6 </em></strong></font><font
face="黑体" color="#800080"> </font><font size="4" color="#800080" face="宋体">【秋晚溪中寄怀大理齐司直（时齐分司洛下，有东山之期）】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">凤翔属明代，羽翼文葳蕤。昆仑进琪树，飞舞下瑶池。<BR>
</font></big>
<font color="#400080">振仪自西眷，东夏复分。国典唯平法，伊人方在斯。<BR>
</font></big>
<font color="#400080">荒宁桁杨肃，芳辉兰玉滋。明质鹜高景，飘u服缨绥。<BR>
</font></big>
<font color="#400080">天寒清洛苑，秋夕白云司。况复空岩侧，苍苍幽桂期。<BR>
</font></big>
<font color="#400080">岁寒坐流霰，山川犹别离。浩思凭尊酒，氛氲独含辞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_7 </em></strong></font><font
face="黑体" color="#800080"> </font><font size="4" color="#800080" face="宋体">【溪中月下寄杨子尉封亮】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">蘅若夺幽色，衔思恍无。宵长霜雾多，岁晏淮海风。<BR>
</font></big>
<font color="#400080">团团山中月，三五离夕同。露凝朱弦绝，觞至兰玉空。<BR>
</font></big>
<font color="#400080">清光液流波，盛明难再逢。尝恐河汉远，坐窥烟景穷。<BR>
</font></big>
<font color="#400080">小人谅处阴，君子树大功。永愿厉高翼，慰我丹桂丛。<br>
<P><big><font size="3" face="黑体" color="#000080"><strong><em>&nbsp;&nbsp; 卷282_8 </em></strong></font><font
face="黑体" color="#800080"> </font><font size="4" color="#800080" face="宋体">【春晚赋得馀花落（得起字）】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">留春春竟去，春去花如此。蝶舞绕应稀，鸟惊飞讵已。<BR>
</font></big>
<font color="#400080">衰红辞故萼，繁绿扶雕蕊。自委不胜愁，庭风那更起。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_9 </em></strong></font><font
face="黑体" color="#800080"> </font><font size="4" color="#800080" face="宋体">【闻亡友王七嘉禾寺得素琴】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">故人惜此去，留琴明月前。今来我访旧，泪洒白云天。<BR>
</font></big>
<font color="#400080">讵欲匣孤响，送君归夜泉。抚琴犹可绝，况此故无弦。<BR>
</font></big>
<font color="#400080">何必雍门奏，然后泪潺。
<P><big><font size="3" face="黑体" color="#000080"><strong><em>&nbsp;&nbsp; 卷282_10 </em></strong></font><font
face="黑体" color="#800080"> </font><font size="4" color="#800080" face="宋体">【校书郎杨凝往年以古镜贶别今追赠以诗】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">明镜出匣时，明如云间月。一别青春鉴，回光照华发。<BR>
</font></big>
<font color="#400080">美人昔自爱，Q带手中结。愿以三五期，经天无玷缺。
<P><big><font size="3" face="黑体" color="#000080"><strong><em>&nbsp;&nbsp; 卷282_11 </em></strong></font><font
face="黑体" color="#800080"> </font><font size="4" color="#800080" face="宋体">【置酒行】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">置酒命所欢，凭觞遂为戚。日往不再来，兹辰坐成昔。<BR>
</font></big>
<font color="#400080">百龄非久长，五十将半百。胡为劳我形，己须还复白。<BR>
</font></big>
<font color="#400080">西山鸾鹤群，矫矫烟雾翮。明霞发金丹，阴洞潜水碧。<BR>
</font></big>
<font color="#400080">安得凌风羽，崦嵫驻灵魄。无然坐衰老，惭叹东陵柏。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_12 </em></strong></font><font
face="黑体" color="#800080"> </font><font size="4" color="#800080" face="宋体">【长社窦明府宅夜送王屋道士常究子】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">旦随三鸟去，羽节凌霞光。暮与双凫宿，云车下紫阳。<BR>
</font></big>
<font color="#400080">天坛临月近，洞水出山长。海峤年年别，丘陵徒自伤。
<P><big><font size="3" face="黑体" color="#000080"><strong><em>&nbsp;&nbsp; 卷282_13 </em></strong></font><font
face="黑体" color="#800080"> </font><font size="4" color="#800080" face="宋体">【观回军三韵】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">行行上陇头，陇月暗悠悠。万里将军没，回旌陇戍秋。<BR>
</font></big>
<font color="#400080">谁令呜咽水，重入故营流。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_14 </em></strong></font><font
face="黑体" color="#800080"> </font><font size="4" color="#800080" face="宋体">【华山南庙】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">阴山临古道，古庙闭山碧。落日春草中，搴芳荐瑶席。<BR>
</font></big>
<font color="#400080">明灵达精意，仿佛如不隔。岩雨神降时，回飙入松柏。<BR>
</font></big>
<font color="#400080">常闻坑儒后，此地返秦璧。自古害忠良，神其辅宗u。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_15 </em></strong></font><font
face="黑体" color="#800080"> </font><font size="4" color="#800080" face="宋体">【喜邢校书远至对雨同赋远晚饭阮返五韵】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">雀噪空城阴，木衰羁思远。已蔽青山望，徒悲白云晚。<BR>
</font></big>
<font color="#400080">别离千里风，雨中同一饭。开径说逢康，临觞方接阮。<BR>
</font></big>
<font color="#400080">旅宦竟何如，劳飞思自返。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_16 </em></strong></font><font
face="黑体" color="#800080"> </font><font size="4" color="#800080" face="宋体">【城西竹园送裴佶王达】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">葳蕤凌风竹，寂寞离人觞。怆怀非外至，沉郁自中肠。<BR>
</font></big>
<font color="#400080">远行从此始，别袂重凄霜。
<P><big><font size="3" face="黑体" color="#000080"><strong><em>&nbsp;&nbsp; 卷282_17 </em></strong></font><font
face="黑体" color="#800080"> </font><font size="4" color="#800080" face="宋体">【月下喜邢校书至自洛】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">天河夜未央，漫漫复苍苍。重君远行至，及此明月光。<BR>
</font></big>
<font color="#400080">华星映衰柳，暗水入寒塘。客心定何似，馀欢方自长。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_18 </em></strong></font><font
face="黑体" color="#800080"> </font><font size="4" color="#800080" face="宋体">【北至太原】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">炎祚昔昏替，皇基此郁盘。玄命久已集，抚运良乃艰。<BR>
</font></big>
<font color="#400080">南厄羊肠险，北走雁门寒。始于一戎定，垂此亿世安。<BR>
</font></big>
<font color="#400080">唐风本忧思，王业实艰难。中历虽横溃，天纪未可干。<BR>
</font></big>
<font color="#400080">圣明所兴国，灵岳固不殚。咄咄薄游客，斯言殊不刊。<br>
<P><big><font size="3" face="黑体" color="#000080"><strong><em>&nbsp;&nbsp; 卷282_19 </em></strong></font><font
face="黑体" color="#800080"> </font><font size="4" color="#800080" face="宋体">【入华山访隐者经仙人石坛】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">三考四岳下，官曹少休沐。久负青山诺，今还获所欲。<BR>
</font></big>
<font color="#400080">尝闻玉清洞，金简受玄。夙驾升天行，云游恣霞宿。<BR>
</font></big>
<font color="#400080">平明矫轻策，扪石入空曲。仙人古石坛，苔绕青瑶局。<BR>
</font></big>
<font color="#400080">阳桂凌烟紫，阴罗冒水绿。隔世闻丹经，悬泉注明玉。<BR>
</font></big>
<font color="#400080">前惊羽人会，白日天居肃。问我将致辞，笑之自相目。<BR>
</font></big>
<font color="#400080">竦身云遂起，仰见双白鹄。堕其一纸书，文字类鸟足。<BR>
</font></big>
<font color="#400080">视之了不识，三返又三复。归来问方士，举世莫解读。<BR>
</font></big>
<font color="#400080">何必若蜉蝣，然后为R促。鄙哉宦游子，身志俱降辱。<BR>
</font></big>
<font color="#400080">再往不及期，劳歌叩山木。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_20 </em></strong></font><font
face="黑体" color="#800080"> </font><font size="4" color="#800080" face="宋体">【罢镜】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">手中青铜镜，照我少年时。衰飒一如此，清光难复持。<BR>
</font></big>
<font color="#400080">欲令孤月掩，从遣半心疑。纵使逢人见，犹胜自见悲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_21 </em></strong></font><font
face="黑体" color="#800080"> </font><font size="4" color="#800080" face="宋体">【华阴东泉同张处士诣藏律师兼简县内同官因寄齐中书】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">苍崖抱寒泉，沦照洞金碧。潜鳞孕明晦，山灵s幽赜。<BR>
</font></big>
<font color="#400080">前峰何其诡，万变穷日夕。松老风易悲，山秋云更白。<BR>
</font></big>
<font color="#400080">故人邑中吏，五里仙雾隔。美质简琼瑶，英声铿金石。<BR>
</font></big>
<font color="#400080">烦君竟相问，问我此何适。我因赞时理，书寄西飞翮。<BR>
</font></big>
<font color="#400080">哲匠熙百工，日月被光泽。大国本多士，荆岑无遗璧。<BR>
</font></big>
<font color="#400080">高网弥八，皇图明四辟。群材既兼畅，顾我在草泽。<BR>
</font></big>
<font color="#400080">贵无身外名，贱有区中役。忽忽百龄内，殷殷千虑迫。<BR>
</font></big>
<font color="#400080">人生已如寄，在寄复为客。旧国不得归，风尘满阡陌。
<P><big><font size="3" face="黑体" color="#000080"><strong><em>&nbsp;&nbsp; 卷282_22 </em></strong></font><font
face="黑体" color="#800080"> </font><font size="4" color="#800080" face="宋体">【答郭黄中孤云首章见赠】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">孤云生西北，从风东南飘。帝乡日已远，苍梧无还飙。<BR>
</font></big>
<font color="#400080">已矣玄凤叹，严霜集灵苕。君其勉我怀，岁暮孰不凋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_23 </em></strong></font><font
face="黑体" color="#800080"> </font><font size="4" color="#800080" face="宋体">【合源溪期张计不至】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">霜露肃时序，缅然方独寻。暗溪迟仙侣，寒涧闻松禽。<BR>
</font></big>
<font color="#400080">寂历兹夜永，清明秋序深。微波澹澄夕，烟景含虚林。<BR>
</font></big>
<font color="#400080">素志久沦否，幽怀方自吟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_24 </em></strong></font><font
face="黑体" color="#800080"> </font><font size="4" color="#800080" face="宋体">【竹溪】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">访竹越云崖，即林若溪绝。宁知修干下，漠漠秋苔洁。<BR>
</font></big>
<font color="#400080">清光溢空曲，茂色临幽澈。采摘愧芳鲜，奉君岁暮节。<br>
<P><big><font size="3" face="黑体" color="#000080"><strong><em>&nbsp;&nbsp; 卷282_25 </em></strong></font><font
face="黑体" color="#800080"> </font><font size="4" color="#800080" face="宋体">【送诸暨王主簿之任】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">别愁已万绪，离曲方三奏。远宦一辞乡，南天异风候。<BR>
</font></big>
<font color="#400080">秦城岁芳老，越国春山秀。落日望寒涛，公门闭清昼。<BR>
</font></big>
<font color="#400080">何用慰相思，裁书寄关右。
<P><big><font size="3" face="黑体" color="#000080"><strong><em>&nbsp;&nbsp; 卷282_26 </em></strong></font><font
face="黑体" color="#800080"> </font><font size="4" color="#800080" face="宋体">【罢秩后入华山采茯苓逢道者】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">委绶来名山，观奇恣所停。山中若有闻，言此不死庭。<BR>
</font></big>
<font color="#400080">遂逢五老人，一谓西岳灵。或闻樵人语，飞去入昴星。<BR>
</font></big>
<font color="#400080">授我出云路，苍然凌石屏。视之有文字，乃古黄庭经。<BR>
</font></big>
<font color="#400080">左右长松列，动摇风露零。上蟠千年枝，阴虬负青冥。<BR>
</font></big>
<font color="#400080">下结九秋霰，流膏为茯苓。取之砂石间，异若龟鹤形。<BR>
</font></big>
<font color="#400080">况闻秦宫女，华发变已青。有如上帝心，与我千万龄。<BR>
</font></big>
<font color="#400080">始疑有仙骨，炼魂可永宁。何事逐豪游，饮啄以膻腥。<BR>
</font></big>
<font color="#400080">神物亦自s，风雷护此扃。欲传山中宝，回策忽已暝。<BR>
</font></big>
<font color="#400080">乃悲世上人，求醒终不醒。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_27 </em></strong></font><font
face="黑体" color="#800080"> </font><font size="4" color="#800080" face="宋体">【自朔方还与郑式瞻崔称郑子周岑赞同会法云寺三门避暑】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">予本疏放士，A来非外矫。误落边尘中，爱山见山少。<BR>
</font></big>
<font color="#400080">始投清凉宇，门值烟岫表。参差互明灭，彩翠竟昏晓。<BR>
</font></big>
<font color="#400080">泠泠远风来，过此群木杪。英英二三彦，襟旷去烦扰。<BR>
</font></big>
<font color="#400080">游川出潜鱼，息阴倦飞鸟。徇物不可穷，唯于此心了。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_28 </em></strong></font><font
face="黑体" color="#800080"> </font><font size="4" color="#800080" face="宋体">【来从窦车骑行（自朔方行作）】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">束发逢世屯，怀恩抱明义。读书良有感，学剑惭非智。<BR>
</font></big>
<font color="#400080">遂别鲁诸生，来从窦车骑。追兵赴边急，络马黄金辔。<BR>
</font></big>
<font color="#400080">出入燕南陲，由来重意气。自经皋兰战，又破楼烦地。<BR>
</font></big>
<font color="#400080">西北护三边，东南留一尉。时过H如云，参差不自意。<BR>
</font></big>
<font color="#400080">将军失恩泽，万事从此异。置酒高台上，薄暮秋风至。<BR>
</font></big>
<font color="#400080">长戟与我归，归来同弃置。自酌还自饮，非名又非利。<BR>
</font></big>
<font color="#400080">歌出易水寒，琴下雍门泪。出逢平乐旧，言在天阶侍。<BR>
</font></big>
<font color="#400080">问我从军苦，自陈少年贵。丈夫交四海，徒论身自致。<BR>
</font></big>
<font color="#400080">汉将不封侯，苏卿劳远使。今我终此曲，此曲诚不易。<BR>
</font></big>
<font color="#400080">贵人难识心，何由知忌讳。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_29 </em></strong></font><font
face="黑体" color="#800080"> </font><font size="4" color="#800080" face="宋体">【夜发军中】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">边马枥上惊，雄剑匣中鸣。半夜军书至，匈奴寇六城。<BR>
</font></big>
<font color="#400080">中坚分暗阵，太乙起神兵。出没风云合，苍黄豺虎争。<BR>
</font></big>
<font color="#400080">今日边庭战，缘赏不缘名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_30 </em></strong></font><font
face="黑体" color="#800080"> </font><font size="4" color="#800080" face="宋体">【将赴朔方早发汉武泉】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">弭盖出故关，穷秋首边路。问我此何为，平生重一顾。<BR>
</font></big>
<font color="#400080">风吹山下草，系马河边树。奉役良有期，回瞻终未屡。<BR>
</font></big>
<font color="#400080">去乡幸未远，戎衣今已故。岂惟幽朔寒，念我机中素。<BR>
</font></big>
<font color="#400080">去矣勿复言，所酬知音遇。
<P><big><font size="3" face="黑体" color="#000080"><strong><em>&nbsp;&nbsp; 卷282_31 </em></strong></font><font
face="黑体" color="#800080"> </font><font size="4" color="#800080" face="宋体">【城傍少年（一作汉宫少年行）】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">生长边城傍，出身事弓马。少年有胆气，独猎阴山下。<BR>
</font></big>
<font color="#400080">偶与匈奴逢，曾擒射雕者。名悬壮士籍，请君少相假。
<P><big><font size="3" face="黑体" color="#000080"><strong><em>&nbsp;&nbsp; 卷282_32 </em></strong></font><font
face="黑体" color="#800080"> </font><font size="4" color="#800080" face="宋体">【游子吟】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">女羞夫婿薄，客耻主人贱。遭遇同众流，低回愧相见。<BR>
</font></big>
<font color="#400080">君非青铜镜，何事空照面。莫以衣上尘，不谓心如练。<BR>
</font></big>
<font color="#400080">人生当荣盛，待士勿言倦。君看白日驰，何异弦上箭。
<P><big><font size="3" face="黑体" color="#000080"><strong><em>&nbsp;&nbsp; 卷282_33 </em></strong></font><font
face="黑体" color="#800080"> </font><font size="4" color="#800080" face="宋体">【饮马歌】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">百马饮一泉，一马争上游。一马喷成泥，百马饮浊流。<BR>
</font></big>
<font color="#400080">上有沧浪客，对之空叹息。自顾缨上尘，裴回终日夕。<BR>
</font></big>
<font color="#400080">为问泉上翁，何时见沙石。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_34 </em></strong></font><font
face="黑体" color="#800080"> </font><font size="4" color="#800080" face="宋体">【莲塘驿（在盱眙界）】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">五月渡淮水，南行绕山陂。江村远鸡应，竹里闻缲丝。<BR>
</font></big>
<font color="#400080">楚女肌发美，莲塘烟露滋。菱花覆碧渚，黄鸟双飞时。<BR>
</font></big>
<font color="#400080">渺渺溯洄远，凭风托微词。斜光动流睇，此意难自持。<BR>
</font></big>
<font color="#400080">女歌本轻艳，客行多怨思。女萝蒙幽蔓，拟上青桐枝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_35 </em></strong></font><font
face="黑体" color="#800080"> </font><font size="4" color="#800080" face="宋体">【五城道中】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">金铙随玉节，落日河边路。沙鸣后骑来，雁起前军度。<BR>
</font></big>
<font color="#400080">五城鸣斥堠，三秦新召募。天寒白登道，塞浊阴山雾。<BR>
</font></big>
<font color="#400080">仍闻旧兵老，尚在乌兰戍。笳箫汉思繁，旌旗边色故。<BR>
</font></big>
<font color="#400080">寝兴倦弓甲，勤役伤风露。来远赏不行，锋交勋乃茂。<BR>
</font></big>
<font color="#400080">未知朔方道，何年罢兵赋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_36 </em></strong></font><font
face="黑体" color="#800080"> </font><font size="4" color="#800080" face="宋体">【与王楚同登青龙寺上方】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">连冈出古寺，流睇移芳宴。鸟没汉诸陵，草平秦故殿。<BR>
</font></big>
<font color="#400080">摇光浅深树，拂木参差燕。春心断易迷，远目伤难遍。<BR>
</font></big>
<font color="#400080">壮日各轻年，暮年方自见。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_37 </em></strong></font><font
face="黑体" color="#800080"> </font><font size="4" color="#800080" face="宋体">【登夏州城观送行人赋得六州胡儿歌】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">六州胡儿六蕃语，十岁骑羊逐沙鼠。沙头牧马孤雁飞，<BR>
</font></big>
<font color="#400080">汉军游骑貂锦衣。云中征戍三千里，今日征行何岁归。<BR>
</font></big>
<font color="#400080">无定河边数株柳，共送行人一杯酒。胡儿起作和蕃歌，<BR>
</font></big>
<font color="#400080">齐唱呜呜尽垂手。心知旧国西州远，西向胡天望乡久。<BR>
</font></big>
<font color="#400080">回头忽作异方声，一声回尽征人首。蕃音虏曲一难分，<BR>
</font></big>
<font color="#400080">似说边情向塞云。故国关山无限路，风沙满眼堪断魂。<BR>
</font></big>
<font color="#400080">不见天边青作冢，古来愁杀汉昭君。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_38 </em></strong></font><font
face="黑体" color="#800080"> </font><font size="4" color="#800080" face="宋体">【从军夜次六胡北饮马磨剑石为祝殇辞】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">我行空碛，见沙之磷磷，与草之幂幂，半没胡儿磨剑石。<BR>
</font></big>
<font color="#400080">当时洗剑血成川，至今草与沙皆赤。我因扣石问以言，<BR>
</font></big>
<font color="#400080">水流呜咽幽草根，君宁独不怪阴磷？吹火荧荧又为碧，<BR>
</font></big>
<font color="#400080">有鸟自称蜀帝魂。南人伐竹湘山下，交根接叶满泪痕。<BR>
</font></big>
<font color="#400080">请君先问湘江水，然我此恨乃可论。秦亡汉绝三十国，<BR>
</font></big>
<font color="#400080">关山战死知何极。风飘雨洒水自流，此中有冤消不得。<BR>
</font></big>
<font color="#400080">为之弹剑作哀吟，风沙四起云沈沈。满营战马嘶欲尽，<BR>
</font></big>
<font color="#400080">毕昴不见胡天阴。东征曾吊长平苦，往往晴明独风雨。<BR>
</font></big>
<font color="#400080">年移代去感精魂，空山月暗闻鼙鼓。秦坑赵卒四十万，<BR>
</font></big>
<font color="#400080">未若格斗伤戎虏。圣君破胡为六州，六州又尽为胡丘。<BR>
</font></big>
<font color="#400080">韩公三城断胡路，汉甲百万屯边秋。乃分司空授朔土，<BR>
</font></big>
<font color="#400080">拥以玉节临诸侯，汉为一雪万世仇。我今抽刀勒剑石，<BR>
</font></big>
<font color="#400080">告尔万世为唐休。又闻招魂有美酒，为我浇酒祝东流。<BR>
</font></big>
<font color="#400080">殇为魂兮，可以归还故乡些；沙场地无人兮，<BR>
</font></big>
<font color="#400080">尔独不可以久留。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷282_39 </em></strong></font><font
face="黑体" color="#800080"> </font><font size="4" color="#800080" face="宋体">【登天坛夜见海】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">朝游碧峰三十六，夜上天坛月边宿。仙人携我搴玉英，<BR>
</font></big>
<font color="#400080">坛上夜半东方明。仙钟撞撞近海日，海中离离三山出。<BR>
</font></big>
<font color="#400080">霞梯赤城遥可分，霓旌绛节倚彤云。八鸾五凤纷在御，<BR>
</font></big>
<font color="#400080">王母欲上朝元君。群仙指此为我说，几见尘飞沧海竭。<BR>
</font></big>
<font color="#400080">竦身别我期丹宫，空山处处遗清风。九州下视杳未旦，<BR>
</font></big>
<font color="#400080">一半浮生皆梦中。始知武皇求不死，去逐瀛洲羡门子。<br>
<P><big><font size="3" face="黑体" color="#000080"><strong><em>&nbsp;&nbsp; 卷282_40 </em></strong></font><font
face="黑体" color="#800080"> </font><font size="4" color="#800080" face="宋体">【大礼毕皇帝御丹凤门改元建中大赦】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">大明犹斓胤郑六龙负日升天门。凤凰飞来衔帝，<BR>
</font></big>
<font color="#400080">言我万代金皇孙。灵鸡鼓舞承天赦，高翔百尺垂朱幡。<BR>
</font></big>
<font color="#400080">宸居穆清受天历，建中甲子合上元。昊穹景命即已至，<BR>
</font></big>
<font color="#400080">王事乃可酬乾坤。升中告成答玄贶，泥金检玉昭鸿恩。<BR>
</font></big>
<font color="#400080">云亭之事略可记，七十二君宁独尊。小臣欲上封禅表，<BR>
</font></big>
<font color="#400080">久而未就归文园。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷282_41 </em></strong></font><font
face="黑体" color="#800080"> </font><font size="4" color="#800080" face="宋体">【轻薄篇】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">豪不必驰千骑，雄不在垂双K。天生俊气自相逐，<BR>
</font></big>
<font color="#400080">出与雕鹗同飞翻。朝行九衢不得意，下鞭走马城西原。<BR>
</font></big>
<font color="#400080">忽闻燕雁一声去，回鞍挟弹平陵园。归来青楼曲未半，<BR>
</font></big>
<font color="#400080">美人玉色当金尊。淮阴少年不相下，酒酣半笑倚市门。<BR>
</font></big>
<font color="#400080">安知我有不平色，白日欲落红尘昏。死生容易如反掌，<BR>
</font></big>
<font color="#400080">得意失意由一言。少年但饮莫相问，此中报仇亦报恩。
<P><big><font size="3" face="黑体" color="#000080"><strong><em>&nbsp;&nbsp; 卷282_42 </em></strong></font><font
face="黑体" color="#800080"> </font><font size="4" color="#800080" face="宋体">【野田行（一作于鹄诗）】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">日没出古城，野田何茫茫。寒狐啸青冢，鬼火烧白杨。<BR>
</font></big>
<font color="#400080">昔人未为泉下客，行到此中曾断肠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_43 </em></strong></font><font
face="黑体" color="#800080"> </font><font size="4" color="#800080" face="宋体">【古别离】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">双剑欲别风凄然，雌沉水底雄上天。江回汉转两不见，<BR>
</font></big>
<font color="#400080">云交雨合知何年。古来万事皆由命，何用临岐苦涕涟。<br>
<P><big><font size="3" face="黑体" color="#000080"><strong><em>&nbsp;&nbsp; 卷282_44 </em></strong></font><font
face="黑体" color="#800080"> </font><font size="4" color="#800080" face="宋体">【效古促促曲为河上思妇作】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">促促何促促，黄河九回曲。嫁与棹船郎，空床将影宿。<BR>
</font></big>
<font color="#400080">不道君心不如石，那教妾貌长如玉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷282_45 </em></strong></font><font
face="黑体" color="#800080"> </font><font size="4" color="#800080" face="宋体">【汉宫少年行】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">君不见上宫警夜营八屯，冬冬街鼓朝朱轩。<BR>
</font></big>
<font color="#400080">玉阶霜仗拥未合，少年排入铜龙门。暗闻弦管九天上，<BR>
</font></big>
<font color="#400080">宫漏沈沈清吹繁。平明走马绝驰道，呼鹰挟弹通缭垣。<BR>
</font></big>
<font color="#400080">玉笼金锁养黄口，探雏取卵伴王孙。分曹陆博快一掷，<BR>
</font></big>
<font color="#400080">迎欢先意笑语喧。巧为柔媚学优孟，儒衣嬉戏冠沐猿。<BR>
</font></big>
<font color="#400080">晚来香街经柳市，行过倡舍宿桃根。相逢杯酒一言失，<BR>
</font></big>
<font color="#400080">回朱点白闻至尊。金张许史伺颜色，王侯将相莫敢论。<BR>
</font></big>
<font color="#400080">岂知人事无定势，朝欢暮戚如掌翻。椒房宠移子爱夺，<BR>
</font></big>
<font color="#400080">一夕秋风生戾园。徒用黄金将买赋，宁知白玉暗成痕。<BR>
</font></big>
<font color="#400080">持杯收水水已覆，徙薪避火火更燔。欲求四老张丞相，<BR>
</font></big>
<font color="#400080">南山如天不可上。<br> <BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
