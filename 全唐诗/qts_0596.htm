<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百九十六</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百九十六</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷596_1 </em></strong></font><font
face="黑体" color="#800080"> </font><font size="4" color="#800080" face="宋体">【感古】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">九折无停波，三光如转烛。玄珠人不识，徒爱燕赵玉。<BR>
</font></big>
<font color="#400080">祖龙已深惑，汉氏远徇欲。骊山与茂陵，相对秋草绿。
<P><big><font size="3" face="黑体" color="#000080"><strong><em>&nbsp;&nbsp; 卷596_2 </em></strong></font><font
face="黑体" color="#800080"> </font><font size="4" color="#800080" face="宋体">【赠王道士】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">玉洞秋有花，蓬山夜无鬼。岂知浮云世，生死逐流水。<BR>
</font></big>
<font color="#400080">瑶台歌一曲，曲尽五烟起。悠然望虚路，玉京在海里。<BR>
</font></big>
<font color="#400080">青秘不闻，黄鹤去不止。愿随执轻策，往结周太子。
<P><big><font size="3" face="黑体" color="#000080"><strong><em>&nbsp;&nbsp; 卷596_3 </em></strong></font><font
face="黑体" color="#800080"> </font><font size="4" color="#800080" face="宋体">【古思】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">春华惜妾态，秋草念妾心。始知井边桐，不如堂上琴。<BR>
</font></big>
<font color="#400080">月落却羡镜，花飞犹委苔。门前长江水，一去终不回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷596_4 </em></strong></font><font
face="黑体" color="#800080"> </font><font size="4" color="#800080" face="宋体">【猎客】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">五陵射雕客，走马占春光。下马青楼前，华裾独煌煌。<BR>
</font></big>
<font color="#400080">自言家咸京，世族如金张。击钟传鼎食，尔来八十强。<BR>
</font></big>
<font color="#400080">朱门争先开，车轮满路傍。娥娥燕赵人，珠箔闭高堂。<BR>
</font></big>
<font color="#400080">清歌杂妙舞，临欢度曲长。朝游园花新，夜宴池月凉。<BR>
</font></big>
<font color="#400080">更以驰骤多，意气事强梁。君王正年少，终日在长杨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷596_5 </em></strong></font><font
face="黑体" color="#800080"> </font><font size="4" color="#800080" face="宋体">【送进士苗纵归紫逻山居】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">汝上多奇山，高怀惬清境。强来干名地，冠带不能整。<BR>
</font></big>
<font color="#400080">常言梦归处，泉石寒更静。鹤声夜无人，空月随松影。<BR>
</font></big>
<font color="#400080">今朝抛我去，春物伤明景。怅望相送还，微阳在东岭。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷596_6 </em></strong></font><font
face="黑体" color="#800080"> </font><font size="4" color="#800080" face="宋体">【卖花者】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">少壮彼何人，种花荒苑外。不知力田苦，却笑耕耘辈。<BR>
</font></big>
<font color="#400080">当春卖春色，来往经几代。长安甲第多，处处花堪爱。<BR>
</font></big>
<font color="#400080">良金不惜费，竞取园中最。一蕊才占烟，歌声已高会。<BR>
</font></big>
<font color="#400080">自言种花地，终日拥轩盖。农夫官役时，独与花相对。<BR>
</font></big>
<font color="#400080">那令卖花者，久为生人害。贵粟不贵花，生人自应泰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷596_7 </em></strong></font><font
face="黑体" color="#800080"> </font><font size="4" color="#800080" face="宋体">【弹琴】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">凉室无外响，空桑七弦分。所弹非新声，俗耳安肯闻。<BR>
</font></big>
<font color="#400080">月落未终曲，暗中泣湘君。如传我心苦，千里苍梧云。<br>
<P><big><font size="3" face="黑体" color="#000080"><strong><em>&nbsp;&nbsp; 卷596_8 </em></strong></font><font
face="黑体" color="#800080"> </font><font size="4" color="#800080" face="宋体">【古边卒思归】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">有田不得耕，身卧辽阳城。梦中稻花香，觉后战血腥。<BR>
</font></big>
<font color="#400080">汉武在深殿，唯思廓寰瀛。中原半烽火，比屋皆点行。<BR>
</font></big>
<font color="#400080">边土无膏腴，闲地何必争。徒令执耒者，刀下死纵横。<br>
<P><big><font size="3" face="黑体" color="#000080"><strong><em>&nbsp;&nbsp; 卷596_9 </em></strong></font><font
face="黑体" color="#800080"> </font><font size="4" color="#800080" face="宋体">【美刘太保】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">常爱鲁仲连，退身得其趣。不知鸱夷子，更入五湖去。<BR>
</font></big>
<font color="#400080">云霞恣摇曳，鸿鹄无低翥。万里天地空，清飙在平楚。<BR>
</font></big>
<font color="#400080">藏名向宠节，辞疾去公务。夜尽醉弦歌，日高卧烟树。<BR>
</font></big>
<font color="#400080">岂嗤生前乐，千载自垂裕。论道复论功，皆可黄金铸。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷596_10 </em></strong></font><font
face="黑体" color="#800080"> </font><font size="4" color="#800080" face="宋体">【蚕女】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">养蚕先养桑，蚕老人亦衰。苟无园中叶，安得机上丝。<BR>
</font></big>
<font color="#400080">妾家非豪门，官赋日相追。鸣梭夜达晓，犹恐不及时。<BR>
</font></big>
<font color="#400080">但忧蚕与桑，敢问结发期。东邻女新嫁，照镜弄蛾眉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷596_11 </em></strong></font><font
face="黑体" color="#800080"> </font><font size="4" color="#800080" face="宋体">【效陶彭泽】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">一梦倏已尽，百年如露草。独有南山高，不与人共老。<BR>
</font></big>
<font color="#400080">尊中贮灵味，无事即醉倒。何必鸣鼓钟，然后乐怀抱。<BR>
</font></big>
<font color="#400080">轻波向海疾，浮云归谷早。形役良可嗟，唯能徇天道。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷596_12 </em></strong></font><font
face="黑体" color="#800080"> </font><font size="4" color="#800080" face="宋体">【锄草怨】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">种田望雨多，雨多长蓬蒿。亦念官赋急，宁知荷锄劳。<BR>
</font></big>
<font color="#400080">亭午霁日明，邻翁醉陶陶。乡吏不到门，禾黍苗自高。<BR>
</font></big>
<font color="#400080">独有辛苦者，屡为州县徭。罢锄田又废，恋乡不忍逃。<BR>
</font></big>
<font color="#400080">出门吏相促，邻家满仓谷。邻翁不可告，尽日向田哭。
<P><big><font size="3" face="黑体" color="#000080"><strong><em>&nbsp;&nbsp; 卷596_13 </em></strong></font><font
face="黑体" color="#800080"> </font><font size="4" color="#800080" face="宋体">【山中晚兴寄裴侍御】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">雷息疏雨散，空山夏云晴。南轩对林晚，篱落新蛩鸣。<BR>
</font></big>
<font color="#400080">白酒一樽满，坐歌天地清。十年身未闲，心在人间名。<BR>
</font></big>
<font color="#400080">永怀君亲恩，久贱难退情。安得蓬丘侣，提携采瑶英。
<P><big><font size="3" face="黑体" color="#000080"><strong><em>&nbsp;&nbsp; 卷596_14 </em></strong></font><font
face="黑体" color="#800080"> </font><font size="4" color="#800080" face="宋体">【筑台】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">魏国昔强盛，宫中金玉多。征丁筑层台，唯恐不巍峨。<BR>
</font></big>
<font color="#400080">结构切星汉，跻攀横绮罗。朝观细腰舞，夜听皓齿歌。<BR>
</font></big>
<font color="#400080">讵念人力劳，安问黍与禾。一朝国既倾，千仞堂亦平。<BR>
</font></big>
<font color="#400080">舞模衰柳影，歌留草虫声。月照白露寒，苍苍故邺城。<BR>
</font></big>
<font color="#400080">汉文有遗美，对此清飙生。
<P><big><font size="3" face="黑体" color="#000080"><strong><em>&nbsp;&nbsp; 卷596_15 </em></strong></font><font
face="黑体" color="#800080"> </font><font size="4" color="#800080" face="宋体">【道中早发】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">野店鸡一声，萧萧客车动。西峰带晓月，十里犹相送。<BR>
</font></big>
<font color="#400080">繁弦满长道，羸马四蹄重。遥羡青楼人，锦衾方远梦。<BR>
</font></big>
<font color="#400080">功名不我与，孤剑何所用。行役难自休，家山忆秋洞。<br>
<P><big><font size="3" face="黑体" color="#000080"><strong><em>&nbsp;&nbsp; 卷596_16 </em></strong></font><font
face="黑体" color="#800080"> </font><font size="4" color="#800080" face="宋体">【沧浪峡】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">山下水声深，水边山色聚。月照秋自清，花名春不去。<BR>
</font></big>
<font color="#400080">似非人间境，又近红尘路。乍入洞中天，更移云外步。<BR>
</font></big>
<font color="#400080">我殊惺惺者，犹得沧浪趣。可以濯吾缨，斯言诚所慕。<br>
<P><big><font size="3" face="黑体" color="#000080"><strong><em>&nbsp;&nbsp; 卷596_17 </em></strong></font><font
face="黑体" color="#800080"> </font><font size="4" color="#800080" face="宋体">【感萤】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">爱尔持照书，临书叹吾道。青荧一点光，曾误几人老。<BR>
</font></big>
<font color="#400080">夜久独此心，环垣闭秋草。
<P><big><font size="3" face="黑体" color="#000080"><strong><em>&nbsp;&nbsp; 卷596_18 </em></strong></font><font
face="黑体" color="#800080"> </font><font size="4" color="#800080" face="宋体">【自渭南晚次华州】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">前楼仙鼎原，西经赤水渡。火云入村巷，馀雨依驿树。<BR>
</font></big>
<font color="#400080">我行伤去国，疲马屡回顾。有如无窠鸟，触热不得住。<BR>
</font></big>
<font color="#400080">峨峨华峰近，城郭生夕雾。逆旅何人寻，行客暗中住。<BR>
</font></big>
<font color="#400080">却思林丘卧，自惬平生素。劳役今若兹，羞吟招隐句。<br>
<P><big><font size="3" face="黑体" color="#000080"><strong><em>&nbsp;&nbsp; 卷596_19 </em></strong></font><font
face="黑体" color="#800080"> </font><font size="4" color="#800080" face="宋体">【近别】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">咫尺不相见，便同天一涯。何必隔关山，乃言伤别离。<BR>
</font></big>
<font color="#400080">君心与我心，脉脉无由知。谁堪近别苦，远别犹有期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷596_20 </em></strong></font><font
face="黑体" color="#800080"> </font><font size="4" color="#800080" face="宋体">【江上秋夕】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">茂陵归路绝，谁念此淹留。极目月沈浦，苦吟霜满舟。<BR>
</font></big>
<font color="#400080">孤猿啼后夜，久客病高秋。欲寄乡关恨，寒江无北流。
<P><big><font size="3" face="黑体" color="#000080"><strong><em>&nbsp;&nbsp; 卷596_21 </em></strong></font><font
face="黑体" color="#800080"> </font><font size="4" color="#800080" face="宋体">【送归客】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">多才与命违，末路隐柴扉。白发何人问，青山一剑归。<BR>
</font></big>
<font color="#400080">晴烟独鸟没，野渡乱花飞。寂寞长亭外，依然空落晖。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷596_22 </em></strong></font><font
face="黑体" color="#800080"> </font><font size="4" color="#800080" face="宋体">【东门晚望】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">青门聊极望，何事久离群。芳草失归路，故乡空暮云。<BR>
</font></big>
<font color="#400080">信回陵树老，梦断灞流分。兄弟正南北，鸿声堪独闻。<br>
<P><big><font size="3" face="黑体" color="#000080"><strong><em>&nbsp;&nbsp; 卷596_23 </em></strong></font><font
face="黑体" color="#800080"> </font><font size="4" color="#800080" face="宋体">【上巳日曲江有感】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">万花明曲水，车马动秦川。此日不得意，青春徒少年。<BR>
</font></big>
<font color="#400080">晴沙下鸥鹭，幽b生兰荃。向晚积归念，江湖心渺然。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷596_24 </em></strong></font><font
face="黑体" color="#800080"> </font><font size="4" color="#800080" face="宋体">【宿寿安甘棠馆】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">行人方倦役，到此似还乡。流水来关外，青山近洛阳。<BR>
</font></big>
<font color="#400080">溪云归洞鹤，松月半轩霜。坐恐晨钟动，天涯道路长。
<P><big><font size="3" face="黑体" color="#000080"><strong><em>&nbsp;&nbsp; 卷596_25 </em></strong></font><font
face="黑体" color="#800080"> </font><font size="4" color="#800080" face="宋体">【送友人下第东游】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">出门皆有托，君去独何亲。阙下新交少，天涯旧业贫。<BR>
</font></big>
<font color="#400080">烟寒岳树暝，雪后岭梅春。圣代留昆玉，那令愧郄诜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷596_26 </em></strong></font><font
face="黑体" color="#800080"> </font><font size="4" color="#800080" face="宋体">【山斋会别】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">春草平陵路，荷衣醉别离。将寻洛阳友，共结洞庭期。<BR>
</font></big>
<font color="#400080">星月半山尽，天鸡出海迟。无轻此分手，他日重相思。<br>
<P><big><font size="3" face="黑体" color="#000080"><strong><em>&nbsp;&nbsp; 卷596_27 </em></strong></font><font
face="黑体" color="#800080"> </font><font size="4" color="#800080" face="宋体">【晓过伊水寄龙门僧】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">龙门树色暗苍苍，伊水东流客恨长。病马独嘶残夜月，<BR>
</font></big>
<font color="#400080">行人欲渡满船霜。几家烟火依村步，何处渔歌似故乡。<BR>
</font></big>
<font color="#400080">山下禅庵老师在，愿将形役问空王。<BR>
<P><big><font size="3" face="黑体" color="#000080"><strong><em>&nbsp;&nbsp; 卷596_28 </em></strong></font><font
face="黑体" color="#800080"> </font><font size="4" color="#800080" face="宋体">【送孔恂入洛】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">洛阳古城秋色多，送君此去心如何。青山欲暮惜别酒，<BR>
</font></big>
<font color="#400080">碧草未尽伤离歌。前朝冠带掩金谷，旧游花月经铜驼。<BR>
</font></big>
<font color="#400080">行人正苦奈分手，日落远水生微波。<BR>
<P><big><font size="3" face="黑体" color="#000080"><strong><em>&nbsp;&nbsp; 卷596_29 </em></strong></font><font
face="黑体" color="#800080"> </font><font size="4" color="#800080" face="宋体">【观郊礼】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">钟鼓旌旗引六飞，玉皇初著画龙衣。<br>泰坛烟尽星河晓，万国心随彩仗归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷596_30 </em></strong></font><font
face="黑体" color="#800080"> </font><font size="4" color="#800080" face="宋体">【宫怨】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">柳色参差掩画楼，晓莺啼送满宫愁。<br>年年花落无人见，空逐春泉出御沟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷596_31 </em></strong></font><font
face="黑体" color="#800080"> </font><font size="4" color="#800080" face="宋体">【南徐夕眺】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">行吟向暮天，何处不凄然。岸影几家柳，笛声何处船。<BR>
</font></big>
<font color="#400080">楼分瓜步月，鸟入秣陵烟。故里无人到，乡书谁为传。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷596_32 </em></strong></font><font
face="黑体" color="#800080"> </font><font size="4" color="#800080" face="宋体">【题清上人】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">古院闭松色，入门人自闲。罢经来宿鸟，支策对秋山。<BR>
</font></big>
<font color="#400080">客念蓬梗外，禅心烟雾间。空怜濯缨处，阶下水潺潺。
<P><big><font size="3" face="黑体" color="#000080"><strong><em>&nbsp;&nbsp; 卷596_33 </em></strong></font><font
face="黑体" color="#800080"> </font><font size="4" color="#800080" face="宋体">【涂中寄薛中裕】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">贫交千里外，失路更伤离。晓泪芳草尽，夜魂明月知。<BR>
</font></big>
<font color="#400080">空山连野外，寒鸟下霜枝。此景正寥落，为君玄发衰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷596_34 </em></strong></font><font
face="黑体" color="#800080"> </font><font size="4" color="#800080" face="宋体">【白马津阻雨】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">津树萧萧旅馆空，坐看疏叶绕阶红。故乡千里楚云外，<BR>
</font></big>
<font color="#400080">归雁一声烟雨中。漳浦病多愁易老，茂陵书在信难通。<BR>
</font></big>
<font color="#400080">功名倘遂身无事，终向溪头伴钓翁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷596_35 </em></strong></font><font
face="黑体" color="#800080"> </font><font size="4" color="#800080" face="宋体">【秋日怀储嗣宗】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">故人北游久不回，塞雁南渡声何哀。<br>相思闻雁更惆怅，却向单于台下来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷596_36 </em></strong></font><font
face="黑体" color="#800080"> </font><font size="4" color="#800080" face="宋体">【夜听李山人弹琴】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">瑶琴夜久弦秋清，楚客一奏湘烟生。<br>曲中声尽意不尽，月照竹轩红叶明。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷596_37 </em></strong></font><font
face="黑体" color="#800080"> </font><font size="4" color="#800080" face="宋体">【隐者】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">松间开一径，秋草自相依。终日不冠带，空山无是非。<BR>
</font></big>
<font color="#400080">投纶溪鸟伴，曝药谷云飞。时向邻家去，狂歌夜醉归。<br>
<P><big><font size="3" face="黑体" color="#000080"><strong><em>&nbsp;&nbsp; 卷596_38 </em></strong></font><font
face="黑体" color="#800080"> </font><font size="4" color="#800080" face="宋体">【登河中鹳雀楼】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">楼中见千里，楼影入通津。烟树遥分陕，山河曲向秦。<BR>
</font></big>
<font color="#400080">兴亡留白日，今古共红尘。鹳雀飞何处，城隅草自春。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷596_39 </em></strong></font><font
face="黑体" color="#800080"> </font><font size="4" color="#800080" face="宋体">【漾陂晚望】<a
href="authers/qzz_1209.htm" target="_blank"></font><font size="3" color="#0080FF"><font face="黑体">司马扎</font></a></big> 
<br>
</font><br>
<font color="#400080">远客家水国，此来如到乡。何人垂白发，一叶钓残阳。<BR>
</font></big>
<font color="#400080">柳暗鸟乍起，渚深兰自芳。因知帝城下，有路向沧浪。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
