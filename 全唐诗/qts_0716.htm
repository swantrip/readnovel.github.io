<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百一十六</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百一十六</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷716_1 </em></strong></font><font
face="黑体" color="#800080"> </font><font size="4" color="#800080" face="宋体">【长安春日】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">浩浩看花晨，六街扬远尘。尘中一丈日，谁是晏眠人。<BR>
</font></big>
<font color="#400080">御柳舞着水，野莺啼破春。徒云多失意，犹自惜离秦。<br>
<P><big><font size="3" face="黑体" color="#000080"><strong><em>&nbsp;&nbsp; 卷716_2 </em></strong></font><font
face="黑体" color="#800080"> </font><font size="4" color="#800080" face="宋体">【慈恩寺贻楚霄上人】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">在秦生楚思，波浪接禅关。塔碍高林鸟，窗开白日山。<BR>
</font></big>
<font color="#400080">树阴移草上，岸色透庭间。入内谈经彻，空携讲疏还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_3 </em></strong></font><font
face="黑体" color="#800080"> </font><font size="4" color="#800080" face="宋体">【崇义里言怀】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">马蹄京洛岐，复此少闲时。老积沧洲梦，秋乖白阁期。<BR>
</font></big>
<font color="#400080">平生五字句，一夕满头丝。把向侯门去，侯门未可知。
<P><big><font size="3" face="黑体" color="#000080"><strong><em>&nbsp;&nbsp; 卷716_4 </em></strong></font><font
face="黑体" color="#800080"> </font><font size="4" color="#800080" face="宋体">【僧院松】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">此木韵弥全，秋霄学瑟弦。空知百馀尺，未定几多年。<BR>
</font></big>
<font color="#400080">古甲磨云拆，孤根捉地坚。何当抛一干，作盖道场前。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_5 </em></strong></font><font
face="黑体" color="#800080"> </font><font size="4" color="#800080" face="宋体">【贻世】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">富者非义取，朴风争肯还。红尘不待晓，白首有谁闲。<BR>
</font></big>
<font color="#400080">浅度四溟水，平看诸国山。只消年作劫，俱到总无间。<br>
<P><big><font size="3" face="黑体" color="#000080"><strong><em>&nbsp;&nbsp; 卷716_6 </em></strong></font><font
face="黑体" color="#800080"> </font><font size="4" color="#800080" face="宋体">【南游】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">直到南箕下，方谙涨海头。君恩过铜柱，戎节限交州。<BR>
</font></big>
<font color="#400080">犀占花阴卧，波冲瘴色流。远夷非不乐，自是北人愁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_7 </em></strong></font><font
face="黑体" color="#800080"> </font><font size="4" color="#800080" face="宋体">【送胡中丞使日东】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">辞天理玉簪，指日使鸡林。犹有中华恋，方同积浪深。<BR>
</font></big>
<font color="#400080">张帆度鲸口，衔命见臣心。渥泽遐宣后，归期抵万金。
<P><big><font size="3" face="黑体" color="#000080"><strong><em>&nbsp;&nbsp; 卷716_8 </em></strong></font><font
face="黑体" color="#800080"> </font><font size="4" color="#800080" face="宋体">【哭陈陶处士】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">园里先生冢，鸟啼春更伤。空馀八封树，尚对一茅堂。<BR>
</font></big>
<font color="#400080">白日埋杜甫，皇天无耒阳。如何稽古力，报答甚茫茫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_9 </em></strong></font><font
face="黑体" color="#800080"> </font><font size="4" color="#800080" face="宋体">【言怀】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">冥心坐似痴，寝食亦如遗。为觅出人句，只求当路知。<BR>
</font></big>
<font color="#400080">岂能穷到老，未信达无时。此道须天付，三光幸不私。<br>
<P><big><font size="3" face="黑体" color="#000080"><strong><em>&nbsp;&nbsp; 卷716_10 </em></strong></font><font
face="黑体" color="#800080"> </font><font size="4" color="#800080" face="宋体">【月】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">寥寥天地内，夜魄爽何轻。频见此轮满，即应华发生。<BR>
</font></big>
<font color="#400080">不圆争得破，才正又须倾。人事还如此，因知倚伏情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_11 </em></strong></font><font
face="黑体" color="#800080"> </font><font size="4" color="#800080" face="宋体">【答匡山僧赠榔栗杖】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">栗杖出匡顶，百中无一枝。虽因野僧得，犹畏岳神知。<BR>
</font></big>
<font color="#400080">画月冷光在，指云秋片移。宜留引蹇步，他日访峨嵋。
<P><big><font size="3" face="黑体" color="#000080"><strong><em>&nbsp;&nbsp; 卷716_12 </em></strong></font><font
face="黑体" color="#800080"> </font><font size="4" color="#800080" face="宋体">【商山夜闻泉】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">泻月声不断，坐来心益闲。无人知落处，万木冷空山。<BR>
</font></big>
<font color="#400080">远忆云容外，幽疑石缝间。那辞通曙听，明日度蓝关。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_13 </em></strong></font><font
face="黑体" color="#800080"> </font><font size="4" color="#800080" face="宋体">【书怀】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">默默守吾道，望荣来替愁。吟诗应有罪，当路却如雠。<BR>
</font></big>
<font color="#400080">陆海傥难溺，九霄争便休。敢言名誉出，天未白吾头。<br>
<P><big><font size="3" face="黑体" color="#000080"><strong><em>&nbsp;&nbsp; 卷716_14 </em></strong></font><font
face="黑体" color="#800080"> </font><font size="4" color="#800080" face="宋体">【道中】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">出门嗟世路，何日朴风归。是处太行险，□□应解飞。<BR>
</font></big>
<font color="#400080">主人厚薄礼，客子新故衣。所以浇浮态，多令行者违。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_15 </em></strong></font><font
face="黑体" color="#800080"> </font><font size="4" color="#800080" face="宋体">【夏云】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">势能成岳仞，顷刻长崔嵬。暝鸟飞不到，野风吹得开。<BR>
</font></big>
<font color="#400080">一天分万态，立地看忘回。欲结暑宵雨，先闻江上雷。
<P><big><font size="3" face="黑体" color="#000080"><strong><em>&nbsp;&nbsp; 卷716_16 </em></strong></font><font
face="黑体" color="#800080"> </font><font size="4" color="#800080" face="宋体">【塞上行】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">上将拥黄须，安西逐指呼。离乡俱少壮，到碛减肌肤。<BR>
</font></big>
<font color="#400080">风雪夜防塞，腥膻朝系胡。为君乐战死，谁喜作征夫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_17 </em></strong></font><font
face="黑体" color="#800080"> </font><font size="4" color="#800080" face="宋体">【晨起】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">晓色教不睡，卷帘清气中。林残数枝月，发冷一梳风。<BR>
</font></big>
<font color="#400080">并鸟含钟语，欹荷隔雾空。莫疑营白日，道路本无穷。<br>
<P><big><font size="3" face="黑体" color="#000080"><strong><em>&nbsp;&nbsp; 卷716_18 </em></strong></font><font
face="黑体" color="#800080"> </font><font size="4" color="#800080" face="宋体">【感世】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">触目尽如幻，幻中能几时。愁来舍行乐，事去莫吞悲。<BR>
</font></big>
<font color="#400080">白发不由己，黄金留待谁。耕烟得铭志，翻为古人思。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_19 </em></strong></font><font
face="黑体" color="#800080"> </font><font size="4" color="#800080" face="宋体">【观华夷图】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">落笔胜缩地，展图当晏宁。中华属贵分，远裔占何星。<BR>
</font></big>
<font color="#400080">分寸辨诸岳，斗升观四溟。长疑未到处，一一似曾经。
<P><big><font size="3" face="黑体" color="#000080"><strong><em>&nbsp;&nbsp; 卷716_20 </em></strong></font><font
face="黑体" color="#800080"> </font><font size="4" color="#800080" face="宋体">【山中寒夜呈进士许棠】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">山寒草堂暖，寂夜有良朋。读易分高烛，煎茶取折冰。<BR>
</font></big>
<font color="#400080">庭垂河半角，窗露月微棱。俱入论心地，争无俗者憎。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_21 </em></strong></font><font
face="黑体" color="#800080"> </font><font size="4" color="#800080" face="宋体">【滕王阁春日晚眺】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">凌春帝子阁，偶眺日移西。浪势平花坞，帆阴上柳堤。<BR>
</font></big>
<font color="#400080">凝岚藏宿翼，叠鼓碎归蹄。只此长吟咏，因高思不迷。<br>
<P><big><font size="3" face="黑体" color="#000080"><strong><em>&nbsp;&nbsp; 卷716_22 </em></strong></font><font
face="黑体" color="#800080"> </font><font size="4" color="#800080" face="宋体">【钟陵野步】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">冈扉聊自启，信步出波边。野火风吹阔，春冰鹤啄穿。<BR>
</font></big>
<font color="#400080">渚樯齐驿树，山鸟入公田。未创孤云势，空思白阁年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_23 </em></strong></font><font
face="黑体" color="#800080"> </font><font size="4" color="#800080" face="宋体">【哭胡处士】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">故人江阁在，重到事悠悠。无尔向潭上，为吾倾瓮头。<BR>
</font></big>
<font color="#400080">空馀赤枫叶，堕落钓鱼舟。疑是冲虚去，不为天地囚。
<P><big><font size="3" face="黑体" color="#000080"><strong><em>&nbsp;&nbsp; 卷716_24 </em></strong></font><font
face="黑体" color="#800080"> </font><font size="4" color="#800080" face="宋体">【青龙寺赠云颢法师】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">紫檀衣且香，春殿日尤长。此地开新讲，何山锁旧房。<BR>
</font></big>
<font color="#400080">僧名喧北阙，师印续南方。莫惜青莲喻，秦人听未忘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_25 </em></strong></font><font
face="黑体" color="#800080"> </font><font size="4" color="#800080" face="宋体">【荐福寺赠应制白公（一作栖白大师）】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">才子紫檀衣，明君宠顾时。讲升高座懒，书答重臣迟。<BR>
</font></big>
<font color="#400080">瓶势倾圆顶，刀声落碎髭。还闻穿内去，随驾进新诗。<br>
<P><big><font size="3" face="黑体" color="#000080"><strong><em>&nbsp;&nbsp; 卷716_26 </em></strong></font><font
face="黑体" color="#800080"> </font><font size="4" color="#800080" face="宋体">【观山寺僧穿井】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">云僧凿山井，寒碧在中庭。况是分岩眼，同来下石瓶。<BR>
</font></big>
<font color="#400080">旁痕终变藓，圆影即澄星。异夜天龙蛰，应闻说叶经。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_27 </em></strong></font><font
face="黑体" color="#800080"> </font><font size="4" color="#800080" face="宋体">【送德光禅师（重礼石霜长者）】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">天涯缘事了，又造石霜微。不以千峰险，唯将独影归。<BR>
</font></big>
<font color="#400080">有为嫌假佛，无境是真机。到后流沙锡，何时更有飞。
<P><big><font size="3" face="黑体" color="#000080"><strong><em>&nbsp;&nbsp; 卷716_28 </em></strong></font><font
face="黑体" color="#800080"> </font><font size="4" color="#800080" face="宋体">【赠南陵李主簿】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">外邑官同隐，宁劳短吏趋。看云情自足，爱酒逸应无。<BR>
</font></big>
<font color="#400080">簟席弹棋子，衣裳惹印朱。仍闻陂水近，亦拟掉菰蒲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_29 </em></strong></font><font
face="黑体" color="#800080"> </font><font size="4" color="#800080" face="宋体">【慈恩寺东楼】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">寺楼凉出竹，非与曲江赊。野火流穿苑，秦山叠入巴。<BR>
</font></big>
<font color="#400080">风梢离众叶，岸角积虚沙。此地钟声近，令人思未涯。<br>
<P><big><font size="3" face="黑体" color="#000080"><strong><em>&nbsp;&nbsp; 卷716_30 </em></strong></font><font
face="黑体" color="#800080"> </font><font size="4" color="#800080" face="宋体">【古冢】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">代远已难问，累累次古城。民田侵不尽，客路踏还平。<BR>
</font></big>
<font color="#400080">作穴蛇分蛰，依冈鹿绕行。唯应风雨夕，鬼火出林明。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_31 </em></strong></font><font
face="黑体" color="#800080"> </font><font size="4" color="#800080" face="宋体">【访山友】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">一径通高屋，重云翳两原。山寒初宿顶，泉落未知根。<BR>
</font></big>
<font color="#400080">急雨洗荒壁，惊风开静门。听君吟废夜，苦却建溪猿。
<P><big><font size="3" face="黑体" color="#000080"><strong><em>&nbsp;&nbsp; 卷716_32 </em></strong></font><font
face="黑体" color="#800080"> </font><font size="4" color="#800080" face="宋体">【林下书怀寄建州李频员外】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">一从诸事懒，海上迹宜沉。吾道不当路，鄙人甘入林。<BR>
</font></big>
<font color="#400080">云垂方觅鹤，月湿始收琴。水石南州好，谁陪刻骨吟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_33 </em></strong></font><font
face="黑体" color="#800080"> </font><font size="4" color="#800080" face="宋体">【猿】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">曾宿三巴路，今来不愿听。云根啼片白，峰顶掷尖青。<BR>
</font></big>
<font color="#400080">护果憎禽啄，栖霜觑叶零。唯应卧岚客，怜尔傍岩扃。<br>
<P><big><font size="3" face="黑体" color="#000080"><strong><em>&nbsp;&nbsp; 卷716_34 </em></strong></font><font
face="黑体" color="#800080"> </font><font size="4" color="#800080" face="宋体">【秋日送方干游上元】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">天高淮泗白，料子趋修程。汲水疑山动，扬帆觉岸行。<BR>
</font></big>
<font color="#400080">云离京口树，雁入石头城。后夜分遥念，诸峰霜露生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_35 </em></strong></font><font
face="黑体" color="#800080"> </font><font size="4" color="#800080" face="宋体">【哭李频员外（时在建川）】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">出麾临建水，下世在公堂。苦集休开箧，清资罢转郎。<BR>
</font></big>
<font color="#400080">瘴中无子奠，岭外一妻孀。定是浮香骨，东归就故乡。
<P><big><font size="3" face="黑体" color="#000080"><strong><em>&nbsp;&nbsp; 卷716_36 </em></strong></font><font
face="黑体" color="#800080"> </font><font size="4" color="#800080" face="宋体">【山中言事】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">岚霭润窗棂，吟诗得冷症。教餐有效药，多愧独行僧。<BR>
</font></big>
<font color="#400080">云湿煎茶火，冰封汲井绳。片扉深著掩，经国自无能。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_37 </em></strong></font><font
face="黑体" color="#800080"> </font><font size="4" color="#800080" face="宋体">【送左协律京西从事】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">辟书来几日，遂喜就嘉招。犹向风沙浅，非于甸服遥。<BR>
</font></big>
<font color="#400080">时平无探骑，秋静见盘雕。若遣关中使，烦君问寂寥。<br>
<P><big><font size="3" face="黑体" color="#000080"><strong><em>&nbsp;&nbsp; 卷716_38 </em></strong></font><font
face="黑体" color="#800080"> </font><font size="4" color="#800080" face="宋体">【望九华寄池阳太守】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">造华峰峰异，宜教岳德谦。灵踪载籍古，怪刃刺云尖。<BR>
</font></big>
<font color="#400080">盘蹙陵阳壮，孤标建邺瞻。霁馀堪洗目，青出谢家檐。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_39 </em></strong></font><font
face="黑体" color="#800080"> </font><font size="4" color="#800080" face="宋体">【上广州支使王拾遗】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">明时应不谏，天幕称仙才。聘入关中去，人从帝侧来。<BR>
</font></big>
<font color="#400080">诗窗盛岛屿，檄盾照风雷。几度陪旄节，营巡海色回。
<P><big><font size="3" face="黑体" color="#000080"><strong><em>&nbsp;&nbsp; 卷716_40 </em></strong></font><font
face="黑体" color="#800080"> </font><font size="4" color="#800080" face="宋体">【题僧松禅（一作题僧院松）】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">空山涧畔枯松树，禅老堂头甲乙身。<br>传是昔朝僧种著，下头应有茯苓神。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷716_41 </em></strong></font><font
face="黑体" color="#800080"> </font><font size="4" color="#800080" face="宋体">【赠华阴李明府】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">佩墨县兼清，约关西近城。三峰岂不重，厚地戴犹轻。<BR>
</font></big>
<font color="#400080">雪筱欹难直，风泉喷易横。须知高枕外，长是劝民耕。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_42 </em></strong></font><font
face="黑体" color="#800080"> </font><font size="4" color="#800080" face="宋体">【送人庭鹤】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">度岁休笼闭，身轻好羽仪。白云□是伴，沧海得因谁。<BR>
</font></big>
<font color="#400080">唳起遗残食，盘馀在迥枝。条风频雨去，只恐更相随。
<P><big><font size="3" face="黑体" color="#000080"><strong><em>&nbsp;&nbsp; 卷716_43 </em></strong></font><font
face="黑体" color="#800080"> </font><font size="4" color="#800080" face="宋体">【信州闻通寺题僧砌下泉】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">细声从峤足，幽淡浸香墀。此境未开日，何人初见时。<BR>
</font></big>
<font color="#400080">耗痕延黑藓，净罅吐微澌。应有乔梢鹤，下来当饮之。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_44 </em></strong></font><font
face="黑体" color="#800080"> </font><font size="4" color="#800080" face="宋体">【山中】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">此地似商岭，云霞空往还。衰条难定鸟，缺月易依山。<BR>
</font></big>
<font color="#400080">野色耕不尽，溪容钓自闲。分因多卧退，百计少相关。<br>
<P><big><font size="3" face="黑体" color="#000080"><strong><em>&nbsp;&nbsp; 卷716_45 </em></strong></font><font
face="黑体" color="#800080"> </font><font size="4" color="#800080" face="宋体">【寄崇圣寺僧（一作关山寄诗赠清越）】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">不醉长安酒，冥心只似师。望山吟过日，伴鹤立多时。<BR>
</font></big>
<font color="#400080">沟远流声细，林寒绿色迟。庵西萝月夕，重约语空期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_46 </em></strong></font><font
face="黑体" color="#800080"> </font><font size="4" color="#800080" face="宋体">【金陵道中寄】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">忍苦待知音，无时省废吟。始为分路客，莫问向隅心。<BR>
</font></big>
<font color="#400080">峤翠藏幽瀑，枝风下晓禽。忆君秋欲尽，马上秣陵砧。
<P><big><font size="3" face="黑体" color="#000080"><strong><em>&nbsp;&nbsp; 卷716_47 </em></strong></font><font
face="黑体" color="#800080"> </font><font size="4" color="#800080" face="宋体">【都门送许棠东归（一作送进士张乔）】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">旧客东归远，长安诗少朋。去愁分碛雁，行计逐乡僧。<BR>
</font></big>
<font color="#400080">华岳无时雪，黄河漫处冰。知辞国门路，片席认西陵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_48 </em></strong></font><font
face="黑体" color="#800080"> </font><font size="4" color="#800080" face="宋体">【送进士喻坦之游太原】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">北鄙征难尽，诗愁满去程。废巢侵烧色，荒冢入锄声。<BR>
</font></big>
<font color="#400080">逗野河流浊，离云碛日明。并州戎垒地，角动引风生。<br>
<P><big><font size="3" face="黑体" color="#000080"><strong><em>&nbsp;&nbsp; 卷716_49 </em></strong></font><font
face="黑体" color="#800080"> </font><font size="4" color="#800080" face="宋体">【九江暮春书事】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">杨柳城初锁，轮蹄息去踪。春流无旧岸，夜色失诸峰。<BR>
</font></big>
<font color="#400080">影动渔边火，声迟话后钟。明朝回去雁，谁向北郊逢。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_50 </em></strong></font><font
face="黑体" color="#800080"> </font><font size="4" color="#800080" face="宋体">【再到洪州望西山（松常栖此山）】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">洪州向西顾，不忍暂忘君。记得瀑泉落，省同幽鸟闻。<BR>
</font></big>
<font color="#400080">一回经雨雹，长有剩风云。未定却栖息，前头江海分。
<P><big><font size="3" face="黑体" color="#000080"><strong><em>&nbsp;&nbsp; 卷716_51 </em></strong></font><font
face="黑体" color="#800080"> </font><font size="4" color="#800080" face="宋体">【与胡汾坐月期贯休上人不至】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">扫庭秋漏滴，接话贵忘眠。静夜人相语，低枝鸟暗迁。<BR>
</font></big>
<font color="#400080">星围南极定，月照断河连。后会花宫子，应开石上禅。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_52 </em></strong></font><font
face="黑体" color="#800080"> </font><font size="4" color="#800080" face="宋体">【赠胡处士】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">年光离岳色，带疾卧南原。白日与无事，俗人嗔闭门。<BR>
</font></big>
<font color="#400080">樵鱼临片水，野鹿入荒园。莫问荣华事，清霜点发根。<br>
<P><big><font size="3" face="黑体" color="#000080"><strong><em>&nbsp;&nbsp; 卷716_53 </em></strong></font><font
face="黑体" color="#800080"> </font><font size="4" color="#800080" face="宋体">【铅山写怀】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">天涯兵火后，风景畏临门。骨肉到时节，团圆因梦魂。<BR>
</font></big>
<font color="#400080">池塘营水眼，岭峤结花根。耳纵听歌吹，中心不可论。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_54 </em></strong></font><font
face="黑体" color="#800080"> </font><font size="4" color="#800080" face="宋体">【书翠岩寺壁】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">何年话尊宿，瞻礼此堂中。入郭非无路，归林自学空。<BR>
</font></big>
<font color="#400080">溅瓶云峤水，逆磬雪川风。时说南庐事，知师用意同。
<P><big><font size="3" face="黑体" color="#000080"><strong><em>&nbsp;&nbsp; 卷716_55 </em></strong></font><font
face="黑体" color="#800080"> </font><font size="4" color="#800080" face="宋体">【江西题东湖】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">凿出江湖思，凉多□□间。无风触微浪，半日□秋山。<BR>
</font></big>
<font color="#400080">客袖沙光满，船窗荻影闲。时人见黄绶，应笑狎鸥还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_56 </em></strong></font><font
face="黑体" color="#800080"> </font><font size="4" color="#800080" face="宋体">【题湖南岳麓寺】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">海云山上寺，每到每开襟。万木长不住，细泉听更深。<BR>
</font></big>
<font color="#400080">蜩沾高雨断，鸟遇夕岚沈。此地良宵月，秋怀隔楚砧。<br>
<P><big><font size="3" face="黑体" color="#000080"><strong><em>&nbsp;&nbsp; 卷716_57 </em></strong></font><font
face="黑体" color="#800080"> </font><font size="4" color="#800080" face="宋体">【赠衡山麋明府】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">为县潇湘水，门前树配苔。晚吟公籍少，春醉积林开。<BR>
</font></big>
<font color="#400080">涤砚松香起，擎茶岳影来。任官当此境，更莫梦天台。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_58 </em></strong></font><font
face="黑体" color="#800080"> </font><font size="4" color="#800080" face="宋体">【塞上】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">边寒来所阔，今日复明朝。河凌坚通马，胡云缺见雕。<BR>
</font></big>
<font color="#400080">砂中程独泣，乡外隐谁招。回首若经岁，灵州生柳条。
<P><big><font size="3" face="黑体" color="#000080"><strong><em>&nbsp;&nbsp; 卷716_59 </em></strong></font><font
face="黑体" color="#800080"> </font><font size="4" color="#800080" face="宋体">【送邵安石及第归连州觐省】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">及第兼归觐，宜忘涉驿劳。青云重庆少，白日一飞高。<BR>
</font></big>
<font color="#400080">转楚闻啼，临湘见叠涛。海阳沈饮罢，何地佐旌旄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_60 </em></strong></font><font
face="黑体" color="#800080"> </font><font size="4" color="#800080" face="宋体">【边上送友人归宁】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">乡路穿京过，宁心去少同。日斜寻阔碛，春尽逐归鸿。<BR>
</font></big>
<font color="#400080">独树河声外，凝笳塞色中。怜君到此处，却背老莱风。<br>
<P><big><font size="3" face="黑体" color="#000080"><strong><em>&nbsp;&nbsp; 卷716_61 </em></strong></font><font
face="黑体" color="#800080"> </font><font size="4" color="#800080" face="宋体">【除夜】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">残腊即又尽，东风应渐闻。一宵犹几许，两岁欲平分。<BR>
</font></big>
<font color="#400080">燎暗倾时斗，春通绽处芬。明朝遥捧酒，先合祝尧君。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_62 </em></strong></font><font
face="黑体" color="#800080"> </font><font size="4" color="#800080" face="宋体">【题甘露寺】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">香门接巨垒，画角间清钟。北固一何峭，西僧多此逢。<BR>
</font></big>
<font color="#400080">天垂无际海，云白久晴峰。旦暮然灯外，涛头振蛰龙。
<P><big><font size="3" face="黑体" color="#000080"><strong><em>&nbsp;&nbsp; 卷716_63 </em></strong></font><font
face="黑体" color="#800080"> </font><font size="4" color="#800080" face="宋体">【贻住山僧】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">罢讲巡岩坞，无穷得野情。腊高犹伴鹿，夏满不归城。<BR>
</font></big>
<font color="#400080">云朵缘崖发，峰阴截水清。自然双洗耳，唯任白毫生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_64 </em></strong></font><font
face="黑体" color="#800080"> </font><font size="4" color="#800080" face="宋体">【题鹤鸣泉】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">仙鹤曾鸣处，泉兼半井苔。直峰抛影入，片月泻光来。<BR>
</font></big>
<font color="#400080">潋滟侵颜冷，深沉慰眼开。何因值舟顶，满汲石瓶回。<br>
<P><big><font size="3" face="黑体" color="#000080"><strong><em>&nbsp;&nbsp; 卷716_65 </em></strong></font><font
face="黑体" color="#800080"> </font><font size="4" color="#800080" face="宋体">【吊贾岛二首】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">先生不折桂，谪去抱何冤。已葬离燕骨，难招入剑魂。<BR>
</font></big>
<font color="#400080">旅坟低却草，稚子哭胜猿。冥寞如搜句，宜邀贺监论。<BR><BR>
<font color="#400080">青旆低寒水，清笳出晓风。鸟为伤贾傅，马立葬滕公。<BR>
</font></big>
<font color="#400080">松柏青山上，城池白日中。一朝今古隔，惟有月明同。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷716_66 </em></strong></font><font
face="黑体" color="#800080"> </font><font size="4" color="#800080" face="宋体">【忆江西并悼亡友】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">前心奈兵阻，悔作豫章分。芳草未归日，故人多是坟。<BR>
</font></big>
<font color="#400080">帆行出岫雨，马践过江云。此地一樽酒，当时皆以文。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
