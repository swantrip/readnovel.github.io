<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百三十九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百三十九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷839_1 </em></strong></font><font
face="黑体" color="#800080"> </font><font size="4" color="#800080" face="宋体">【寄郑谷郎中（一作住襄州谒郑谷献诗）】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">高名喧省闼，雅颂出吾唐。叠t供秋望，无云到夕阳。<BR>
</font></big>
<font color="#400080">自封修药院，别扫著僧床。几梦中朝事，依依g鹭行。
<P><big><font size="3" face="黑体" color="#000080"><strong><em>&nbsp;&nbsp; 卷839_2 </em></strong></font><font
face="黑体" color="#800080"> </font><font size="4" color="#800080" face="宋体">【归雁】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">塞门春已暖，连影起O风。云梦千行去，潇湘一夜空。<BR>
</font></big>
<font color="#400080">江人休举网，虏将又虚弓。莫失南来伴，衡阳树即红。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_3 </em></strong></font><font
face="黑体" color="#800080"> </font><font size="4" color="#800080" face="宋体">【登大林寺观白太傅题版】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">九叠苍崖里，禅家凿翠开。清时谁梦到，白傅独寻来。<BR>
</font></big>
<font color="#400080">怪石和僧定，闲云共鹤回。任兹休去者，心是不然灰。<br>
<P><big><font size="3" face="黑体" color="#000080"><strong><em>&nbsp;&nbsp; 卷839_4 </em></strong></font><font
face="黑体" color="#800080"> </font><font size="4" color="#800080" face="宋体">【赠曹松先辈】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">今岁赴春闱，达如夫子稀。山中把卷去，榜下注官归。<BR>
</font></big>
<font color="#400080">楚月吟前落，江禽酒外飞。闲游向诸寺，却看白麻衣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_5 </em></strong></font><font
face="黑体" color="#800080"> </font><font size="4" color="#800080" face="宋体">【夏日江寺寄无上人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">讲终斋磬罢，何处称真心。古寺高杉下，炎天独院深。<BR>
</font></big>
<font color="#400080">燕和江鸟语，墙夺暮花阴。大府多才子，闲过在竹林。
<P><big><font size="3" face="黑体" color="#000080"><strong><em>&nbsp;&nbsp; 卷839_6 </em></strong></font><font
face="黑体" color="#800080"> </font><font size="4" color="#800080" face="宋体">【夏日梅雨中寄睦公】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">梅月来林寺，冥冥各闭门。已应双履迹，全没乱云根。<BR>
</font></big>
<font color="#400080">琢句心无味，看经眼亦昏。何时见清霁，招我凭岩轩。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_7 </em></strong></font><font
face="黑体" color="#800080"> </font><font size="4" color="#800080" face="宋体">【伤郑谷郎中】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">钟陵千首作，笔绝亦身终。知落干戈里，谁家煨烬中。<BR>
</font></big>
<font color="#400080">吟斋春长蕨，钓渚夜鸣鸿。惆怅秋江月，曾招我看同。<br>
<P><big><font size="3" face="黑体" color="#000080"><strong><em>&nbsp;&nbsp; 卷839_8 </em></strong></font><font
face="黑体" color="#800080"> </font><font size="4" color="#800080" face="宋体">【临行题友生壁】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">山衲宜何处，经行避暑深。峰西多古寺，日午乱松阴。<BR>
</font></big>
<font color="#400080">鹤默堪分静，蝉凉解助吟。殷勤题壁去，秋早此相寻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_9 </em></strong></font><font
face="黑体" color="#800080"> </font><font size="4" color="#800080" face="宋体">【别东林后回寄修睦】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">昨夜从香社，辞君出薜萝。晚来巾舄上，已觉俗尘多。<BR>
</font></big>
<font color="#400080">远路萦芳草，遥空共白波。南朝在天末，此去重经过。
<P><big><font size="3" face="黑体" color="#000080"><strong><em>&nbsp;&nbsp; 卷839_10 </em></strong></font><font
face="黑体" color="#800080"> </font><font size="4" color="#800080" face="宋体">【古松】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">雷电不敢伐，鳞皴势万端。蠹依枯节死，蛇入朽根盘。<BR>
</font></big>
<font color="#400080">影浸僧禅湿，声吹鹤梦寒。寻常风雨夜，应有鬼神看。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_11 </em></strong></font><font
face="黑体" color="#800080"> </font><font size="4" color="#800080" face="宋体">【夏日西霞寺书怀寄张逸人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">人中林下现，名自有闲忙。建业红尘热，栖霞白石凉。<BR>
</font></big>
<font color="#400080">倚身柽几稳，洒面瀑流香。不似高斋里，花连竹影长。<br>
<P><big><font size="3" face="黑体" color="#000080"><strong><em>&nbsp;&nbsp; 卷839_12 </em></strong></font><font
face="黑体" color="#800080"> </font><font size="4" color="#800080" face="宋体">【访自牧上人不遇】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">然诺竟如何，诸侯见重多。高房度江雨，经月长寒莎。<BR>
</font></big>
<font color="#400080">道本同骚雅，书曾到薜萝。相寻未相见，危阁望沧波。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_13 </em></strong></font><font
face="黑体" color="#800080"> </font><font size="4" color="#800080" face="宋体">【题东林白莲】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">大士生兜率，空池满白莲。秋风明月下，斋日影堂前。<BR>
</font></big>
<font color="#400080">色后群芳拆，香殊百和燃。谁知不染性，一片好心田。
<P><big><font size="3" face="黑体" color="#000080"><strong><em>&nbsp;&nbsp; 卷839_14 </em></strong></font><font
face="黑体" color="#800080"> </font><font size="4" color="#800080" face="宋体">【寄怀江西徵岷二律师】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">乱后江边寺，堪怀二律师。几番新弟子，一样旧威仪。<BR>
</font></big>
<font color="#400080">院影连春竹，窗声接雨池。共缘山水癖，久别共题诗。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_15 </em></strong></font><font
face="黑体" color="#800080"> </font><font size="4" color="#800080" face="宋体">【东林作寄金陵知己】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">十八贤真在，时来拂榻看。已知前事远，更结后人难。<BR>
</font></big>
<font color="#400080">泉滴胜清磬，松香掩白檀。凭君听朝贵，谁欲厌簪冠。<br>
<P><big><font size="3" face="黑体" color="#000080"><strong><em>&nbsp;&nbsp; 卷839_16 </em></strong></font><font
face="黑体" color="#800080"> </font><font size="4" color="#800080" face="宋体">【山寺喜道者至】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">闰年春过后，山寺始花开。还有无心者，闲寻此境来。<BR>
</font></big>
<font color="#400080">鸟幽声忽断，茶好味重回。知住南岩久，冥心坐绿苔。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_17 </em></strong></font><font
face="黑体" color="#800080"> </font><font size="4" color="#800080" face="宋体">【再游匡山】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">紫霄兼二老，相对倚空寒。久别成衰病，重来更上难。<BR>
</font></big>
<font color="#400080">径危云母滑，崖旱瀑流干。目断岚烟际，神仙有石坛。
<P><big><font size="3" face="黑体" color="#000080"><strong><em>&nbsp;&nbsp; 卷839_18 </em></strong></font><font
face="黑体" color="#800080"> </font><font size="4" color="#800080" face="宋体">【赠浙西李推官】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">他皆恃勋贵，君独爱诗玄。终日秋光里，无人竹影边。<BR>
</font></big>
<font color="#400080">东楼生倚月，北固积吟烟。闻说鸳行里，多才复少年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_19 </em></strong></font><font
face="黑体" color="#800080"> </font><font size="4" color="#800080" face="宋体">【题终南山隐者室】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">终南山北面，直下是长安。自扫青苔室，闲欹白石看。<BR>
</font></big>
<font color="#400080">风吹窗树老，日晒窦云干。时向圭峰宿，僧房瀑布寒。<br>
<P><big><font size="3" face="黑体" color="#000080"><strong><em>&nbsp;&nbsp; 卷839_20 </em></strong></font><font
face="黑体" color="#800080"> </font><font size="4" color="#800080" face="宋体">【禅庭芦竹十二韵呈郑谷郎中】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">错错在禅庭，高宜与竹名。健添秋雨响，乾助夜风清。<BR>
</font></big>
<font color="#400080">雀静知枯折，僧闲见笋生。对吟殊洒落，负气甚孤贞。<BR>
</font></big>
<font color="#400080">密谢编栏固，齐由灌溉平。松姿真可敌，柳态薄难并。<BR>
</font></big>
<font color="#400080">映带兼苔石，参差近画楹。雪霜消后色，虫鸟默时声。<BR>
</font></big>
<font color="#400080">远忆沧洲岸，寒连暮角城。幽根狂乱迸，劲叶动相撑。<BR>
</font></big>
<font color="#400080">避暑须临坐，逃眠必绕行。未逢仙手咏，俗眼见犹轻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_21 </em></strong></font><font
face="黑体" color="#800080"> </font><font size="4" color="#800080" face="宋体">【送孙凤秀才赴举】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">九重方侧席，四海仰文明。好把孤吟去，便随公道行。<BR>
</font></big>
<font color="#400080">梁园浮雪气，汴水涨春声。此日登仙众，君应最后生。
<P><big><font size="3" face="黑体" color="#000080"><strong><em>&nbsp;&nbsp; 卷839_22 </em></strong></font><font
face="黑体" color="#800080"> </font><font size="4" color="#800080" face="宋体">【落花】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">朝开暮亦衰，雨打复风吹。古屋无人处，残阳满地时。<BR>
</font></big>
<font color="#400080">静依青藓片，闲缀绿莎枝。繁艳根枝在，明年向此期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_23 </em></strong></font><font
face="黑体" color="#800080"> </font><font size="4" color="#800080" face="宋体">【秋苔】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">独怜苍翠文，长与寂寥存。鹤静窥秋片，僧闲踏冷痕。<BR>
</font></big>
<font color="#400080">月明疏竹径，雨歇败莎根。别有深宫里，兼花锁断魂。<br>
<P><big><font size="3" face="黑体" color="#000080"><strong><em>&nbsp;&nbsp; 卷839_24 </em></strong></font><font
face="黑体" color="#800080"> </font><font size="4" color="#800080" face="宋体">【老将】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">破虏与平戎，曾居第一功。明时不用武，白首向秋风。<BR>
</font></big>
<font color="#400080">马病霜飞草，弓闲雁过空。儿孙已成立，胆气亦英雄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_25 </em></strong></font><font
face="黑体" color="#800080"> </font><font size="4" color="#800080" face="宋体">【城中示友人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">久与寒灰合，人中亦觉闲。重城不锁梦，每夜自归山。<BR>
</font></big>
<font color="#400080">雨破冥鸿出，桐枯井月还。唯君道心在，来往寂寥间。
<P><big><font size="3" face="黑体" color="#000080"><strong><em>&nbsp;&nbsp; 卷839_26 </em></strong></font><font
face="黑体" color="#800080"> </font><font size="4" color="#800080" face="宋体">【送友人游湘中】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">怀才难自住，此去亦如僧。何处西风夜，孤吟旅舍灯。<BR>
</font></big>
<font color="#400080">路沿湘树叠，山入楚云层。若有东来札，归鸿亦可凭。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_27 </em></strong></font><font
face="黑体" color="#800080"> </font><font size="4" color="#800080" face="宋体">【经费征君旧居】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">高眠当圣代，云鸟未为孤。天子征不起，闲人亲得无。<BR>
</font></big>
<font color="#400080">猿猱狂欲坠，水石怪难图。寂寞荒斋外，松杉相倚枯。<br>
<P><big><font size="3" face="黑体" color="#000080"><strong><em>&nbsp;&nbsp; 卷839_28 </em></strong></font><font
face="黑体" color="#800080"> </font><font size="4" color="#800080" face="宋体">【严陵钓台】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">夫子垂竿处，空江照古台。无人更如此，白浪自成堆。<BR>
</font></big>
<font color="#400080">鹤静寻僧去，鱼狂入海回。登临秋值晚，树石尽多苔。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_29 </em></strong></font><font
face="黑体" color="#800080"> </font><font size="4" color="#800080" face="宋体">【原上晚望】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">倚杖聊摅望，寒原远近分。夜来何处火，烧出古人坟。<BR>
</font></big>
<font color="#400080">野势盘空泽，江流合暮云。残阳催百鸟，各自著栖群。
<P><big><font size="3" face="黑体" color="#000080"><strong><em>&nbsp;&nbsp; 卷839_30 </em></strong></font><font
face="黑体" color="#800080"> </font><font size="4" color="#800080" face="宋体">【送惠空上人归】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">尘中名利热，鸟外水云闲。吾子多高趣，秋风独自还。<BR>
</font></big>
<font color="#400080">空囊随客棹，几宿泊湖山。应有吟僧在，邻居树影间。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_31 </em></strong></font><font
face="黑体" color="#800080"> </font><font size="4" color="#800080" face="宋体">【酬章水知己】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">新吟忽有寄，千里到荆门。落日云初碧，残年眼正昏。<BR>
</font></big>
<font color="#400080">已为难敌手，谁更入深论。后信多相寄，吾生重此言。<br>
<P><big><font size="3" face="黑体" color="#000080"><strong><em>&nbsp;&nbsp; 卷839_32 </em></strong></font><font
face="黑体" color="#800080"> </font><font size="4" color="#800080" face="宋体">【闲居】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">渐觉春光媚，尘销作土膏。微寒放杨柳，纤草入风骚。<BR>
</font></big>
<font color="#400080">睡少全无病，身轻乍去袍。前溪泛红片，何处落金桃。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_33 </em></strong></font><font
face="黑体" color="#800080"> </font><font size="4" color="#800080" face="宋体">【次韵酬郑谷郎中】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">林下高眠起，相招得句时。开门流水入，静话鹭鸶知。<BR>
</font></big>
<font color="#400080">每许题成晚，多嫌雪阻期。西斋坐来久，风竹撼疏篱。
<P><big><font size="3" face="黑体" color="#000080"><strong><em>&nbsp;&nbsp; 卷839_34 </em></strong></font><font
face="黑体" color="#800080"> </font><font size="4" color="#800080" face="宋体">【思游峨嵋寄林下诸友】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">刚有峨嵋念，秋来锡欲飞。会抛湘寺去，便逐蜀帆归。<BR>
</font></big>
<font color="#400080">难世堪言善，闲人合见机。殷勤别诸友，莫厌楚江薇。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_35 </em></strong></font><font
face="黑体" color="#800080"> </font><font size="4" color="#800080" face="宋体">【送刘秀才南游】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">南去谒诸侯，名山亦得游。便应寻瀑布，乘兴上岣嵝。<BR>
</font></big>
<font color="#400080">高鸟随云起，寒星向地流。相思应北望，天晚石桥头。<br>
<P><big><font size="3" face="黑体" color="#000080"><strong><em>&nbsp;&nbsp; 卷839_36 </em></strong></font><font
face="黑体" color="#800080"> </font><font size="4" color="#800080" face="宋体">【示诸侄】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">莫问年将朽，加餐已不多。形容浑瘦削，行止强牵拖。<BR>
</font></big>
<font color="#400080">死也何忧恼，生而有咏歌。侯门终谢去，却扫旧松萝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_37 </em></strong></font><font
face="黑体" color="#800080"> </font><font size="4" color="#800080" face="宋体">【荆渚病中，因思匡庐，遂成三百字，寄梁先辈】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">生老病死者，早闻天竺书。相随几汩没，不了堪欷[。<BR>
</font></big>
<font color="#400080">自理自可适，他人谁与。应当入寂灭，乃得长销除。<BR>
</font></big>
<font color="#400080">前月已骨立，今朝还貌舒。披衣试步履，倚策聊踌躇。<BR>
</font></big>
<font color="#400080">江月青眸冷，秋风白发疏。新题忆剡，旧约怀匡庐。<BR>
</font></big>
<font color="#400080">张野久绝迹，乐天曾卜居。空龛掩薜荔，瀑布喷蟾蜍。<BR>
</font></big>
<font color="#400080">古桧鸣玄鹤，凉泉跃锦鱼。狂吟树荫映，纵踏花蔫菸。<BR>
</font></big>
<font color="#400080">唇舌既已闲，心脾亦散摅。松窗有偃息，石径无趑趄。<BR>
</font></big>
<font color="#400080">梦冷通仙阙，神融合太虚。千峰杳霭际，万壑明清初。<BR>
</font></big>
<font color="#400080">长往期非晚，半生闲有馀。依刘未是咏，访戴宁忘诸。<BR>
</font></big>
<font color="#400080">稽古堪求己，观时好笑渠。埋头逐小利，没脚拖长裾。<BR>
</font></big>
<font color="#400080">道种将闲养，情田把药I。幽香发兰蕙，秽莽摧丘墟。<BR>
</font></big>
<font color="#400080">敢谓囊盈物，那言庾满储。微烟动晨爨，细雨滋园蔬。<BR>
</font></big>
<font color="#400080">藓乱珍禽羽，门稀长者车。冥机坐兀兀，著履行徐徐。<BR>
</font></big>
<font color="#400080">每许亲朱履，多怜奉隼。簪嫌红玳瑁，社念金芙蕖。<BR>
</font></big>
<font color="#400080">海内竞铁马，箧中藏纸驴。常言谢时去，此意将何如。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_38 </em></strong></font><font
face="黑体" color="#800080"> </font><font size="4" color="#800080" face="宋体">【竟陵遇昼公】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">高迹何来此，游方渐老身。欲投莲岳夏，初过竟陵春。<BR>
</font></big>
<font color="#400080">锡影离云远，衣痕拂藓新。无言即相别，此处不迷津。
<P><big><font size="3" face="黑体" color="#000080"><strong><em>&nbsp;&nbsp; 卷839_39 </em></strong></font><font
face="黑体" color="#800080"> </font><font size="4" color="#800080" face="宋体">【闻贯休下世】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">吾师诗匠者，真个碧云流。争得梁太子，重为文选楼。<BR>
</font></big>
<font color="#400080">锦江新冢树，婺女旧山秋。欲去焚香礼，啼猿峡阻修。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_40 </em></strong></font><font
face="黑体" color="#800080"> </font><font size="4" color="#800080" face="宋体">【金山寺】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">山带金名远，楼台压翠层。鱼龙光照像，风浪影摇灯。<BR>
</font></big>
<font color="#400080">槛外扬州树，船通建业僧。尘埃何所到，青石坐如冰。<br>
<P><big><font size="3" face="黑体" color="#000080"><strong><em>&nbsp;&nbsp; 卷839_41 </em></strong></font><font
face="黑体" color="#800080"> </font><font size="4" color="#800080" face="宋体">【早秋雨后晚望】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">暑气时将薄，虫声夜转稠。江湖经一雨，日月换新秋。<BR>
</font></big>
<font color="#400080">有景堪援笔，何人未上楼。欲承凉冷兴，西向碧嵩游。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_42 </em></strong></font><font
face="黑体" color="#800080"> </font><font size="4" color="#800080" face="宋体">【过西塞山】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">空江平野流，风岛苇飕飕。残日衔西塞，孤帆向北洲。<BR>
</font></big>
<font color="#400080">边鸿渡汉口，楚树出吴头。终入高云里，身依片石休。
<P><big><font size="3" face="黑体" color="#000080"><strong><em>&nbsp;&nbsp; 卷839_43 </em></strong></font><font
face="黑体" color="#800080"> </font><font size="4" color="#800080" face="宋体">【溪斋二首】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">岂敢言招隐，归休喜自安。一溪云卧稳，四海路行难。<BR>
</font></big>
<font color="#400080">瑞兽藏头角，幽禽惜羽翰。子猷何处在，老尽碧琅\。<BR><BR>
<font color="#400080">杉竹映溪关，修修共岁寒。幽人眠日晏，花雨落春残。<BR>
</font></big>
<font color="#400080">道妙言何强，诗玄论甚难。闲居有亲赋，搔首忆潘安。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_44 </em></strong></font><font
face="黑体" color="#800080"> </font><font size="4" color="#800080" face="宋体">【新秋】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">始惊三伏尽，又遇立秋时。露彩朝还冷，云峰晚更奇。<BR>
</font></big>
<font color="#400080">垄香禾半熟，原迥草微衰。幸好清光里，安仁谩起悲。
<P><big><font size="3" face="黑体" color="#000080"><strong><em>&nbsp;&nbsp; 卷839_45 </em></strong></font><font
face="黑体" color="#800080"> </font><font size="4" color="#800080" face="宋体">【寄上荆渚，因梦庐岳，乃图壁赋诗】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">梦绕嵯峨里，神疏骨亦寒。觉来谁共说，壁上自图看。<BR>
</font></big>
<font color="#400080">古翠松藏寺，春红杏湿坛。归心几时遂，日向渐衰残。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_46 </em></strong></font><font
face="黑体" color="#800080"> </font><font size="4" color="#800080" face="宋体">【己卯岁值冻阻归有作】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">河冰连地冻，朔气压春寒。开户思归远，出门移步难。<BR>
</font></big>
<font color="#400080">湖云黏雁重，庙树刮风干。坐看孤灯焰，微微向晓残。<br>
<P><big><font size="3" face="黑体" color="#000080"><strong><em>&nbsp;&nbsp; 卷839_47 </em></strong></font><font
face="黑体" color="#800080"> </font><font size="4" color="#800080" face="宋体">【送卢说乱后投知己】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">兵寇残江墅，生涯尽荡除。事堪煎桂玉，时莫倚诗书。<BR>
</font></big>
<font color="#400080">暮啼空半，春山列雨馀。舟中有新作，回寄示慵疏。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_48 </em></strong></font><font
face="黑体" color="#800080"> </font><font size="4" color="#800080" face="宋体">【读岘山碑】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">三载羊公政，千年岘首碑。何人更堕泪，此道亦殊时。<BR>
</font></big>
<font color="#400080">兵火烧文缺，江云触藓滋。那堪望黎庶，匝地是疮痍。
<P><big><font size="3" face="黑体" color="#000080"><strong><em>&nbsp;&nbsp; 卷839_49 </em></strong></font><font
face="黑体" color="#800080"> </font><font size="4" color="#800080" face="宋体">【过鹿门作】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">鹿门埋孟子，岘首载羊公。万古千秋里，青山明月中。<BR>
</font></big>
<font color="#400080">政从襄沔绝，诗过洞庭空。尘路谁回眼，松声两处风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_50 </em></strong></font><font
face="黑体" color="#800080"> </font><font size="4" color="#800080" face="宋体">【题玉泉寺大师影堂】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">大化终华顶，灵踪示玉泉。由来负高尚，合向好山川。<BR>
</font></big>
<font color="#400080">洞壑藏诸怪，杉松列瘦烟。千秋空树影，犹似覆长禅。<br>
<P><big><font size="3" face="黑体" color="#000080"><strong><em>&nbsp;&nbsp; 卷839_51 </em></strong></font><font
face="黑体" color="#800080"> </font><font size="4" color="#800080" face="宋体">【秋日钱塘作】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">秋光明水国，游子倚长亭。海浸全吴白，山澄百越青。<BR>
</font></big>
<font color="#400080">英雄贵黎庶，封土绝精灵。句践魂如在，应悬战血腥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_52 </em></strong></font><font
face="黑体" color="#800080"> </font><font size="4" color="#800080" face="宋体">【送人赴举】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">分有争忘得，时来须出山。白云终许在，清世莫空还。<BR>
</font></big>
<font color="#400080">驿树秋声健，行衣雨点斑。明年从月里，满握度春关。
<P><big><font size="3" face="黑体" color="#000080"><strong><em>&nbsp;&nbsp; 卷839_53 </em></strong></font><font
face="黑体" color="#800080"> </font><font size="4" color="#800080" face="宋体">【友人寒夜所寄】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">通宵亦孤坐，但念旧峰云。白日还如此，清闲本共君。<BR>
</font></big>
<font color="#400080">二毛凋一半，百岁去三分。早晚寻流水，同归麋鹿群。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_54 </em></strong></font><font
face="黑体" color="#800080"> </font><font size="4" color="#800080" face="宋体">【酬洞庭陈秀才】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">何必要识面，见诗惊苦心。此门从自古，难学至如今。<BR>
</font></big>
<font color="#400080">青草湖云阔，黄陵庙木深。精搜当好景，得即动知音。<br>
<P><big><font size="3" face="黑体" color="#000080"><strong><em>&nbsp;&nbsp; 卷839_55 </em></strong></font><font
face="黑体" color="#800080"> </font><font size="4" color="#800080" face="宋体">【题鹤鸣泉八韵】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">嘹唳遗踪去，澄明物掩难。喷开山面碧，飞落寺门寒。<BR>
</font></big>
<font color="#400080">汲引随瓶满，分流逐处安。幽虫乘叶过，渴拥条看。<BR>
</font></big>
<font color="#400080">上有危峰叠，旁宜怪石盘。冷吞双树影，甘润百毛端。<BR>
</font></big>
<font color="#400080">异早闻镌玉，灵终别建坛。潇湘在何处，终日自波澜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_56 </em></strong></font><font
face="黑体" color="#800080"> </font><font size="4" color="#800080" face="宋体">【登金山寺】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">四面白波声，中流翠峤横。望来堪目断，上彻始心平。<BR>
</font></big>
<font color="#400080">鸟向天涯去，云连水国生。重来与谁约，题罢自吟行。<br>
<P><big><font size="3" face="黑体" color="#000080"><strong><em>&nbsp;&nbsp; 卷839_57 </em></strong></font><font
face="黑体" color="#800080"> </font><font size="4" color="#800080" face="宋体">【寄吴都沈员外彬】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">归休兴若何，朱绂尽还他。自有园林阔，谁争山水多。<BR>
</font></big>
<font color="#400080">村烟晴莽苍，僧磬晚嵯峨。野醉题招隐，相思可寄么。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_58 </em></strong></font><font
face="黑体" color="#800080"> </font><font size="4" color="#800080" face="宋体">【寄明月山僧】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">山称明月好，月出遍山明。要上诸峰去，无妨半夜行。<BR>
</font></big>
<font color="#400080">白猿真雪色，幽鸟古琴声。吾子居来久，应忘我在城。
<P><big><font size="3" face="黑体" color="#000080"><strong><em>&nbsp;&nbsp; 卷839_59 </em></strong></font><font
face="黑体" color="#800080"> </font><font size="4" color="#800080" face="宋体">【寄哭西川坛长广济大师】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">千万僧中宝，三朝帝宠身。还源未化火，举国葬全真。<BR>
</font></big>
<font color="#400080">文集编金在，碑铭刻玉新。有谁于异代，弹指礼遗尘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_60 </em></strong></font><font
face="黑体" color="#800080"> </font><font size="4" color="#800080" face="宋体">【酬西川楚峦上人卷】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">玉垒峨嵋秀，岷江锦水清。古人搜不尽，吾子得何精。<BR>
</font></big>
<font color="#400080">可信由前习，堪闻正后生。东西五千里，多谢寄无成。<br>
<P><big><font size="3" face="黑体" color="#000080"><strong><em>&nbsp;&nbsp; 卷839_61 </em></strong></font><font
face="黑体" color="#800080"> </font><font size="4" color="#800080" face="宋体">【览延栖上人卷】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">今体雕镂妙，古风研考精。何人忘律韵，为子辨诗声。<BR>
</font></big>
<font color="#400080">贾岛苦兼此，孟郊清独行。荆门见编集，愧我老无成。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_62 </em></strong></font><font
face="黑体" color="#800080"> </font><font size="4" color="#800080" face="宋体">【寄洛下王彝训先辈二首】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">贾岛存正始，王维留格言。千篇千古在，一咏一惊魂。<BR>
</font></big>
<font color="#400080">离别无他寄，相思共此门。阳春堪永恨，郢路转尘昏。<BR>
<font color="#400080">北极新英主，高科旧少年。风流传贵达，谈笑取荣迁。<BR>
</font></big>
<font color="#400080">洛水秋空底，嵩峰晓翠巅。寻常谁并马，桥上戏成篇。<br>
<P><big><font size="3" face="黑体" color="#000080"><strong><em>&nbsp;&nbsp; 卷839_63 </em></strong></font><font
face="黑体" color="#800080"> </font><font size="4" color="#800080" face="宋体">【酬岳阳李主簿卷】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">把卷思高兴，潇湘阔浸门。无云生翠浪，有月动清魂。<BR>
</font></big>
<font color="#400080">倚槛应穷底，凝情合到源。为君吟所寄，难甚至忘筌。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_64 </em></strong></font><font
face="黑体" color="#800080"> </font><font size="4" color="#800080" face="宋体">【寄怀江西僧达禅翁】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">长忆旧山日，与君同聚沙。未能精贝叶，便学咏杨花。<BR>
</font></big>
<font color="#400080">苦甚伤心骨，清还切齿牙。何妨继馀习，前世是诗家。
<P><big><font size="3" face="黑体" color="#000080"><strong><em>&nbsp;&nbsp; 卷839_65 </em></strong></font><font
face="黑体" color="#800080"> </font><font size="4" color="#800080" face="宋体">【送吴守明先辈游蜀】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">凭君游蜀去，细为话幽奇。丧乱嘉陵驿，尘埃贾岛诗。<BR>
</font></big>
<font color="#400080">未应过锦府，且合上峨嵋。既逐高科后，东西任所之。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_66 </em></strong></font><font
face="黑体" color="#800080"> </font><font size="4" color="#800080" face="宋体">【寄普明大师可准】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">莲岳三征者，论诗旧与君。相留曾几岁，酬唱有新文。<BR>
</font></big>
<font color="#400080">翠窦容闲憩，岚峰许共分。当年若同访，合得伴吟云。<br>
<P><big><font size="3" face="黑体" color="#000080"><strong><em>&nbsp;&nbsp; 卷839_67 </em></strong></font><font
face="黑体" color="#800080"> </font><font size="4" color="#800080" face="宋体">【还黄平素秀才卷】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">求己甚忘筌，得之经浑然。僻能离诡差，清不尚妖妍。<BR>
</font></big>
<font color="#400080">冷澹闻姚监，精奇见浪仙。如君好风格，自可继前贤。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_68 </em></strong></font><font
face="黑体" color="#800080"> </font><font size="4" color="#800080" face="宋体">【与张先辈话别】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">为□□□者，各自话离心。及第还全蜀，游方归二林。<BR>
</font></big>
<font color="#400080">巴江□□涨，楚野入吴深。他日传消息，东西不易寻。
<P><big><font size="3" face="黑体" color="#000080"><strong><em>&nbsp;&nbsp; 卷839_69 </em></strong></font><font
face="黑体" color="#800080"> </font><font size="4" color="#800080" face="宋体">【寄朱拾遗】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">一闻归阙下，几番熟金桃。沧海期仍晚，清资路渐高。<BR>
</font></big>
<font color="#400080">研冰濡谏笔，赋雪拥朝袍。岂念空林下，冥心坐石劳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_70 </em></strong></font><font
face="黑体" color="#800080"> </font><font size="4" color="#800080" face="宋体">【荆门送兴禅师】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">洒落南宗子，游方迹似云。青山寻处处，赤叶路纷纷。<BR>
</font></big>
<font color="#400080">虎共松岩宿，猿和石溜闻。何峰一回首，忆我在人群。<br>
<P><big><font size="3" face="黑体" color="#000080"><strong><em>&nbsp;&nbsp; 卷839_71 </em></strong></font><font
face="黑体" color="#800080"> </font><font size="4" color="#800080" face="宋体">【过西山施肩吾旧居】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">大志终难起，西峰卧翠堆。床前倒秋壑，枕上过春雷。<BR>
</font></big>
<font color="#400080">鹤见丹成去，僧闻栗熟来。荒斋松竹老，鸾鹤自裴回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_72 </em></strong></font><font
face="黑体" color="#800080"> </font><font size="4" color="#800080" face="宋体">【喜夏雨】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">四郊云影合，千里雨声来。尽洗红埃去，并将清气回。<BR>
</font></big>
<font color="#400080">潺浮楚甸，萧散露荆台。欲赋随车瑞，濡毫渴j才。
<P><big><font size="3" face="黑体" color="#000080"><strong><em>&nbsp;&nbsp; 卷839_73 </em></strong></font><font
face="黑体" color="#800080"> </font><font size="4" color="#800080" face="宋体">【酬元员外见寄八韵】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">旧隐梦牵仍，归心只似蒸。远青怜岛峭，轻白爱云腾。<BR>
</font></big>
<font color="#400080">艳冶丛翻蝶，腥膻地聚蝇。雨声连洒竹，诗兴继填膺。<BR>
</font></big>
<font color="#400080">访戴情弥切，依刘力不胜。众人忘苦苦，独自愧兢兢。<BR>
</font></big>
<font color="#400080">处世无他望，流年有病僧。时惭大雅客，遗韵许相承。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_74 </em></strong></font><font
face="黑体" color="#800080"> </font><font size="4" color="#800080" face="宋体">【浣口泊舟晓望天柱峰】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">根盘潜岳半，顶逼日轮边。冷碧无云点，危棱有瀑悬。<BR>
</font></big>
<font color="#400080">秀轻毛女下，名与鼎湖偏。谁见扶持力，峨峨出后天。
<P><big><font size="3" face="黑体" color="#000080"><strong><em>&nbsp;&nbsp; 卷839_75 </em></strong></font><font
face="黑体" color="#800080"> </font><font size="4" color="#800080" face="宋体">【寄楚萍上人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">北面香炉秀，南边瀑布寒。自来还独去，夏满又秋残。<BR>
</font></big>
<font color="#400080">日影松杉乱，云容洞壑宽。何峰是邻侧，片石许相安。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_76 </em></strong></font><font
face="黑体" color="#800080"> </font><font size="4" color="#800080" face="宋体">【竹里作六韵】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">我来深处坐，剩觉有吟思。忽似潇湘岸，欲生风雨时。<BR>
</font></big>
<font color="#400080">冷烟鞴盼荩干箨堕秋墀。径熟因频入，身闲得遍欹。<BR>
</font></big>
<font color="#400080">踏多鞭节损，题乱粉痕隳。犹见前山叠，微茫隔短篱。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_77 </em></strong></font><font
face="黑体" color="#800080"> </font><font size="4" color="#800080" face="宋体">【寄江西幕中孙鲂员外】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">簪履为官兴，芙蓉结社缘。应思陶令醉，时访远公禅。<BR>
</font></big>
<font color="#400080">茶影中残月，松声里落泉。此门曾共说，知未遂终焉。<br>
<P><big><font size="3" face="黑体" color="#000080"><strong><em>&nbsp;&nbsp; 卷839_78 </em></strong></font><font
face="黑体" color="#800080"> </font><font size="4" color="#800080" face="宋体">【盆池】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">盆沼陷花边，孤明似玉泉。涵虚心不浅，待月底长圆。<BR>
</font></big>
<font color="#400080">平稳承天泽，依微泛曙烟。何须照菱镜，即此鉴媸妍。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷839_79 </em></strong></font><font
face="黑体" color="#800080"> </font><font size="4" color="#800080" face="宋体">【喜乾昼上人远相访】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">彼此垂七十，相逢意若何。圣明殊未至，离乱更应多。<BR>
</font></big>
<font color="#400080">澹泊门难到，从容日易过。馀生消息外，只合听诗魔。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
