<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百一十七</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百一十七</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷717_1 </em></strong></font><font
face="黑体" color="#800080"> </font><font size="4" color="#800080" face="宋体">【九江送方干归镜湖】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">一樯悬五两，此日动归风。客路抛湓口，家林入镜中。<BR>
</font></big>
<font color="#400080">谭馀云出峤，咏苦月欹空。更若看T鹊，何人夜坐同。<br>
<P><big><font size="3" face="黑体" color="#000080"><strong><em>&nbsp;&nbsp; 卷717_2 </em></strong></font><font
face="黑体" color="#800080"> </font><font size="4" color="#800080" face="宋体">【庐山访贾匡】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">西城疾病日，此地少寻君。古迹春犹在，遥泉夜尽闻。<BR>
</font></big>
<font color="#400080">片时三处雨，九叠几重云。到者皆忘寐，神精与俗分。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_3 </em></strong></font><font
face="黑体" color="#800080"> </font><font size="4" color="#800080" face="宋体">【顾少府池上（一作顾少府池亭苇）】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">池上分行种，公庭觉少尘。根离潮水岸，韵爽判曹人。<BR>
</font></big>
<font color="#400080">正午回鱼影，方昏息鹭身。无时不动咏，沧岛思方频。
<P><big><font size="3" face="黑体" color="#000080"><strong><em>&nbsp;&nbsp; 卷717_4 </em></strong></font><font
face="黑体" color="#800080"> </font><font size="4" color="#800080" face="宋体">【喜友人归上元别业】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">一樯千里外，隐者兴宜孤。落日长边海，秋风满故都。<BR>
</font></big>
<font color="#400080">掩关苔色老，盘径叶声枯。匡岳来时过，迟回绝顶无。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_5 </em></strong></font><font
face="黑体" color="#800080"> </font><font size="4" color="#800080" face="宋体">【曲江暮春雪霁】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">霁动江池色，春残一去游。菰风生马足，槐雪滴人头。<BR>
</font></big>
<font color="#400080">北阙尘未起，南山青欲流。如何多别地，却得醉汀洲。<br>
<P><big><font size="3" face="黑体" color="#000080"><strong><em>&nbsp;&nbsp; 卷717_6 </em></strong></font><font
face="黑体" color="#800080"> </font><font size="4" color="#800080" face="宋体">【立春日】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">春饮一杯酒，便吟春日诗。木梢寒未觉，地脉暖先知。<BR>
</font></big>
<font color="#400080">鸟啭星沈后，山分雪薄时。赏心无处说，怅望曲江池。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_7 </em></strong></font><font
face="黑体" color="#800080"> </font><font size="4" color="#800080" face="宋体">【宿溪僧院】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">少年云溪里，禅心夜更闲。煎茶留静者，靠月坐苍山。<BR>
</font></big>
<font color="#400080">露白钟寻定，萤多户未关。嵩阳大石室，何日译经还。
<P><big><font size="3" face="黑体" color="#000080"><strong><em>&nbsp;&nbsp; 卷717_8 </em></strong></font><font
face="黑体" color="#800080"> </font><font size="4" color="#800080" face="宋体">【石头怀古】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">日月出又没，台城空白云。虽宽百姓土，渐缺六朝坟。<BR>
</font></big>
<font color="#400080">禾黍是亡国，山河归圣君。松声骤雨足，几寺晚钟闻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_9 </em></strong></font><font
face="黑体" color="#800080"> </font><font size="4" color="#800080" face="宋体">【浙右赠陆处士】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">静节灌园馀，得非成隐居。长当庚子日，独拜五经书。<BR>
</font></big>
<font color="#400080">白浪吹亡国，秋霜洗大虚。门前是京口，身外不营储。<br>
<P><big><font size="3" face="黑体" color="#000080"><strong><em>&nbsp;&nbsp; 卷717_10 </em></strong></font><font
face="黑体" color="#800080"> </font><font size="4" color="#800080" face="宋体">【哭胡处士】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">丘中久不起，将谓诏书来。及见凌云说，方知掩夜台。<BR>
</font></big>
<font color="#400080">白衣归北路，玄造亦遗才。世上亡君后，诗声更大哉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_11 </em></strong></font><font
face="黑体" color="#800080"> </font><font size="4" color="#800080" face="宋体">【赠馀干袁明府】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">一雨西城色，陶家心自清。山衔中郭分，云卷下湖程。<BR>
</font></big>
<font color="#400080">公署闻流木，人烟入废城。难忘楚尽处，新有越吟生。
<P><big><font size="3" face="黑体" color="#000080"><strong><em>&nbsp;&nbsp; 卷717_12 </em></strong></font><font
face="黑体" color="#800080"> </font><font size="4" color="#800080" face="宋体">【赠雷乡张明府】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">任官征战后，度日寄闲身。封卷还高客，飞书问野人。<BR>
</font></big>
<font color="#400080">废田教种谷，生路遣寻薪。若起柴桑兴，无先漉酒巾。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_13 </em></strong></font><font
face="黑体" color="#800080"> </font><font size="4" color="#800080" face="宋体">【岳阳晚泊】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">轻帆下阔流，便泊此沙洲。湖影撼山朵，日阳烧野愁。<BR>
</font></big>
<font color="#400080">白波争起倒，青屿或沈浮。是际船中望，东南仞仞秋。<br>
<P><big><font size="3" face="黑体" color="#000080"><strong><em>&nbsp;&nbsp; 卷717_14 </em></strong></font><font
face="黑体" color="#800080"> </font><font size="4" color="#800080" face="宋体">【览春榜喜孙成名】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">门外报春榜，喜君天子知。旧愁浑似雪，见日总消时。<BR>
</font></big>
<font color="#400080">塔下牡丹气，江头杨柳丝。风光若有分，无处不相宜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_15 </em></strong></font><font
face="黑体" color="#800080"> </font><font size="4" color="#800080" face="宋体">【己亥岁二首（僖宗广明元年）】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">泽国江山入战图，生民何计乐樵苏。<br>凭君莫话封侯事，一将功成万骨枯。<br>
<br>
<font color="#400080">传闻一战百神愁，两岸强兵过未休。<br>谁道沧江总无事，近来长共血争流。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷717_16 </em></strong></font><font
face="黑体" color="#800080"> </font><font size="4" color="#800080" face="宋体">【乱后入洪州西山】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">寂寂阴溪水漱苔，尘中将得苦吟来。<br>东峰道士如相问，县令而今不姓梅。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷717_17 </em></strong></font><font
face="黑体" color="#800080"> </font><font size="4" color="#800080" face="宋体">【送僧入庐山】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">若到江州二林寺，遍游应未出云霞。<br>庐山瀑布三千仞，画破青霄始落斜。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷717_18 </em></strong></font><font
face="黑体" color="#800080"> </font><font size="4" color="#800080" face="宋体">【送僧入蜀过夏】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">师言结夏入巴峰，云水回头几万重。<br>五月峨眉须近火，木皮领重只如冬。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷717_19 </em></strong></font><font
face="黑体" color="#800080"> </font><font size="4" color="#800080" face="宋体">【江西逢僧省文】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">闽地高僧楚地逢，僧游蛮锡挂垂松。<br>白云逸性都无定，才出双峰爱五峰。<br>
<br>
<font color="#400080">高僧不负雪峰期，却伴青霞入翠微。百叶岩前霜欲降，<BR>
</font></big>
<font color="#400080">九枝松上鹤初归。风生碧涧鱼龙跃，威振金楼燕雀飞。<BR>
</font></big>
<font color="#400080">想得白莲花上月，满山犹带旧光辉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_20 </em></strong></font><font
face="黑体" color="#800080"> </font><font size="4" color="#800080" face="宋体">【水精念珠】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">等量红缕贯晶荧，尽道匀圆别未胜。凿断玉潭盈尺水，<BR>
</font></big>
<font color="#400080">琢成金地两条冰。轮时只恐星侵佛，挂处常疑露滴僧。<BR>
</font></big>
<font color="#400080">几度夜深寻不著，琉璃为殿月为灯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_21 </em></strong></font><font
face="黑体" color="#800080"> </font><font size="4" color="#800080" face="宋体">【南海旅次】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">忆归休上越王台，归思临高不易裁。为客正当无雁处，<BR>
</font></big>
<font color="#400080">故园谁道有书来。城头早角吹霜尽，郭里残潮荡月回。<BR>
</font></big>
<font color="#400080">心似百花开未得，年年争发被春催。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_22 </em></strong></font><font
face="黑体" color="#800080"> </font><font size="4" color="#800080" face="宋体">【春草】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">不独满池塘，梦中佳句香。春风有馀力，引上古城墙。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_23 </em></strong></font><font
face="黑体" color="#800080"> </font><font size="4" color="#800080" face="宋体">【金谷园】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">当年歌舞时，不说草离离。今日歌舞尽，满园秋露垂。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_24 </em></strong></font><font
face="黑体" color="#800080"> </font><font size="4" color="#800080" face="宋体">【夏日东斋】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">三庚到秋伏，偶来松槛立。热少清风多，开门放山入。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_25 </em></strong></font><font
face="黑体" color="#800080"> </font><font size="4" color="#800080" face="宋体">【南朝】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">三篱盖驰道，风烈一无取。时见牧牛童，嗔牛吃禾黍。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_26 </em></strong></font><font
face="黑体" color="#800080"> </font><font size="4" color="#800080" face="宋体">【言怀】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">出山不得意，谒帝值戈a。岂料为文日，翻成用武年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_27 </em></strong></font><font
face="黑体" color="#800080"> </font><font size="4" color="#800080" face="宋体">【寒食日题杜鹃花】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">一朵又一朵，并开寒食时。谁家不禁火，总在此花枝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_28 </em></strong></font><font
face="黑体" color="#800080"> </font><font size="4" color="#800080" face="宋体">【钟陵寒食日郊外闲游】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">可怜时节足风情，杏子粥香如冷饧。<br>无奈春风输旧火，遍教人唤作山樱。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷717_29 </em></strong></font><font
face="黑体" color="#800080"> </font><font size="4" color="#800080" face="宋体">【中秋对月】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">无云世界秋三五，共看蟾盘上海涯。<br>直到天头天尽处，不曾私照一人家。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷717_30 </em></strong></font><font
face="黑体" color="#800080"> </font><font size="4" color="#800080" face="宋体">【陪湖南李中丞宴隐溪（璋）】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">竹林啼鸟不知休，罗列飞桥水乱流。触散柳丝回玉勒，<BR>
</font></big>
<font color="#400080">约开莲叶上兰舟。酒边旧侣真何逊，云里新声是莫愁。<BR>
</font></big>
<font color="#400080">若值主人嫌昼短，应陪秉烛夜深游。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_31 </em></strong></font><font
face="黑体" color="#800080"> </font><font size="4" color="#800080" face="宋体">【别湖上主人】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">门系钓舟云满岸，借君幽致坐移旬。湖村夜叫白芜雁，<BR>
</font></big>
<font color="#400080">菱市晓喧深浦人。远水日边重作雪，寒林烧后别生春。<BR>
</font></big>
<font color="#400080">不辞更住醒还醉，太一东峰归梦频。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_32 </em></strong></font><font
face="黑体" color="#800080"> </font><font size="4" color="#800080" face="宋体">【赠广宣大师】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">忆昔同游紫阁云，别来三十二回春。<br>白头相见双林下，犹是清朝未退人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷717_33 </em></strong></font><font
face="黑体" color="#800080"> </font><font size="4" color="#800080" face="宋体">【钟陵寒食日与同年裴颜李先辈、郑校书郊外闲游】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">寒节钟陵香骑随，同年相命楚江湄。云间影过秋千女，<BR>
</font></big>
<font color="#400080">地上声喧蹴g儿。何处寄烟归草色，谁家送火在花枝。<BR>
</font></big>
<font color="#400080">银瓶冷酒皆倾尽，半卧垂杨自不知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_34 </em></strong></font><font
face="黑体" color="#800080"> </font><font size="4" color="#800080" face="宋体">【江外除夜】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">千门庭燎照楼台，总为年光急急催。半夜腊因风卷去，<BR>
</font></big>
<font color="#400080">五更春被角吹来。宁无好鸟思花发，应有游鱼待冻开。<BR>
</font></big>
<font color="#400080">不是多岐渐平稳，谁能呼酒祝昭回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_35 </em></strong></font><font
face="黑体" color="#800080"> </font><font size="4" color="#800080" face="宋体">【七夕】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">牛女相期七夕秋，相逢俱喜鹊横流。彤云缥缈回金辂，<BR>
</font></big>
<font color="#400080">明月婵娟挂玉钩。燕羽几曾添别恨，花容终不更含羞。<BR>
</font></big>
<font color="#400080">更残便是分襟处，晓箭东来射翠楼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_36 </em></strong></font><font
face="黑体" color="#800080"> </font><font size="4" color="#800080" face="宋体">【罗浮山下书逸人壁】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">海上亭台山下烟，买时幽邃不争钱。莫言白日催华发，<BR>
</font></big>
<font color="#400080">自有丹砂驻少年。渔钓未归深竹里，琴壶犹恋落花边。<BR>
</font></big>
<font color="#400080">可中更践无人境，知是罗浮第几天。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_37 </em></strong></font><font
face="黑体" color="#800080"> </font><font size="4" color="#800080" face="宋体">【天台瀑布】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">万仞得名云瀑布，远看如织挂天台。休疑宝尺难量度，<BR>
</font></big>
<font color="#400080">直恐金刀易剪裁。喷向林梢成夏雪，倾来石上作春雷。<BR>
</font></big>
<font color="#400080">欲知便是银河水，堕落人间合却回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_38 </em></strong></font><font
face="黑体" color="#800080"> </font><font size="4" color="#800080" face="宋体">【桂江】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">未识佳人寻桂水，水云先解傍壶觞。笋林次第添斑竹，<BR>
</font></big>
<font color="#400080">雏鸟参差护锦囊。乳洞此时连越井，石楼何日到仙乡。<BR>
</font></big>
<font color="#400080">如飞似堕皆青壁，画手不强元化强。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_39 </em></strong></font><font
face="黑体" color="#800080"> </font><font size="4" color="#800080" face="宋体">【南海】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">倾腾界汉沃诸蛮，立望何如画此看。无地不同方觉远，<BR>
</font></big>
<font color="#400080">共天无别始知宽。文隔雾朝含碧，老蚌凌波夜吐丹。<BR>
</font></big>
<font color="#400080">万状千形皆得意，长鲸独自转身难。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_40 </em></strong></font><font
face="黑体" color="#800080"> </font><font size="4" color="#800080" face="宋体">【洞庭湖】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">东西南北各连空，波上唯留小朵峰。长与岳阳翻鼓角，<BR>
</font></big>
<font color="#400080">不离云梦转鱼龙。吸回日月过千顷，铺尽星河剩一重。<BR>
</font></big>
<font color="#400080">直到劫馀还作陆，是时应有羽人逢。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_41 </em></strong></font><font
face="黑体" color="#800080"> </font><font size="4" color="#800080" face="宋体">【霍山（在龙川县）】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">七千七百七十丈，丈丈藤萝势入天。未必展来空似翅，<BR>
</font></big>
<font color="#400080">不妨开去也成莲。月将河汉分岩转，僧与龙蛇共窟眠。<BR>
</font></big>
<font color="#400080">直是画工须阁笔，况无名画可流传。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_42 </em></strong></font><font
face="黑体" color="#800080"> </font><font size="4" color="#800080" face="宋体">【巫峡】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">巫山苍翠峡通津，下有仙宫楚女真。不逐彩云归碧落，<BR>
</font></big>
<font color="#400080">却为暮雨扑行人。年年旧事音容在，日日谁家梦想频。<BR>
</font></big>
<font color="#400080">应是荆山留不住，至今犹得睹芳尘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_43 </em></strong></font><font
face="黑体" color="#800080"> </font><font size="4" color="#800080" face="宋体">【送陈樵校书归泉州】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">巨塔列名题，诗心亦罕齐。除官京下阙，乞假海门西。<BR>
</font></big>
<font color="#400080">别席侵残漏，归程避战鼙。关遥秦雁断，家近瘴云低。<BR>
</font></big>
<font color="#400080">候马春风馆，迎船晓月溪。帝京须早入，莫被刺桐迷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_44 </em></strong></font><font
face="黑体" color="#800080"> </font><font size="4" color="#800080" face="宋体">【赠镜湖处士方干二首】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">包含教化剩搜罗，句出东瓯奈峭何。世路不妨平处少，<BR>
</font></big>
<font color="#400080">才人唯是屈声多。云来岛上便幽石，月到湖心忌白波。<BR>
</font></big>
<font color="#400080">后辈难为措机杼，先生织字得龙梭。<br><BR>
<font color="#400080">只拟应星眠越绝，唯将丽什当高勋。磨砻清浊人难会，<BR>
</font></big>
<font color="#400080">织络虚无帝亦闻。鸟道未知山足雨，渔家已没镜中云。<BR>
</font></big>
<font color="#400080">他时莫为三征起，门外沙鸥解笑君。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_45 </em></strong></font><font
face="黑体" color="#800080"> </font><font size="4" color="#800080" face="宋体">【拜访陆处士】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">万卷书边人半白，再来惟恐降玄c。性灵比鹤争多少，<BR>
</font></big>
<font color="#400080">气力登山较几分。吟鬓渐无前度漆，寝衣犹有昨宵云。<BR>
</font></big>
<font color="#400080">将知谷口耕烟者，低视齐梁楚赵君。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_46 </em></strong></font><font
face="黑体" color="#800080"> </font><font size="4" color="#800080" face="宋体">【岭南道中】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">百花成实未成归，未必归心与志违。但有壶觞资逸咏，<BR>
</font></big>
<font color="#400080">尽交风景入清机。半川阴雾藏高木，一道晴U杂落晖。<BR>
</font></big>
<font color="#400080">游子马前芳草合，鹧鸪啼歇又南飞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_47 </em></strong></font><font
face="黑体" color="#800080"> </font><font size="4" color="#800080" face="宋体">【春日自吴门之阳羡道中书事】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">胜异恣游应未遍，路岐犹去几时还。浪花湖阔虹U断，<BR>
</font></big>
<font color="#400080">柳线村深鸟雀闲。千室绮罗浮画楫，两州丝竹会茶山。<BR>
</font></big>
<font color="#400080">眼前便是神仙事，何必须言洞府间。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_48 </em></strong></font><font
face="黑体" color="#800080"> </font><font size="4" color="#800080" face="宋体">【将入关行次湘阴】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">背顾秦城在何处，图书作伴过湘东。神鸦乱噪黄陵近，<BR>
</font></big>
<font color="#400080">候雁斜沉梦泽空。打桨天连晴水白，烧田云隔夜山红。<BR>
</font></big>
<font color="#400080">也知渐老岩栖稳，争奈文闱有至公。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_49 </em></strong></font><font
face="黑体" color="#800080"> </font><font size="4" color="#800080" face="宋体">【题昭州山寺常寂上人水阁】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">常寂常居常寂里，年年月月是空空。阶前未放岩根断，<BR>
</font></big>
<font color="#400080">屋下长教海眼通。本为入来寻佛窟，不期行处踏龙宫。<BR>
</font></big>
<font color="#400080">他时忆著堪图画，一朵云山二水中。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_50 </em></strong></font><font
face="黑体" color="#800080"> </font><font size="4" color="#800080" face="宋体">【广州贻匡绪法师】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">口宣微密不思议，不是除贪即诫痴。只待外方缘了日，<BR>
</font></big>
<font color="#400080">争看内殿诏来时。周回海树侵阶疾，迢递江潮应井迟。<BR>
</font></big>
<font color="#400080">必竟懒过高坐寺，未能全让法云师。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_51 </em></strong></font><font
face="黑体" color="#800080"> </font><font size="4" color="#800080" face="宋体">【赠道人】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">住山因以福为庭，便向山中隐姓名。阆苑驾将雕羽去，<BR>
</font></big>
<font color="#400080">洞天赢得绿毛生。日边肠胃餐霞火，月里肌肤饮露英。<BR>
</font></big>
<font color="#400080">顾我从来断浮浊，拟驱鸡犬上三清。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_52 </em></strong></font><font
face="黑体" color="#800080"> </font><font size="4" color="#800080" face="宋体">【送乞雨禅师临遇南游】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">活得枯樵耕者知，巡方又欲向天涯。珠穿闽国菩提子，<BR>
</font></big>
<font color="#400080">杖把灵峰榔栗枝。春藓任封降虎石，夜雷从傍养龙池。<BR>
</font></big>
<font color="#400080">生缘在地南浮去，自此孤云不可期。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_53 </em></strong></font><font
face="黑体" color="#800080"> </font><font size="4" color="#800080" face="宋体">【南海陪郑司空游荔园】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">荔枝时节出旌澹南国名园尽兴游。乱结罗纹照襟袖，<BR>
</font></big>
<font color="#400080">别含琼露爽咽喉。叶中新火欺寒食，树上丹砂胜锦州。<BR>
</font></big>
<font color="#400080">他日为霖不将去，也须图画取风流。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_54 </em></strong></font><font
face="黑体" color="#800080"> </font><font size="4" color="#800080" face="宋体">【李郎中林亭】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">只向砌边流野水，樽前上下看鱼儿。笋蹊已长过人竹，<BR>
</font></big>
<font color="#400080">藤径从添拂面丝。若许白猿垂近户，即无红果压低枝。<BR>
</font></big>
<font color="#400080">大才必拟逍遥去，更遣何人佐盛时。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_55 </em></strong></font><font
face="黑体" color="#800080"> </font><font size="4" color="#800080" face="宋体">【夜饮】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">良宵公子宴兰堂，浓麝薰人兽吐香。云带金龙衔画烛，<BR>
</font></big>
<font color="#400080">星罗银凤泻琼浆。满屏珠树开春景，一曲歌声绕翠梁。<BR>
</font></big>
<font color="#400080">席上未知帘幕晓，青娥低语指东方。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_56 </em></strong></font><font
face="黑体" color="#800080"> </font><font size="4" color="#800080" face="宋体">【驸马宅宴罢】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">粉墙残月照宫祠，宴阕银瓶一半欹。<br>学语莺儿飞未稳，放身斜坠绿杨枝。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷717_57 </em></strong></font><font
face="黑体" color="#800080"> </font><font size="4" color="#800080" face="宋体">【吊建州李员外】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">铭旌归故里，猿鸟亦凄然。已葬桐江月，空回建水船。<BR>
</font></big>
<font color="#400080">客传为郡日，僧说读书年。恐有吟魂在，深山古木边。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_58 </em></strong></font><font
face="黑体" color="#800080"> </font><font size="4" color="#800080" face="宋体">【吊李翰林】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">李白虽然成异物，逸名犹与万方传。昔朝曾侍玄宗侧，<BR>
</font></big>
<font color="#400080">大夜应归贺监边。山木易高迷故垄，国风长在见遗篇。<BR>
</font></big>
<font color="#400080">投金渚畔春杨柳，自此何人系酒船。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_59 </em></strong></font><font
face="黑体" color="#800080"> </font><font size="4" color="#800080" face="宋体">【山中】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">要路豪家非往还，岩门先有不曾关。众心惟恐地无剩，<BR>
</font></big>
<font color="#400080">吾意亦忧天惜闲。白练曳泉窗下石，绛罗垂果枕前山。<BR>
</font></big>
<font color="#400080">樵夫岂解营生业，贵欲自安麋鹿间。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_60 </em></strong></font><font
face="黑体" color="#800080"> </font><font size="4" color="#800080" face="宋体">【山寺引泉】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">劈碎琅\意有馀，细泉高引入香厨。<br>山僧未肯言根本，莫是银河漏泄无。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷717_61 </em></strong></font><font
face="黑体" color="#800080"> </font><font size="4" color="#800080" face="宋体">【友人池上咏芦】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">秋声谁种得，萧瑟在池栏。叶涩栖蝉稳，丛疏宿鹭难。<BR>
</font></big>
<font color="#400080">敛烟宜下□，飒吹省先寒。此物生苍岛，令人忆钓竿。<br>
<P><big><font size="3" face="黑体" color="#000080"><strong><em>&nbsp;&nbsp; 卷717_62 </em></strong></font><font
face="黑体" color="#800080"> </font><font size="4" color="#800080" face="宋体">【商山】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">垂白商於原下住，儿孙共死一身忙。<br>木弓未得长离手，犹与官家射麝香。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷717_63 </em></strong></font><font
face="黑体" color="#800080"> </font><font size="4" color="#800080" face="宋体">【荆南道中】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">十月荒郊雪气催，依稀愁色认阳台。游秦分系三条烛，<BR>
</font></big>
<font color="#400080">出楚心殊一寸灰。高柳莫遮寒月落，空桑不放夜风回。<BR>
</font></big>
<font color="#400080">如何住在猿声里，却被蝉吟引下来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_64 </em></strong></font><font
face="黑体" color="#800080"> </font><font size="4" color="#800080" face="宋体">【武德殿朝退望九衢春色】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">玉殿朝初退，天街一看春。南山初过雨，北阙净无尘。<BR>
</font></big>
<font color="#400080">夹道夭桃满，连沟御柳新。苏舒同舜泽，煦妪并尧仁。<BR>
</font></big>
<font color="#400080">佳气浮轩盖，和风袭缙绅。自兹怜万物，同入发生辰。
<P><big><font size="3" face="黑体" color="#000080"><strong><em>&nbsp;&nbsp; 卷717_65 </em></strong></font><font
face="黑体" color="#800080"> </font><font size="4" color="#800080" face="宋体">【吊北邙】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">山下望山上，夕阳看又曛。无人医白发，少地著新坟。<BR>
</font></big>
<font color="#400080">岁代殊相远，贤愚旋不分。东归聊一吊，乱木倚寒云。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_66 </em></strong></font><font
face="黑体" color="#800080"> </font><font size="4" color="#800080" face="宋体">【及第敕下，宴中献座主杜侍郎】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">得召丘墙泪却频，若无公道也无因。门前送敕朱衣吏，<BR>
</font></big>
<font color="#400080">席上衔杯碧落人。半夜笙歌教泥月，平明桃杏放烧春。<BR>
</font></big>
<font color="#400080">南山虽有归溪路，争那酬恩未杀身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_67 </em></strong></font><font
face="黑体" color="#800080"> </font><font size="4" color="#800080" face="宋体">【梢云】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">殊质资灵贶，陵空发瑞云。梢梢含树影，郁郁动霞文。<BR>
</font></big>
<font color="#400080">不比因风起，全非触石分。叶光闲泛滟，枝彩静氛氲。<BR>
</font></big>
<font color="#400080">隐见心无宰，裴回庆自君。翻飞如可托，长愿在横汾。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_68 </em></strong></font><font
face="黑体" color="#800080"> </font><font size="4" color="#800080" face="宋体">【白角簟】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">角簟工夫已到头，夏来全占满床秋。若言保惜归华屋，<BR>
</font></big>
<font color="#400080">只合封题寄列侯。学卷晓冰长怕绽，解铺寒水不教流。<BR>
</font></big>
<font color="#400080">蒲桃锦是潇湘底，曾得王孙价倍酬。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_69 </em></strong></font><font
face="黑体" color="#800080"> </font><font size="4" color="#800080" face="宋体">【碧角簟】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">细皮重叠织霜纹，滑腻铺床胜锦茵。八尺碧天无点翳，<BR>
</font></big>
<font color="#400080">一方青玉绝纤尘。蝇行只恐烟粘足，客卧浑疑水浸身。<BR>
</font></big>
<font color="#400080">五月不教炎气入，满堂秋色冷龙鳞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_70 </em></strong></font><font
face="黑体" color="#800080"> </font><font size="4" color="#800080" face="宋体">【滕王阁春日晚望】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">凌春帝子阁，偶眺日移西。浪势平花坞，帆阴上柳堤。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷717_71 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1365.htm" target="_blank"></font><font size="3" color="#0080FF"><font face="黑体">曹松</font></a></big> 
<br>
</font><br>
<font color="#400080">追游若遇三清乐，行从应妨一日春。（李肇《国史补》<BR>
</font></big>
<font color="#400080">云：曲江大会，先牒教坊，请奏上御紫云楼观焉。<BR>
</font></big>
<font color="#400080">时或拟作乐，则为之移日，故曹松诗云云）<br><BR>
<font color="#400080">石脉水流泉滴沙，鬼灯然点松柏花。（《吟窗杂录》）<br>
<font color="#400080">鹿眠荒圃寒芜白，鸦噪残阳败叶飞。（《锦绣万花谷》）<br><BR>
<font color="#400080">华岳影寒清露掌，海门风急白潮头。（《升庵外集》）
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
