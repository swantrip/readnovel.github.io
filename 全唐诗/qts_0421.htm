<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百二十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百二十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷421_1 </em></strong></font><font
face="黑体" color="#800080"> </font><font size="4" color="#800080" face="宋体">【村花晚（庚寅）】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">三春已暮桃李伤，棠梨花白蔓菁黄。村中女儿争摘将，<BR>
</font></big>
<font color="#400080">插刺头鬓相夸张。田翁蚕老迷臭香，晒暴gqgQ熏衣裳。<BR>
</font></big>
<font color="#400080">非无后秀与孤芳，奈尔千株万顷之茫茫。<BR>
</font></big>
<font color="#400080">天公此意何可量，长教尔辈时节长。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷421_2 </em></strong></font><font
face="黑体" color="#800080"> </font><font size="4" color="#800080" face="宋体">【紫踯躅】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">紫踯躅，灭紫拢裙倚山腹。文君新寡乍归来，<BR>
</font></big>
<font color="#400080">羞怨春风不能哭。我从相识便相怜，但是花丛不回目。<BR>
</font></big>
<font color="#400080">去年春别湘水头，今年夏见青山曲。迢迢远在青山上，<BR>
</font></big>
<font color="#400080">山高水阔难容足。愿为朝日早相暾，愿作轻风暗相触。<BR>
</font></big>
<font color="#400080">乐踯躅，我向通州尔幽独。可怜今夜宿青山，<BR>
</font></big>
<font color="#400080">何年却向青山宿。山花渐暗月渐明，月照空山满山绿。<BR>
</font></big>
<font color="#400080">山空月午夜无人，何处知我颜如玉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷421_3 </em></strong></font><font
face="黑体" color="#800080"> </font><font size="4" color="#800080" face="宋体">【山枇杷】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">山枇杷，花似牡丹殷泼血。往年乘传过青山，<BR>
</font></big>
<font color="#400080">正值山花好时节。压枝凝艳已全开，映叶香苞才半裂。<BR>
</font></big>
<font color="#400080">紧搏红袖欲支颐，慢解绛囊初破结。金线丛飘繁蕊乱，<BR>
</font></big>
<font color="#400080">珊瑚朵重纤茎折。因风旋落裙片飞，带日斜看目精热。<BR>
</font></big>
<font color="#400080">亚水依岩半倾侧，笼云隐雾多愁绝。绿珠语尽身欲投，<BR>
</font></big>
<font color="#400080">汉武眼穿神渐灭。姿秀色人皆爱，怨媚羞容我偏别。<BR>
</font></big>
<font color="#400080">说向闲人人不听，曾向乐天时一说。昨来谷口先相问，<BR>
</font></big>
<font color="#400080">及到山前已消歇。左降通州十日迟，又与幽花一年别。<BR>
</font></big>
<font color="#400080">山枇杷，尔托深山何太拙。天高万里看不精，<BR>
</font></big>
<font color="#400080">帝在九重声不彻。园中杏树良人醉，陌上柳枝年少折。<BR>
</font></big>
<font color="#400080">因尔幽芳喻昔贤，G冷坐权门咽。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷421_4 </em></strong></font><font
face="黑体" color="#800080"> </font><font size="4" color="#800080" face="宋体">【树上乌（癸卯）】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">树上乌，洲中有树巢若铺。百巢一树知几乌，<BR>
</font></big>
<font color="#400080">一乌不下三四雏，雏又生雏知几雏。老乌未死雏已乌，<BR>
</font></big>
<font color="#400080">散向人间何处无。攫啄卵方可食，男女群强最多力。<BR>
</font></big>
<font color="#400080">灵蛇万古唯一珠，岂可抨弹千万亿。<BR>
</font></big>
<font color="#400080">吾不会天教尔辈多子孙，告诉天公天不言。<BR>
<P><big><font size="3" face="黑体" color="#000080"><strong><em>&nbsp;&nbsp; 卷421_5 </em></strong></font><font
face="黑体" color="#800080"> </font><font size="4" color="#800080" face="宋体">【琵琶歌（寄管儿，兼诲铁山。此后并新题乐府）】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">琵琶宫调八十一，旋宫三调弹不出。玄宗偏许贺怀智，<BR>
</font></big>
<font color="#400080">段师此艺还相匹。自后流传指拨衰，昆仑善才徒尔为。<BR>
</font></big>
<font color="#400080">股少得似雷吼，缠弦不敢弹羊皮。人间奇事会相续，<BR>
</font></big>
<font color="#400080">但有卞和无有玉。段师弟子数十人，李家管儿称上足。<BR>
</font></big>
<font color="#400080">管儿不作供奉儿，抛在东都双鬓丝。逢人便请送杯盏，<BR>
</font></big>
<font color="#400080">著尽工夫人不知。李家兄弟皆爱酒，我是酒徒为密友。<BR>
</font></big>
<font color="#400080">著作曾邀连夜宿，中碾春溪华新绿。平明船载管儿行，<BR>
</font></big>
<font color="#400080">尽日听弹无限曲。曲名无限知者鲜，霓裳羽衣偏宛转。<BR>
</font></big>
<font color="#400080">凉州大遍最豪嘈，六幺散序多笼印Ｎ椅糯饲深赏奇，<BR>
</font></big>
<font color="#400080">赏著奇处惊管儿。管儿为我双泪垂，自弹此曲长自悲。<BR>
</font></big>
<font color="#400080">泪垂捍拨朱弦湿，冰泉呜咽流莺涩。因兹弹作雨霖铃，<BR>
</font></big>
<font color="#400080">风雨萧条鬼神泣。一弹既罢又一弹，珠幢夜静风珊珊。<BR>
</font></big>
<font color="#400080">低回慢弄关山思，坐对燕然秋月寒。月寒一声深殿磬，<BR>
</font></big>
<font color="#400080">骤弹曲破音繁并。百万金铃旋玉盘，醉客满船皆暂醒。<BR>
</font></big>
<font color="#400080">自兹听后六七年，管儿在洛我朝天。游想慈恩杏园里，<BR>
</font></big>
<font color="#400080">梦寐仁风花树前。去年御史留东台，公私蹙促颜不开。<BR>
</font></big>
<font color="#400080">今春制狱正撩乱，昼夜推囚心似灰。暂辍归时寻著作，<BR>
</font></big>
<font color="#400080">著作南园花坼萼。胭脂耀眼桃正红，雪片满溪梅已落。<BR>
</font></big>
<font color="#400080">是夕青春值三五，花枝向月云含吐。著作施樽命管儿，<BR>
</font></big>
<font color="#400080">管儿久别今方睹。管儿还为弹六幺，六幺依旧声迢迢。<BR>
</font></big>
<font color="#400080">猿鸣雪岫来三峡，鹤唳晴空闻九霄。逡巡弹得六幺彻，<BR>
</font></big>
<font color="#400080">霜刀破竹无残节。幽关鸦轧胡雁悲，断弦砉d层冰裂。<BR>
</font></big>
<font color="#400080">我为含凄叹奇绝，许作长歌始终说。艺奇思寡尘事多，<BR>
</font></big>
<font color="#400080">许来寒暑又经过。如今左降在闲处，始为管儿歌此歌。<BR>
</font></big>
<font color="#400080">歌此歌，寄管儿。管儿管儿忧尔衰，尔衰之后继者谁。<BR>
</font></big>
<font color="#400080">继之无乃在铁山，铁山已近曹穆间。性灵甚好功犹浅，<BR>
</font></big>
<font color="#400080">急处未得臻幽闲。努力铁山勤学取，莫遣后来无所祖。<br>
<P><big><font size="3" face="黑体" color="#000080"><strong><em>&nbsp;&nbsp; 卷421_6 </em></strong></font><font
face="黑体" color="#800080"> </font><font size="4" color="#800080" face="宋体">【小胡笳引（桂府王推官出蜀匠雷氏金徽琴请姜宣弹）】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">雷氏金徽琴，王君宝重轻千金。三峡流中将得来，<BR>
</font></big>
<font color="#400080">明窗拂席幽匣开。朱弦宛转盘凤足，骤击数声风雨回。<BR>
</font></big>
<font color="#400080">哀笳慢指董家本，姜生得之妙思忖。泛徽胡雁咽萧萧，<BR>
</font></big>
<font color="#400080">绕指辘轳圆衮衮。吞恨缄情乍轻激，故国关山心历历。<BR>
</font></big>
<font color="#400080">潺疑是雁G鹈，砉d如闻发鸣镝。流宫变徵渐幽咽，<BR>
</font></big>
<font color="#400080">别鹤欲飞猿欲绝。秋霜满树叶辞风，寒雏坠地乌啼血。<BR>
</font></big>
<font color="#400080">哀弦已罢春恨长，恨长何恨怀我乡。我乡安在长城窟，<BR>
</font></big>
<font color="#400080">闻君虏奏心飘忽。何时窄袖短貂裘，胭脂山下弯明月。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷421_7 </em></strong></font><font
face="黑体" color="#800080"> </font><font size="4" color="#800080" face="宋体">【去杭州（送王师范）】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">房杜王魏之子孙，虽及百代为清门。骏骨凤毛真可贵，<BR>
</font></big>
<font color="#400080">冈头泽底促足论。去年江上识君面，爱君风貌情已敦。<BR>
</font></big>
<font color="#400080">与君言语见君性，灵府坦荡消尘烦。自兹心洽迹亦洽，<BR>
</font></big>
<font color="#400080">居常并榻游并轩。柳阴覆岸郑监水，李花压树韦公园。<BR>
</font></big>
<font color="#400080">每出新诗共联缀，闲因醉舞相牵援。时寻沙尾枫林夕，<BR>
</font></big>
<font color="#400080">夜摘兰丛衣露繁。今君别我欲何去，自言远结迢迢婚。<BR>
</font></big>
<font color="#400080">简书五府已再至，波涛万里酬一言。为君再拜赠君语，<BR>
</font></big>
<font color="#400080">愿君静听君勿喧。君名师范欲何范，君之烈祖遗范存。<BR>
</font></big>
<font color="#400080">永宁昔在抡鉴表，沙汰沉浊澄浚源。君今取友由取士，<BR>
</font></big>
<font color="#400080">得不别白清与浑。昔公事主尽忠谠，虽及死谏誓不谖。<BR>
</font></big>
<font color="#400080">今君佐藩如佐主，得不陈露酬所恩。昔公为善日不足，<BR>
</font></big>
<font color="#400080">假寐待旦朝至尊。今君三十朝未与，得不寸晷倍_[。<BR>
</font></big>
<font color="#400080">昔公令子尚贵主，公执舅礼妇执B。返拜之仪自此绝，<BR>
</font></big>
<font color="#400080">关雎之化皎不昏。君今远娉奉明祀，得不齐励亲O蘩。<BR>
</font></big>
<font color="#400080">斯言皆为书佩带，然后别袂乃可扪。别袂可扪不可解，<BR>
</font></big>
<font color="#400080">解袂开帆凄别魂。魂摇江树鸟飞没，帆挂樯竿鸟尾翻。<BR>
</font></big>
<font color="#400080">翻风驾浪拍何处，直指杭州由上元。上元萧寺基址在，<BR>
</font></big>
<font color="#400080">杭州潮水霜雪屯。潮户迎潮击潮鼓，潮平潮退有潮痕。<BR>
</font></big>
<font color="#400080">得得为题罗刹石，古来非独伍员冤。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷421_8 </em></strong></font><font
face="黑体" color="#800080"> </font><font size="4" color="#800080" face="宋体">【南家桃】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">南家桃树深红色，日照露光看不得。树小花狂风易吹，<BR>
</font></big>
<font color="#400080">一夜风吹满墙北。离人自有经时别，眼前落花心叹息。<BR>
</font></big>
<font color="#400080">更待明年花满枝，一年迢递空相忆。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷421_9 </em></strong></font><font
face="黑体" color="#800080"> </font><font size="4" color="#800080" face="宋体">【志坚师】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">嵩山老僧披破衲，七十八年三十腊。灵武朝天辽海征，<BR>
</font></big>
<font color="#400080">宇宙曾行三四匝。初因怏怏S却头，便绕嵩山寂师塔。<BR>
</font></big>
<font color="#400080">淮西未返半年前，已见淮西阵云合。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷421_10 </em></strong></font><font
face="黑体" color="#800080"> </font><font size="4" color="#800080" face="宋体">【答子蒙】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">报卢君，门外雪纷纷。纷纷门外雪，城中鼓声绝。<BR>
</font></big>
<font color="#400080">强梁御史人觑步，安得夜开沽酒户。<BR>
<P><big><font size="3" face="黑体" color="#000080"><strong><em>&nbsp;&nbsp; 卷421_11 </em></strong></font><font
face="黑体" color="#800080"> </font><font size="4" color="#800080" face="宋体">【辛夷花（问韩员外）】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">问君辛夷花，君言已斑驳。不畏辛夷不烂开，<BR>
</font></big>
<font color="#400080">顾我筋骸官束缚。缚遣推囚名御史，狼藉囚徒满田地。<BR>
</font></big>
<font color="#400080">明日不推缘国忌，依前不得花前醉。韩员外家好辛夷，<BR>
</font></big>
<font color="#400080">开时乞取三两枝。折枝为赠君莫惜，纵君不折风亦吹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷421_12 </em></strong></font><font
face="黑体" color="#800080"> </font><font size="4" color="#800080" face="宋体">【厅前柏】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">厅前柏，知君曾对罗希]。我本癫狂耽酒人，<BR>
</font></big>
<font color="#400080">何事与君为对敌。为对敌，洛阳城中花赤白。花赤白，<BR>
</font></big>
<font color="#400080">囚渐多，花之赤白奈尔何。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷421_13 </em></strong></font><font
face="黑体" color="#800080"> </font><font size="4" color="#800080" face="宋体">【夜别筵】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">夜长酒阑灯花长，灯花落地复落床。似我别泪三四行，<BR>
</font></big>
<font color="#400080">滴君满坐之衣裳。与君别后泪痕在，年年著衣心莫改。<br>
<P><big><font size="3" face="黑体" color="#000080"><strong><em>&nbsp;&nbsp; 卷421_14 </em></strong></font><font
face="黑体" color="#800080"> </font><font size="4" color="#800080" face="宋体">【三泉驿】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">三泉驿内逢上巳，新叶趋尘花落地。劝君满盏君莫辞，<BR>
</font></big>
<font color="#400080">别后无人共君醉。洛阳城中无限人，贵人自贵贫自贫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷421_15 </em></strong></font><font
face="黑体" color="#800080"> </font><font size="4" color="#800080" face="宋体">【何满子歌（张湖南座为唐有态作）】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">何满能歌能宛转，天宝年中世称罕。婴刑系在囹圄间，<BR>
</font></big>
<font color="#400080">水调哀音歌愤懑。梨园弟子奏玄宗，一唱承恩羁网缓。<BR>
</font></big>
<font color="#400080">便将何满为曲名，御谱亲题乐府纂。鱼家入内本领绝，<BR>
</font></big>
<font color="#400080">叶氏有年声气短。自外徒烦记得词，点拍才成已夸诞。<BR>
</font></big>
<font color="#400080">我来湖外拜君侯，正值灰飞仲春g。广宴江亭为我开，<BR>
</font></big>
<font color="#400080">红妆逼坐花枝暖。此时有态蹋华筵，未吐芳词貌夷坦。<BR>
</font></big>
<font color="#400080">翠蛾转盼摇雀钗，碧袖歌垂翻鹤卵。定面凝眸一声发，<BR>
</font></big>
<font color="#400080">云停尘下何劳算。迢迢击磬远玲玲，一一贯珠匀款款。<BR>
</font></big>
<font color="#400080">犯羽含商移调态，留情度意抛弦管。湘妃宝瑟水上来，<BR>
</font></big>
<font color="#400080">秦女玉箫空外满。缠绵叠破最殷勤，整顿衣裳颇闲散。<BR>
</font></big>
<font color="#400080">冰含远溜咽还通，莺泥晚花啼渐懒。敛黛吞声若自冤，<BR>
</font></big>
<font color="#400080">郑袖见捐西子浣。阴山鸣雁晓断行，巫峡哀猿夜呼伴。<BR>
</font></big>
<font color="#400080">古者诸侯飨外宾，鹿鸣三奏陈圭瓒。何如有态一曲终，<BR>
</font></big>
<font color="#400080">牙筹记令红螺碗。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷421_16 </em></strong></font><font
face="黑体" color="#800080"> </font><font size="4" color="#800080" face="宋体">【通州丁溪馆夜别李景信三首】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">月髻馍窖谘冢束束别魂眉敛敛。蠡盏覆时天欲明，<BR>
</font></big>
<font color="#400080">碧幌青灯风滟滟。泪消语尽还暂眠，唯梦千山万山险。<BR><BR>
<font color="#400080">水环环兮山簇簇，啼鸟声声妇人哭。离床别脸睡还开，<BR>
</font></big>
<font color="#400080">灯掳灯珠蔌蔌。山深虎横馆无门，夜集巴儿扣空木。<BR><BR>
<font color="#400080">雨潇潇兮鹃咽咽，倾冠倒枕灯临灭。倦僮呼唤应复眠，<BR>
</font></big>
<font color="#400080">啼鸡拍翅三声绝。握手相看其奈何，奈何其奈天明别。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷421_17 </em></strong></font><font
face="黑体" color="#800080"> </font><font size="4" color="#800080" face="宋体">【酬郑从事四年九月宴望海亭，次用旧韵】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">海亭树木何茏葱，寒光透坼秋玲珑。湖山四面争气色，<BR>
</font></big>
<font color="#400080">旷望不与人间同。一拳シ东武小，两山斗构秦望雄。<BR>
</font></big>
<font color="#400080">嵌空古墓失文种，突兀怪石疑防风。舟船骈比有宗侣，<BR>
</font></big>
<font color="#400080">水云邈笪奘贾铡Ｑ┗ú急榈韭ぐ祝日脚插入秋波红。<BR>
</font></big>
<font color="#400080">兴馀望剧酒四坐，歌声舞艳烟霞中。酒酣从事歌送我，<BR>
</font></big>
<font color="#400080">歌云此乐难再逢。良时年少犹健羡，使君况是头白翁。<BR>
</font></big>
<font color="#400080">我闻此曲深叹息，唧唧不异秋草虫。忆年十五学构厦，<BR>
</font></big>
<font color="#400080">有意盖覆天下穷。安知四十虚富贵，朱紫束缚心志空。<BR>
</font></big>
<font color="#400080">妆梳伎女上楼榭，止欲欢乐微茫躬。虽无趣尚慕贤圣，<BR>
</font></big>
<font color="#400080">幸有心目知西东。欲将滑甘柔藏府，已被郁噎冲喉咙。<BR>
</font></big>
<font color="#400080">君今劝我酒太醉，醉语不复能冲融。劝君莫学虚富贵，<BR>
</font></big>
<font color="#400080">不是贤人难变通。<br> <BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
