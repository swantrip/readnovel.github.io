<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百零四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百零四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷304_1 </em></strong></font><font
face="黑体" color="#800080"> </font><font size="4" color="#800080" face="宋体">【怨妇】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">净扫黄金阶，飞霜皎如雪。下帘弹箜篌，不忍见秋月。
<P><big><font size="3" face="黑体" color="#000080"><strong><em>&nbsp;&nbsp; 卷304_2 </em></strong></font><font
face="黑体" color="#800080"> </font><font size="4" color="#800080" face="宋体">【绿珠怨】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">从来上台榭，不敢倚阑干。零落知成血，高楼直下看。<br>
<P><big><font size="3" face="黑体" color="#000080"><strong><em>&nbsp;&nbsp; 卷304_3 </em></strong></font><font
face="黑体" color="#800080"> </font><font size="4" color="#800080" face="宋体">【古意】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">达晓寝衣冷，开帷霜露凝。风吹昨夜泪，一片枕前冰。
<P><big><font size="3" face="黑体" color="#000080"><strong><em>&nbsp;&nbsp; 卷304_4 </em></strong></font><font
face="黑体" color="#800080"> </font><font size="4" color="#800080" face="宋体">【哭萧抡】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">何处哭故人，青门水如箭。当时水头别，从此不相见。<br>
<P><big><font size="3" face="黑体" color="#000080"><strong><em>&nbsp;&nbsp; 卷304_5 </em></strong></font><font
face="黑体" color="#800080"> </font><font size="4" color="#800080" face="宋体">【送从弟赴上都】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">车骑秦城远，囊装楚客贫。月明思远道，诗罢诉何人。
<P><big><font size="3" face="黑体" color="#000080"><strong><em>&nbsp;&nbsp; 卷304_6 </em></strong></font><font
face="黑体" color="#800080"> </font><font size="4" color="#800080" face="宋体">【登相国寺阁】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">晴日登临好，春风各望家。垂杨夹城路，客思逐杨花。<br>
<P><big><font size="3" face="黑体" color="#000080"><strong><em>&nbsp;&nbsp; 卷304_7 </em></strong></font><font
face="黑体" color="#800080"> </font><font size="4" color="#800080" face="宋体">【酬F上人采药见寄】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">玉英期共采，云岭独先过。应得灵芝也，诗情一倍多。
<P><big><font size="3" face="黑体" color="#000080"><strong><em>&nbsp;&nbsp; 卷304_8 </em></strong></font><font
face="黑体" color="#800080"> </font><font size="4" color="#800080" face="宋体">【曲水寺枳实】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">枳实绕僧房，攀枝置药囊。洞庭山上橘，霜落也应黄。<br>
<P><big><font size="3" face="黑体" color="#000080"><strong><em>&nbsp;&nbsp; 卷304_9 </em></strong></font><font
face="黑体" color="#800080"> </font><font size="4" color="#800080" face="宋体">【酬问师】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">虚空无处所，仿佛似琉璃。诗境何人到，禅心又过诗。
<P><big><font size="3" face="黑体" color="#000080"><strong><em>&nbsp;&nbsp; 卷304_10 </em></strong></font><font
face="黑体" color="#800080"> </font><font size="4" color="#800080" face="宋体">【殷秀才求诗】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">倾盖见芳姿，晴天琼树枝。连城犹隐石，唯有卞和知。<br>
<P><big><font size="3" face="黑体" color="#000080"><strong><em>&nbsp;&nbsp; 卷304_11 </em></strong></font><font
face="黑体" color="#800080"> </font><font size="4" color="#800080" face="宋体">【行营即事】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">万姓厌干戈，三边尚未和。将军夸宝剑，功在杀人多。
<P><big><font size="3" face="黑体" color="#000080"><strong><em>&nbsp;&nbsp; 卷304_12 </em></strong></font><font
face="黑体" color="#800080"> </font><font size="4" color="#800080" face="宋体">【送刘寰北归】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">南巢登望县城孤，半是青山半是湖。<br>知尔素多山水兴，此回归去更来无。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_13 </em></strong></font><font
face="黑体" color="#800080"> </font><font size="4" color="#800080" face="宋体">【送王\归苏州】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">深山穷谷没人来，邂逅相逢眼渐开。<br>云鹤洞宫君未到，夕阳帆影几时回。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_14 </em></strong></font><font
face="黑体" color="#800080"> </font><font size="4" color="#800080" face="宋体">【送人往虔州】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">莫叹乘轺道路赊，高楼日日望还家。<br>人到南康皆下泪，唯君笑向此中花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_15 </em></strong></font><font
face="黑体" color="#800080"> </font><font size="4" color="#800080" face="宋体">【送僧往湖南（一作送清上人）】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">闲出东林日影斜，稻苗深浅映袈裟。<br>船到南湖风浪静，可怜秋水照莲花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_16 </em></strong></font><font
face="黑体" color="#800080"> </font><font size="4" color="#800080" face="宋体">【送元使君自楚移越】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">露冕行春向若耶，野人怀惠欲移家。<br>东风二月淮阴郡，唯见棠梨一树花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_17 </em></strong></font><font
face="黑体" color="#800080"> </font><font size="4" color="#800080" face="宋体">【移居深山谢别亲故】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">不食黄精不采薇，葛苗为带草为衣。<br>孤云更入深山去，人绝音书雁自飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_18 </em></strong></font><font
face="黑体" color="#800080"> </font><font size="4" color="#800080" face="宋体">【送王永二首（一作合溪送王永归东郭）】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">君去春山谁共游，鸟啼花落水空流。<br>如今送别临溪水，他日相思来水头。<br>
<br>
<font color="#400080">绵衣似热夹衣寒，时景虽和春已阑。<br>诚知暂别那惆怅，明日藤花独自看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_19 </em></strong></font><font
face="黑体" color="#800080"> </font><font size="4" color="#800080" face="宋体">【送别】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">灞岸青门有弊庐，昨来闻道半丘墟。<br>陌头空送长安使，旧里无人可寄书。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_20 </em></strong></font><font
face="黑体" color="#800080"> </font><font size="4" color="#800080" face="宋体">【送王贞】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">清阳玉润复多才，邂逅佳期过早梅。<br>槿花亦可浮杯上，莫待东篱黄菊开。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_21 </em></strong></font><font
face="黑体" color="#800080"> </font><font size="4" color="#800080" face="宋体">【送薛六暂游扬州】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">志在乘轩鸣玉珂，心期未快隐青萝。<br>广陵行路风尘合，城郭新秋砧杵多。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_22 </em></strong></font><font
face="黑体" color="#800080"> </font><font size="4" color="#800080" face="宋体">【送杨行元赴举】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">晚渡邗沟惜别离，渐看烽火马行迟。<br>千钧何处穿杨叶，二月长安折桂枝。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_23 </em></strong></font><font
face="黑体" color="#800080"> </font><font size="4" color="#800080" face="宋体">【行营送人】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">@鼓喧喧对古城，独寻归鸟马蹄轻。<br>回来看觅莺飞处，即是将军细柳营。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_24 </em></strong></font><font
face="黑体" color="#800080"> </font><font size="4" color="#800080" face="宋体">【滑州送人先归】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">河水冰消雁北飞，寒衣未足又春衣。<br>自怜漂荡经年客，送别千回独未归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_25 </em></strong></font><font
face="黑体" color="#800080"> </font><font size="4" color="#800080" face="宋体">【送F上人】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">木落前山霜露多，手持寒锡远头陀。<br>眼看庭树梅花发，不见诗人独咏歌。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_26 </em></strong></font><font
face="黑体" color="#800080"> </font><font size="4" color="#800080" face="宋体">【高邮送弟遇北游】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">门临楚国舟船路，易见行人易别离。<br>今日送君心最恨，孤帆水下又风吹。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_27 </em></strong></font><font
face="黑体" color="#800080"> </font><font size="4" color="#800080" face="宋体">【送豆卢郎赴海陵】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">烟波极目已沾襟，路出东塘水更深。<br>看取海头秋草色，一如江上别离心。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_28 </em></strong></font><font
face="黑体" color="#800080"> </font><font size="4" color="#800080" face="宋体">【送女子】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">青娥宛宛聚为裳，乌鹊桥成别恨长。<br>惆怅梧桐非旧影，不悲鸿雁暂随阳。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_29 </em></strong></font><font
face="黑体" color="#800080"> </font><font size="4" color="#800080" face="宋体">【酬道芬寄画松】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">闻道铅华学沈宁，寒枝淅沥叶青青。<br>一株将比囊中树，若个年多有茯苓。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_30 </em></strong></font><font
face="黑体" color="#800080"> </font><font size="4" color="#800080" face="宋体">【山翁持酒相访以画松酬之】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">白社风霜惊暮年，铜瓶桑落慰秋天。<br>怜君意厚留新画，不著松枝当酒钱。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_31 </em></strong></font><font
face="黑体" color="#800080"> </font><font size="4" color="#800080" face="宋体">【题潘师房】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">渡水傍山寻石壁，白云飞处洞门开。<br>仙人来往行无迹，石径春风长绿苔。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_32 </em></strong></font><font
face="黑体" color="#800080"> </font><font size="4" color="#800080" face="宋体">【谢自然却还旧居】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">仙侣招邀自有期，九天升降五云随。<br>不知辞罢虚皇日，更向人间住几时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_33 </em></strong></font><font
face="黑体" color="#800080"> </font><font size="4" color="#800080" face="宋体">【寄李Y】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">挂却衣冠披薜荔，世人应是笑狂愚。<br>年来渐觉髭须黑，欲寄松花君用无。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_34 </em></strong></font><font
face="黑体" color="#800080"> </font><font size="4" color="#800080" face="宋体">【赠头陀师】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">少壮从戎马上飞，雪山童子未缁衣。<br>秋山年长头陀处，说我军前射虎归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_35 </em></strong></font><font
face="黑体" color="#800080"> </font><font size="4" color="#800080" face="宋体">【赠严四草屦】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">轻微菅蒯将何用，容足偷安事颇同。<br>日入信陵宾馆静，赠君闲步月明中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_36 </em></strong></font><font
face="黑体" color="#800080"> </font><font size="4" color="#800080" face="宋体">【题刘偃庄】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">何事退耕沧海畔，闲看富贵白云飞。<br>门前种稻三回熟，县里官人四考归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_37 </em></strong></font><font
face="黑体" color="#800080"> </font><font size="4" color="#800080" face="宋体">【题黄陂夫人祠】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">苍山云雨逐明神，唯有香名万岁春。<br>东风三月黄陂水，只见桃花不见人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_38 </em></strong></font><font
face="黑体" color="#800080"> </font><font size="4" color="#800080" face="宋体">【题道济上人房】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">何处营求出世间，心中无事即身闲。<br>门外水流风叶落，唯将定性对前山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_39 </em></strong></font><font
face="黑体" color="#800080"> </font><font size="4" color="#800080" face="宋体">【梨树阴】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">福庭人静少攀援，雨露偏滋影易繁。<br>磊落紫香香亚树，清阴满地昼当轩。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_40 </em></strong></font><font
face="黑体" color="#800080"> </font><font size="4" color="#800080" face="宋体">【秋蝉声】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">萧条旅舍客心惊，断续僧房静又清。<br>借问蝉声何所为，人家古寺两般声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_41 </em></strong></font><font
face="黑体" color="#800080"> </font><font size="4" color="#800080" face="宋体">【归山留别子侄二首】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">车马驱驰人在世，东西南北鹤随云。<br>莫言贫病无留别，百代簪缨将付君。<br>
<br>
<font color="#400080">不逐浮云不羡鱼，杏花茅屋向阳居。<br>鹤鸣华表应传语，雁度霜天懒寄书。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_42 </em></strong></font><font
face="黑体" color="#800080"> </font><font size="4" color="#800080" face="宋体">【与湛上人院画松】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">水墨乍成岩下树，摧残半隐洞中云。<br>猷公曾住天台寺，阴雨猿声何处闻。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_43 </em></strong></font><font
face="黑体" color="#800080"> </font><font size="4" color="#800080" face="宋体">【白沙宿窦常宅观妓】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">扬子澄江映晚霞，柳条垂岸一千家。<br>主人留客江边宿，十月繁霜见杏花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_44 </em></strong></font><font
face="黑体" color="#800080"> </font><font size="4" color="#800080" face="宋体">【上巳日两县寮友会集时主邮不遂驰赴辄题以寄方寸】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">踏青看竹共佳期，春水晴山祓禊词。<br>独坐邮亭心欲醉，樱桃落尽暮愁时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_45 </em></strong></font><font
face="黑体" color="#800080"> </font><font size="4" color="#800080" face="宋体">【怀张b】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">苔石苍苍临涧水，阴风袅袅动松枝。<br>世间唯有张通会，流向衡阳那得知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_46 </em></strong></font><font
face="黑体" color="#800080"> </font><font size="4" color="#800080" face="宋体">【与于中丞】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">万顷荒林不敢看，买山容足拟求安。<br>田园失计全芜没，何处春风种蕙兰。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_47 </em></strong></font><font
face="黑体" color="#800080"> </font><font size="4" color="#800080" face="宋体">【袁十五远访山门】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">僻居谋道不谋身，避病桃源不避秦。<br>远入青山何所见，寒花满径白头人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_48 </em></strong></font><font
face="黑体" color="#800080"> </font><font size="4" color="#800080" face="宋体">【行营病中】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">心许征南破虏归，可言羸病卧戎衣。<br>迟迟不见怜弓箭，惆怅秋鸿敢近飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_49 </em></strong></font><font
face="黑体" color="#800080"> </font><font size="4" color="#800080" face="宋体">【合G水涨寄敬山人】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">共爱碧G临水住，相思来往践莓苔。<br>而今却欲嫌G水，雨涨春流隔往来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_50 </em></strong></font><font
face="黑体" color="#800080"> </font><font size="4" color="#800080" face="宋体">【不羡花】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">惆怅朝阳午又斜，剩栽桃李学仙家。<br>花开花落人如旧，谁道容颜不及花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_51 </em></strong></font><font
face="黑体" color="#800080"> </font><font size="4" color="#800080" face="宋体">【醉后】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">春草秋风老此身，一瓢长醉任家贫。<br>醒来还爱浮萍草，漂寄官河不属人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_52 </em></strong></font><font
face="黑体" color="#800080"> </font><font size="4" color="#800080" face="宋体">【题水洞二首】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">桃花流出武陵洞，梦想仙家云树春。<br>今看水入洞中去，却是桃花源里人。<br>
<br>
<font color="#400080">长看岩穴泉流出，忽听悬泉入洞声。<br>莫摘山花抛水上，花浮出洞世人惊。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_53 </em></strong></font><font
face="黑体" color="#800080"> </font><font size="4" color="#800080" face="宋体">【代人村中悼亡二首】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">花落茅檐转寂寥，魂随暮雨此中销。<br>迩来庭柳无人折，长得垂枝一万条。<br>
<br>
<font color="#400080">虚室无人乳燕飞，苍苔满地履痕稀。<br>庭前唯有蔷薇在，花似残妆叶似衣。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_54 </em></strong></font><font
face="黑体" color="#800080"> </font><font size="4" color="#800080" face="宋体">【观猎三首】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">梦非熊虎数年间，驱尽豺狼宇宙闲。<br>传道单于闻校猎，相期不敢过阴山。<br>
<br>
<font color="#400080">日隐寒山猎未归，鸣弦落羽雪霏霏。<br>梁园射尽南飞雁，淮楚人惊阳鸟啼。<br>
<br>
<font color="#400080">松月东轩许独游，深恩未报复淹留。<br>梁园日暮从公猎，每过青山不举头。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_55 </em></strong></font><font
face="黑体" color="#800080"> </font><font size="4" color="#800080" face="宋体">【画石】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">苍藓千年粉绘传，坚贞一片色犹全。<br>那知忽遇非常用，不把分铢补上天。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_56 </em></strong></font><font
face="黑体" color="#800080"> </font><font size="4" color="#800080" face="宋体">【咏双开莲花】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">菡萏新花晓并开，浓妆美笑面相隈。<br>西方采画迦陵鸟，早晚双飞池上来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_57 </em></strong></font><font
face="黑体" color="#800080"> </font><font size="4" color="#800080" face="宋体">【夜闻邻管】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">何事霜天月满空，鹂雏百啭向春风。<br>邻家思妇更长短，杨柳如丝在管中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_58 </em></strong></font><font
face="黑体" color="#800080"> </font><font size="4" color="#800080" face="宋体">【山中寄元二侍御二首】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">心期汗漫卧云扃，家计漂零水上萍。<br>桃李向秋凋落尽，一枝松色独青青。<br>
<br>
<font color="#400080">拖紫锵金济世才，知君倚玉望三台。<br>深山穷谷无人到，唯有狂愚独自来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_59 </em></strong></font><font
face="黑体" color="#800080"> </font><font size="4" color="#800080" face="宋体">【上崔十五老丈】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">天汉乘槎可问津，寂寥深景到无因。<br>看花独往寻诗客，不为经时谒丈人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_60 </em></strong></font><font
face="黑体" color="#800080"> </font><font size="4" color="#800080" face="宋体">【袁德师求画松】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">柏偃松\势自分，森梢古意出浮云。<br>如今眼暗画不得，旧有三株持赠君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_61 </em></strong></font><font
face="黑体" color="#800080"> </font><font size="4" color="#800080" face="宋体">【早夏月夜问王开】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">清风首夏夜犹寒，嫩笋侵阶竹数竿。<br>君向苏台长见月，不知何事此中看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_62 </em></strong></font><font
face="黑体" color="#800080"> </font><font size="4" color="#800080" face="宋体">【裴十六厅即事】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">主人能政讼庭闲，帆影云峰户牖间。<br>每到夕阳岚翠近，只言篱障倚前山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_63 </em></strong></font><font
face="黑体" color="#800080"> </font><font size="4" color="#800080" face="宋体">【春日行营即事】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">风引双旌马首齐，曹南战胜日平西。<br>为儒不解从戎事，花落春深闻鼓鼙。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_64 </em></strong></font><font
face="黑体" color="#800080"> </font><font size="4" color="#800080" face="宋体">【画树后呈F师】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">翔凤边风十月寒，苍山古木更摧残。<br>为君壁上画松柏，劲雪严霜君试看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_65 </em></strong></font><font
face="黑体" color="#800080"> </font><font size="4" color="#800080" face="宋体">【吊从甥】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">日晚河边访茕独，衰柳寒芜绕茅屋。<br>儿童惊走报人来，孀妇开门一声哭。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷304_66 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">邮筒不解献茱萸。（《容斋随笔》）。<br><BR>
<font color="#400080">赵侯首带鹿耳巾，规模出自陶弘景。<BR>
</font></big>
<font color="#400080">（《鹿耳巾歌》。《海录碎事》）。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
