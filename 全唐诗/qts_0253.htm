<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百五十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百五十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷253_1 </em></strong></font><font
face="黑体" color="#800080"> </font><font size="4" color="#800080" face="宋体">【登鹳雀楼（一作朱斌诗）】<a
href="authers/qzz_0528.htm" target="_blank"></font><font size="3" color="#0080FF"><font face="黑体">王之涣</font></a></big> 
<br>
</font><br>
<font color="#400080">白日依山尽，黄河入海流。欲穷千里目，更上一层楼。
<P><big><font size="3" face="黑体" color="#000080"><strong><em>&nbsp;&nbsp; 卷253_2 </em></strong></font><font
face="黑体" color="#800080"> </font><font size="4" color="#800080" face="宋体">【送别】<a
href="authers/qzz_0528.htm" target="_blank"></font><font size="3" color="#0080FF"><font face="黑体">王之涣</font></a></big> 
<br>
</font><br>
<font color="#400080">杨柳东风树，青青夹御河。近来攀折苦，应为别离多。<br>
<P><big><font size="3" face="黑体" color="#000080"><strong><em>&nbsp;&nbsp; 卷253_3 </em></strong></font><font
face="黑体" color="#800080"> </font><font size="4" color="#800080" face="宋体">【凉州词二首】<a
href="authers/qzz_0528.htm" target="_blank"></font><font size="3" color="#0080FF"><font face="黑体">王之涣</font></a></big> 
<br>
</font><br>
<font color="#400080">黄河远上白云间，一片孤城万仞山。<br>羌笛何须怨杨柳，春光不度玉门关。<br>
<br>
<font color="#400080">单于北望拂云堆，杀马登坛祭几回。<br>汉家天子今神武，不肯和亲归去来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷253_4 </em></strong></font><font
face="黑体" color="#800080"> </font><font size="4" color="#800080" face="宋体">【宴词】<a
href="authers/qzz_0528.htm" target="_blank"></font><font size="3" color="#0080FF"><font face="黑体">王之涣</font></a></big> 
<br>
</font><br>
<font color="#400080">长堤春水绿悠悠，畎入漳河一道流。<br>莫听声声催去棹，桃溪浅处不胜舟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷253_5 </em></strong></font><font
face="黑体" color="#800080"> </font><font size="4" color="#800080" face="宋体">【九日送别】<a
href="authers/qzz_0528.htm" target="_blank"></font><font size="3" color="#0080FF"><font face="黑体">王之涣</font></a></big> 
<br>
</font><br>
<font color="#400080">蓟庭萧瑟故人稀，何处登高且送归。<br>今日暂同芳菊酒，明朝应作断蓬飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷253_6 </em></strong></font><font
face="黑体" color="#800080"> </font><font size="4" color="#800080" face="宋体">【晚秋石门礼拜（一作礼佛）】<a
href="authers/qzz_0529.htm" target="_blank"></font><font size="3" color="#0080FF"><font face="黑体">阎防</font></a></big> 
<br>
</font><br>
<font color="#400080">轻策临绝壁，招提谒金仙。舟车无由径，岩峤乃属天。<BR>
</font></big>
<font color="#400080">踯躅淹昃景，夷犹望新弦。石门变暝色，谷口生人烟。<BR>
</font></big>
<font color="#400080">阳雁叫平楚，秋风急寒川。驰晖苦代谢，浮脆惭贞坚。<BR>
</font></big>
<font color="#400080">永欲卧丘壑，息心依梵筵。誓将历劫愿，无以外物牵。<br>
<P><big><font size="3" face="黑体" color="#000080"><strong><em>&nbsp;&nbsp; 卷253_7 </em></strong></font><font
face="黑体" color="#800080"> </font><font size="4" color="#800080" face="宋体">【百丈G新理茅茨读书】<a
href="authers/qzz_0529.htm" target="_blank"></font><font size="3" color="#0080FF"><font face="黑体">阎防</font></a></big> 
<br>
</font><br>
<font color="#400080">浪迹弃人世，还山自幽独。始傍巢由踪，吾其获心曲。<BR>
</font></big>
<font color="#400080">荒庭何所有，老树半空腹。秋蜩鸣北林，暮鸟穿我屋。<BR>
</font></big>
<font color="#400080">栖迟乐遵渚，恬旷寡所欲。开卦推盈虚，散帙攻节目。<BR>
</font></big>
<font color="#400080">养闲度人事，达命知止足。不学东周儒，俟时劳伐辐。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷253_8 </em></strong></font><font
face="黑体" color="#800080"> </font><font size="4" color="#800080" face="宋体">【宿岸道人精舍】<a
href="authers/qzz_0529.htm" target="_blank"></font><font size="3" color="#0080FF"><font face="黑体">阎防</font></a></big> 
<br>
</font><br>
<font color="#400080">早岁参道风，放情入寥廓。重因息心侣，遂果岩下诺。<BR>
</font></big>
<font color="#400080">敛迹辞人间，杜门守寂寞。秋风翦兰蕙，霜气冷淙壑。<BR>
</font></big>
<font color="#400080">山牖见然灯，竹房闻捣药。愿言舍尘事，所趣非龙蠖。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷253_9 </em></strong></font><font
face="黑体" color="#800080"> </font><font size="4" color="#800080" face="宋体">【夕次鹿门山作】<a
href="authers/qzz_0529.htm" target="_blank"></font><font size="3" color="#0080FF"><font face="黑体">阎防</font></a></big> 
<br>
</font><br>
<font color="#400080">庞公嘉遁所，浪迹难追攀。浮舟暝始至，抱杖聊自闲。<BR>
</font></big>
<font color="#400080">双岩开鹿门，百谷集珠湾。喷薄湍上水，舂容漂里山。<BR>
</font></big>
<font color="#400080">焦原不足险，梁壑未成艰。我行自春仲，夏鸟忽绵蛮。<BR>
</font></big>
<font color="#400080">蕙草色已晚，客心殊倦还。远游非避地，访道爱童颜。<BR>
</font></big>
<font color="#400080">安能徇机巧，争夺锥刀间。
<P><big><font size="3" face="黑体" color="#000080"><strong><em>&nbsp;&nbsp; 卷253_10 </em></strong></font><font
face="黑体" color="#800080"> </font><font size="4" color="#800080" face="宋体">【与永乐诸公夜泛黄河作】<a
href="authers/qzz_0529.htm" target="_blank"></font><font size="3" color="#0080FF"><font face="黑体">阎防</font></a></big> 
<br>
</font><br>
<font color="#400080">烟深载酒入，但觉暮川虚。映水见山火，鸣榔闻夜渔。<BR>
</font></big>
<font color="#400080">爱兹山水趣，忽与人世疏。无暇然官烛，中流有望舒。
<P><big><font size="3" face="黑体" color="#000080"><strong><em>&nbsp;&nbsp; 卷253_11 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0529.htm" target="_blank"></font><font size="3" color="#0080FF"><font face="黑体">阎防</font></a></big> 
<br>
</font><br>
<font color="#400080">熊踞庭中树，龙蒸栋里云。
<P><big><font size="3" face="黑体" color="#000080"><strong><em>&nbsp;&nbsp; 卷253_12 </em></strong></font><font
face="黑体" color="#800080"> </font><font size="4" color="#800080" face="宋体">【怀哉行】<a
href="authers/qzz_0530.htm" target="_blank"></font><font size="3" color="#0080FF"><font face="黑体">薛据</font></a></big> 
<br>
</font><br>
<font color="#400080">明时无废人，广厦无弃材。良工不我顾，有用宁自媒。<BR>
</font></big>
<font color="#400080">怀策望君门，岁晏空迟回。秦城多车马，日夕飞尘埃。<BR>
</font></big>
<font color="#400080">伐鼓千门启，鸣珂双阙来。我闻雷雨施，天泽罔不该。<BR>
</font></big>
<font color="#400080">何意斯人徒，弃之如死灰。主好臣必效，时禁权不开。<BR>
</font></big>
<font color="#400080">俗流实骄矜，得志轻草莱。文王赖多士，汉帝资群才。<BR>
</font></big>
<font color="#400080">一言并拜相，片善咸居台。夫君何不遇，为泣黄金台。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷253_13 </em></strong></font><font
face="黑体" color="#800080"> </font><font size="4" color="#800080" face="宋体">【古兴】<a
href="authers/qzz_0530.htm" target="_blank"></font><font size="3" color="#0080FF"><font face="黑体">薛据</font></a></big> 
<br>
</font><br>
<font color="#400080">日中望双阙，轩盖扬飞尘。鸣初罢朝，自言皆近臣。<BR>
</font></big>
<font color="#400080">光华满道路，意气安可亲。归来宴高堂，广筵罗八珍。<BR>
</font></big>
<font color="#400080">仆妾尽绮纨，歌舞夜达晨。四时固相代，谁能久要津。<BR>
</font></big>
<font color="#400080">已看覆前车，未见易后轮。丈夫须兼济，岂能乐一身。<BR>
</font></big>
<font color="#400080">君今皆得志，肯顾憔悴人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷253_14 </em></strong></font><font
face="黑体" color="#800080"> </font><font size="4" color="#800080" face="宋体">【冬夜寓居寄储太祝（一作綦毋潜诗）】<a
href="authers/qzz_0530.htm" target="_blank"></font><font size="3" color="#0080FF"><font face="黑体">薛据</font></a></big> 
<br>
</font><br>
<font color="#400080">自为洛阳客，夫子吾知音。爱义能下士，时人无此心。<BR>
</font></big>
<font color="#400080">奈何离居夜，巢鸟飞空林。愁坐至月上，复闻南邻砧。<br>
<P><big><font size="3" face="黑体" color="#000080"><strong><em>&nbsp;&nbsp; 卷253_15 </em></strong></font><font
face="黑体" color="#800080"> </font><font size="4" color="#800080" face="宋体">【登秦望山】<a
href="authers/qzz_0530.htm" target="_blank"></font><font size="3" color="#0080FF"><font face="黑体">薛据</font></a></big> 
<br>
</font><br>
<font color="#400080">南登秦望山，目极大海空。朝阳半荡漾，晃朗天水红。<BR>
</font></big>
<font color="#400080">G壑争喷薄，江湖递交通。而多渔商客，不悟岁月穷。<BR>
</font></big>
<font color="#400080">振缗迎早潮，弭棹候长风。予本萍泛者，乘流任西东。<BR>
</font></big>
<font color="#400080">茫茫天际帆，栖泊何时同。将寻会稽迹，从此访任公。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷253_16 </em></strong></font><font
face="黑体" color="#800080"> </font><font size="4" color="#800080" face="宋体">【西陵口观海】<a
href="authers/qzz_0530.htm" target="_blank"></font><font size="3" color="#0080FF"><font face="黑体">薛据</font></a></big> 
<br>
</font><br>
<font color="#400080">长江漫汤汤，近海势弥广。在昔胚浑凝，融为百川泱。<BR>
</font></big>
<font color="#400080">地形失端倪，天色暄。东南际万里，极目远无象。<BR>
</font></big>
<font color="#400080">山影乍浮沉，潮波忽来往。孤帆或不见，棹歌犹想像。<BR>
</font></big>
<font color="#400080">日暮长风起，客心空振荡。浦口霞未收，潭心月初上。<BR>
</font></big>
<font color="#400080">林屿几回，亭皋时偃仰。岁晏访蓬瀛，真游非外奖。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷253_17 </em></strong></font><font
face="黑体" color="#800080"> </font><font size="4" color="#800080" face="宋体">【题鹤林寺】<a
href="authers/qzz_0530.htm" target="_blank"></font><font size="3" color="#0080FF"><font face="黑体">薛据</font></a></big> 
<br>
</font><br>
<font color="#400080">道门隐形胜，向背临法桥。松覆山殿冷，花藏溪路遥。<BR>
</font></big>
<font color="#400080">珊珊宝幡挂，焰焰明灯烧。迟日半空谷，春风连上潮。<BR>
</font></big>
<font color="#400080">少凭水木兴，暂忝身心调。愿谢携手客，兹山禅侣饶。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷253_18 </em></strong></font><font
face="黑体" color="#800080"> </font><font size="4" color="#800080" face="宋体">【初去郡斋书怀（一作初去郡书情）】<a
href="authers/qzz_0530.htm" target="_blank"></font><font size="3" color="#0080FF"><font face="黑体">薛据</font></a></big> 
<br>
</font><br>
<font color="#400080">肃徒辞汝颍，怀古独凄然。尚想文王化，犹思巢父贤。<BR>
</font></big>
<font color="#400080">时移多谗巧，大道竟谁传。况是疾风起，悠悠旌旆悬。<BR>
</font></big>
<font color="#400080">征鸟无返翼，归流不停川。已经霜雪下，乃验松柏坚。<BR>
</font></big>
<font color="#400080">回首望城邑，迢迢间云烟。志士不伤物，小人皆自妍。<BR>
</font></big>
<font color="#400080">感时惟责己，在道非怨天。从此适乐土，东归知几年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷253_19 </em></strong></font><font
face="黑体" color="#800080"> </font><font size="4" color="#800080" face="宋体">【出青门往南山下别业】<a
href="authers/qzz_0530.htm" target="_blank"></font><font size="3" color="#0080FF"><font face="黑体">薛据</font></a></big> 
<br>
</font><br>
<font color="#400080">旧居在南山，夙驾自城阙。榛莽相蔽亏，去尔渐超忽。<BR>
</font></big>
<font color="#400080">散漫馀雪晴，苍茫季冬月。寒风吹长林，白日原上没。<BR>
</font></big>
<font color="#400080">怀抱旷莫伸，相知阻胡越。弱年好栖隐，炼药在岩窟。<BR>
</font></big>
<font color="#400080">及此离垢氛，兴来亦因物。末路期赤松，斯言庶不伐。
<P><big><font size="3" face="黑体" color="#000080"><strong><em>&nbsp;&nbsp; 卷253_20 </em></strong></font><font
face="黑体" color="#800080"> </font><font size="4" color="#800080" face="宋体">【泊震泽口】<a
href="authers/qzz_0530.htm" target="_blank"></font><font size="3" color="#0080FF"><font face="黑体">薛据</font></a></big> 
<br>
</font><br>
<font color="#400080">日落草木阴，舟徒泊江汜。苍茫万象开，合沓闻风水。<BR>
</font></big>
<font color="#400080">洄沿值渔翁，窈窕逢樵子。云开天宇静，月明照万里。<BR>
</font></big>
<font color="#400080">早雁湖上飞，晨钟海边起。独坐嗟远游，登岸望孤洲。<BR>
</font></big>
<font color="#400080">零落星欲尽，S胧气渐收。行藏空自秉，智识仍未周。<BR>
</font></big>
<font color="#400080">伍胥既仗剑，范蠡亦乘流。歌竟鼓楫去，三江多客愁。<br>
<P><big><font size="3" face="黑体" color="#000080"><strong><em>&nbsp;&nbsp; 卷253_21 </em></strong></font><font
face="黑体" color="#800080"> </font><font size="4" color="#800080" face="宋体">【题丹阳陶司马厅壁】<a
href="authers/qzz_0530.htm" target="_blank"></font><font size="3" color="#0080FF"><font face="黑体">薛据</font></a></big> 
<br>
</font><br>
<font color="#400080">高鉴清洞彻，儒风入进难。诏书增宠命，才子益能官。<BR>
</font></big>
<font color="#400080">门带山光晚，城临江水寒。唯馀好文客，时得咏幽兰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷253_22 </em></strong></font><font
face="黑体" color="#800080"> </font><font size="4" color="#800080" face="宋体">【古兴】<a
href="authers/qzz_0530.htm" target="_blank"></font><font size="3" color="#0080FF"><font face="黑体">薛据</font></a></big> 
<br>
</font><br>
<font color="#400080">投珠恐见疑，抱玉但垂泣。道在君不举，功成叹何及。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷253_23 </em></strong></font><font
face="黑体" color="#800080"> </font><font size="4" color="#800080" face="宋体">【早发上东门（一作綦毋潜诗，题作落第后口号）】<a
href="authers/qzz_0530.htm" target="_blank"></font><font size="3" color="#0080FF"><font face="黑体">薛据</font></a></big> 
<br>
</font><br>
<font color="#400080">十五能文西入秦，三十无家作路人。<br>时命不将明主合，布衣空惹洛阳尘。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷253_24 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0530.htm" target="_blank"></font><font size="3" color="#0080FF"><font face="黑体">薛据</font></a></big> 
<br>
</font><br>
<font color="#400080">省署开文苑，沧浪学钓翁。（《纪事》云：“此二句据<BR>
</font></big>
<font color="#400080">之诗也，子美怀据诗即用为句云：‘独当省署开文苑，<BR>
</font></big>
<font color="#400080">兼泛沧浪学钓翁’。”）<br><BR>
<font color="#400080">穷冬时短晷，日尽西南天。
<P><big><font size="3" face="黑体" color="#000080"><strong><em>&nbsp;&nbsp; 卷253_25 </em></strong></font><font
face="黑体" color="#800080"> </font><font size="4" color="#800080" face="宋体">【秋夕会友】<a
href="authers/qzz_0531.htm" target="_blank"></font><font size="3" color="#0080FF"><font face="黑体">姚系</font></a></big> 
<br>
</font><br>
<font color="#400080">倦客易相失，欢游无良辰。忽然一夕间，稍慰阖家贫。<BR>
</font></big>
<font color="#400080">白露下庭梧，孤琴始悲辛。回风入幽草，虫响满四邻。<BR>
</font></big>
<font color="#400080">会遇更何时，持杯重殷勤。
<P><big><font size="3" face="黑体" color="#000080"><strong><em>&nbsp;&nbsp; 卷253_26 </em></strong></font><font
face="黑体" color="#800080"> </font><font size="4" color="#800080" face="宋体">【荆山独往】<a
href="authers/qzz_0531.htm" target="_blank"></font><font size="3" color="#0080FF"><font face="黑体">姚系</font></a></big> 
<br>
</font><br>
<font color="#400080">宿昔山水上，抱琴聊踯躅。山远去难穷，琴悲多断续。<BR>
</font></big>
<font color="#400080">岩重丹阳树，泉咽闻阴谷。时下白云中，淹留秋水曲。<BR>
</font></big>
<font color="#400080">秋水石栏深，潺如喷玉。杂芳被阴岸，坠露方消绿。<BR>
</font></big>
<font color="#400080">恣此平生怀，独游还自足。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷253_27 </em></strong></font><font
face="黑体" color="#800080"> </font><font size="4" color="#800080" face="宋体">【五老峰大明观赠隐者】<a
href="authers/qzz_0531.htm" target="_blank"></font><font size="3" color="#0080FF"><font face="黑体">姚系</font></a></big> 
<br>
</font><br>
<font color="#400080">云观此山北，与君携手稀。林端涉横水，洞口入斜晖。<BR>
</font></big>
<font color="#400080">颇觉鸾鹤迩，忽为烟雾飞。故人清和客，默会琴心微。<BR>
</font></big>
<font color="#400080">丹术幸可授，青龙当未归。悠悠平生意，此日复相违。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷253_28 </em></strong></font><font
face="黑体" color="#800080"> </font><font size="4" color="#800080" face="宋体">【送周愿判官归岭南】<a
href="authers/qzz_0531.htm" target="_blank"></font><font size="3" color="#0080FF"><font face="黑体">姚系</font></a></big> 
<br>
</font><br>
<font color="#400080">早蝉望秋鸣，夜琴怨离声。眇然多异感，值子江山行。<BR>
</font></big>
<font color="#400080">由来重义人，感激事纵横。往复念遐阻，淹留慕平生。<BR>
</font></big>
<font color="#400080">晨奔九衢饯，暮始万里程。山驿风月榭，海门烟霞城。<BR>
</font></big>
<font color="#400080">易绡泉源近，拾翠沙溆明。兰蕙一为赠，贫交空复情。
<P><big><font size="3" face="黑体" color="#000080"><strong><em>&nbsp;&nbsp; 卷253_29 </em></strong></font><font
face="黑体" color="#800080"> </font><font size="4" color="#800080" face="宋体">【送陆浑主簿赵宗儒之任】<a
href="authers/qzz_0531.htm" target="_blank"></font><font size="3" color="#0080FF"><font face="黑体">姚系</font></a></big> 
<br>
</font><br>
<font color="#400080">山中眇然意，此意乃平生。常日望鸣皋，遥对洛阳城。<BR>
</font></big>
<font color="#400080">故人吏为隐，怀此若蓬瀛。夕气冒岩上，晨流泻岸明。<BR>
</font></big>
<font color="#400080">存亡区中事，影响羽人情。溪寂值猿下，云归闻鹤声。<BR>
</font></big>
<font color="#400080">及兹春始暮，花葛正明荣。会有携手日，悠悠去无程。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷253_30 </em></strong></font><font
face="黑体" color="#800080"> </font><font size="4" color="#800080" face="宋体">【杨参军庄送宇文邈】<a
href="authers/qzz_0531.htm" target="_blank"></font><font size="3" color="#0080FF"><font face="黑体">姚系</font></a></big> 
<br>
</font><br>
<font color="#400080">秋云冒原隰，野鸟满林声。爱此田舍事，稽君车马程。<BR>
</font></big>
<font color="#400080">离堂惨不喧，脉脉复盈盈。兰叶一经霜，香销为赠轻。<BR>
</font></big>
<font color="#400080">灯光耿方寂，虫思隐馀清。相望忽无际，如含江海情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷253_31 </em></strong></font><font
face="黑体" color="#800080"> </font><font size="4" color="#800080" face="宋体">【京西遇旧识兼送往陇西】<a
href="authers/qzz_0531.htm" target="_blank"></font><font size="3" color="#0080FF"><font face="黑体">姚系</font></a></big> 
<br>
</font><br>
<font color="#400080">蝉鸣一何急，日暮秋风树。即此不胜愁，陇阴人更去。<BR>
</font></big>
<font color="#400080">相逢与相失，共是亡羊路。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷253_32 </em></strong></font><font
face="黑体" color="#800080"> </font><font size="4" color="#800080" face="宋体">【古别离】<a
href="authers/qzz_0531.htm" target="_blank"></font><font size="3" color="#0080FF"><font face="黑体">姚系</font></a></big> 
<br>
</font><br>
<font color="#400080">凉风已袅袅，露重木兰枝。独上高楼望，行人远不知。<BR>
</font></big>
<font color="#400080">轻寒入洞户，明月满秋池。燕去鸿方至，年年是别离。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷253_33 </em></strong></font><font
face="黑体" color="#800080"> </font><font size="4" color="#800080" face="宋体">【野居池上看月】<a
href="authers/qzz_0531.htm" target="_blank"></font><font size="3" color="#0080FF"><font face="黑体">姚系</font></a></big> 
<br>
</font><br>
<font color="#400080">悠然云间月，复此照池塘。泫露苍茫湿，沉波澹滟光。<BR>
</font></big>
<font color="#400080">应门当未曙，歌吹满昭阳。远近徒伤目，清辉霭自长。<br>
<P><big><font size="3" face="黑体" color="#000080"><strong><em>&nbsp;&nbsp; 卷253_34 </em></strong></font><font
face="黑体" color="#800080"> </font><font size="4" color="#800080" face="宋体">【庭柳】<a
href="authers/qzz_0531.htm" target="_blank"></font><font size="3" color="#0080FF"><font face="黑体">姚系</font></a></big> 
<br>
</font><br>
<font color="#400080">袅袅柳杨枝，当轩杂垂。交阴总共密，分条各自宜。<BR>
</font></big>
<font color="#400080">因依似永久，揽结更伤离。爱此阳春色，秋风莫遽吹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷253_35 </em></strong></font><font
face="黑体" color="#800080"> </font><font size="4" color="#800080" face="宋体">【硖州旅舍奉怀苏州韦郎中（公频有尺书，颇积离乡之思）】<a
href="authers/qzz_0532.htm" target="_blank"></font><font size="3" color="#0080FF"><font face="黑体">令狐`</font></a></big> 
<br>
</font><br>
<font color="#400080">儒服学从政，遂为尘事婴。衔命东复西，孰堪异乡情。<BR>
</font></big>
<font color="#400080">怀禄且怀恩，策名敢逃名。羡彼农亩人，白首亲友并。<BR>
</font></big>
<font color="#400080">江山入秋气，草木凋晚荣。方塘寒露凝，旅管凉飙生。<BR>
</font></big>
<font color="#400080">懿交守东吴，梦想闻颂声。云水方浩浩，离忧何平时。<br>
<P><big><font size="3" face="黑体" color="#000080"><strong><em>&nbsp;&nbsp; 卷253_36 </em></strong></font><font
face="黑体" color="#800080"> </font><font size="4" color="#800080" face="宋体">【释奠日国学观礼闻雅颂】<a
href="authers/qzz_0532.htm" target="_blank"></font><font size="3" color="#0080FF"><font face="黑体">令狐`</font></a></big> 
<br>
</font><br>
<font color="#400080">肃肃先师庙，依依胄子群。满庭陈旧礼，开户拜清芬。<BR>
</font></big>
<font color="#400080">万舞当华烛，箫韶入翠云。颂歌清晓听，雅吹度风闻。<BR>
</font></big>
<font color="#400080">澹泊调元气，中和美圣君。唯馀东鲁客，蹈舞向南熏。<br>
<P><big><font size="3" face="黑体" color="#000080"><strong><em>&nbsp;&nbsp; 卷253_37 </em></strong></font><font
face="黑体" color="#800080"> </font><font size="4" color="#800080" face="宋体">【释奠日国学观礼闻雅颂】<a
href="authers/qzz_0533.htm" target="_blank"></font><font size="3" color="#0080FF"><font face="黑体">滕</font></a></big> 
<br>
</font><br>
<font color="#400080">太学时观礼，东方晓色分。威仪何棣棣，环又纷纷。<BR>
</font></big>
<font color="#400080">古乐从空尽，清歌几处闻。六和成远吹，九奏动行云。<BR>
</font></big>
<font color="#400080">圣上尊儒学，春秋奠茂勋。幸因陪齿列，聊以颂斯文。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
