<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百六十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百六十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷665_1 </em></strong></font><font
face="黑体" color="#800080"> </font><font size="4" color="#800080" face="宋体">【秋虫赋（以下补遗）】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">物之小兮，迎网而毙；物之大兮，兼网而逝。网也者，<BR>
</font></big>
<font color="#400080">绳其小而不绳其大。吾不知尔身之危兮，腹之馁兮，吁！<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_2 </em></strong></font><font
face="黑体" color="#800080"> </font><font size="4" color="#800080" face="宋体">【蟋蟀诗】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">顽t毙芳，吹愁夕长。屑戍有动，歌离吊梦。<BR>
</font></big>
<font color="#400080">如诉如言，绪引虚宽。周隙伺榻，繁咽夤缘。<BR>
</font></big>
<font color="#400080">范睡蝉老，冠峨q好。不冠不q，尔奚以悲。<BR>
</font></big>
<font color="#400080">蚊蚋有毒，食人肌肉。苍蝇多端，黑白偷安。<BR>
</font></big>
<font color="#400080">尔也出处，物兮莫累。坏舍啼衰，虚堂泣曙。<BR>
</font></big>
<font color="#400080">勿徇喧哗，鼠岂无牙。勿学萋菲，垣亦有耳。<BR>
</font></big>
<font color="#400080">危条槁飞，抽恨咿咿。别帐缸冷，柔魂不定。<BR>
</font></big>
<font color="#400080">美人在何，夜影流波。与子伫立，裴回思多。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_3 </em></strong></font><font
face="黑体" color="#800080"> </font><font size="4" color="#800080" face="宋体">【西川与蔡十九同别子超】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">相欢虽则不多时，相别那能不敛眉。蜀客赋高君解爱，<BR>
</font></big>
<font color="#400080">楚宫腰细我还知。百年恩爱无终始，万里因缘有梦思。<BR>
</font></big>
<font color="#400080">肠断门前旧行处，不堪全属五陵儿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_4 </em></strong></font><font
face="黑体" color="#800080"> </font><font size="4" color="#800080" face="宋体">【龙泉东下却寄孙员外】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">e江东下几多程，每泊孤舟即有情。山色已随游子远，<BR>
</font></big>
<font color="#400080">水纹犹认主人清。恩如海岳何时报，恨似烟花触处生。<BR>
</font></big>
<font color="#400080">百尺风帆两行泪，不堪回首望峥嵘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_5 </em></strong></font><font
face="黑体" color="#800080"> </font><font size="4" color="#800080" face="宋体">【牡丹】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">艳多烟重欲开难，红蕊当心一抹檀。公子醉归灯下见，<BR>
</font></big>
<font color="#400080">美人朝插镜中看。当庭始觉春风贵，带雨方知国色寒。<BR>
</font></big>
<font color="#400080">日晚更将何所似，太真无力凭阑干。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_6 </em></strong></font><font
face="黑体" color="#800080"> </font><font size="4" color="#800080" face="宋体">【巫山高】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">下压重泉上千仞，香云结梦西风紧。纵有精灵得往来，<BR>
</font></big>
<font color="#400080">轭鼯轩亦颠陨。岚光双双雷隐隐，愁为衣裳恨为鬓。<BR>
</font></big>
<font color="#400080">暮洒朝行何所之，江边日月情无尽。珠零冷露丹堕枫，<BR>
</font></big>
<font color="#400080">细腰长脸愁满宫。人生对面犹异同，况在千岩万壑中。
<P><big><font size="3" face="黑体" color="#000080"><strong><em>&nbsp;&nbsp; 卷665_7 </em></strong></font><font
face="黑体" color="#800080"> </font><font size="4" color="#800080" face="宋体">【江南行】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">江烟湿雨蛟绡软，漠漠小山眉黛浅。水国多愁又有情，<BR>
</font></big>
<font color="#400080">夜槽压酒银船满。细丝摇柳凝晓空，吴王台榭春梦中。<BR>
</font></big>
<font color="#400080">鸳鸯唤不起，平铺绿水眠东风。西陵路边月悄悄，<BR>
</font></big>
<font color="#400080">油碧轻车苏小小。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷665_8 </em></strong></font><font
face="黑体" color="#800080"> </font><font size="4" color="#800080" face="宋体">【空城雀】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">雀入官仓中，所食能损几。所恨往复频，官仓乃害尔。<BR>
</font></big>
<font color="#400080">鱼网不在天，鸟网不张水。饮啄要自然，何必空城里。
<P><big><font size="3" face="黑体" color="#000080"><strong><em>&nbsp;&nbsp; 卷665_9 </em></strong></font><font
face="黑体" color="#800080"> </font><font size="4" color="#800080" face="宋体">【芳树】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">细萼慢逐风，暖香闲破鼻。青帝固有心，时时漏天意。<BR>
</font></big>
<font color="#400080">去年高枝犹堕地，今年低枝已憔悴。吾所以见造化之权，<BR>
</font></big>
<font color="#400080">变通之理，春夏作头，秋冬为尾，循环反覆无终已。<BR>
</font></big>
<font color="#400080">人生长短同一轨，若使威可以制，力可以止，<BR>
</font></big>
<font color="#400080">则秦皇不肯敛手下沙丘，孟贲不合低头入蒿里。<BR>
</font></big>
<font color="#400080">伊人强猛犹如此，顾我劳生何足恃。但愿我开素袍，<BR>
</font></big>
<font color="#400080">倾绿蚁，陶陶兀兀大醉于清宵白昼间，任他上是天，<BR>
</font></big>
<font color="#400080">下是地。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷665_10 </em></strong></font><font
face="黑体" color="#800080"> </font><font size="4" color="#800080" face="宋体">【听琴】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">寒雨萧萧落井梧，夜深何处怨啼乌。<br>不知一盏临邛酒，救得相如渴病无。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_11 </em></strong></font><font
face="黑体" color="#800080"> </font><font size="4" color="#800080" face="宋体">【大梁见乔诩】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">湘水春浮岸，淮灯夜满桥。六年悲梗断，两地各萍漂。<BR>
</font></big>
<font color="#400080">刀笔依三事，篇章奏珥貂。迹卑甘汩没，名散称逍遥。<BR>
</font></big>
<font color="#400080">好寺松为径，空江桂作桡。野香花伴落，缸暖酒和烧。<BR>
</font></big>
<font color="#400080">晋沼寻游凤，秦冠竟叹^。骨凡鸡犬薄，魂断蕙兰招。<BR>
</font></big>
<font color="#400080">怅望添燕g，蹉跎厌鲁瓢。败桐方委爨，冤匣正冲霄。<BR>
</font></big>
<font color="#400080">战代安国，封崇孝景朝。千年非有限，一醉解无聊。<BR>
</font></big>
<font color="#400080">漏永灯花暗，炉红雪片销。久游家共远，相对鬓俱凋。<BR>
</font></big>
<font color="#400080">运命从难合，光阴奈不饶。到头蓑笠契，两信钓鱼潮。
<P><big><font size="3" face="黑体" color="#000080"><strong><em>&nbsp;&nbsp; 卷665_12 </em></strong></font><font
face="黑体" color="#800080"> </font><font size="4" color="#800080" face="宋体">【寄洪正师】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">寄蹇浑成迹，经年滞杜南。价轻犹有二，足刖已过三。<BR>
</font></big>
<font color="#400080">鸡肋曹公忿，猪肝仲叔惭。会应谋避地，依约近禅庵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_13 </em></strong></font><font
face="黑体" color="#800080"> </font><font size="4" color="#800080" face="宋体">【圣真观刘真师院十韵】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">帘下严君卜，窗间少室峰。摄生门已尽，混迹世犹逢。<BR>
</font></big>
<font color="#400080">山薮师王烈，簪缨友戴J。鱼跳介象，饭吐葛玄蜂。<BR>
</font></big>
<font color="#400080">紫饱垂新椹，黄轻堕小松。尘埃金谷路，楼阁上阳钟。<BR>
</font></big>
<font color="#400080">野耗鸢肩寄，仙书鸟爪封。支床龟纵老，取箭鹤何慵。<BR>
</font></big>
<font color="#400080">别久曾牵念，闲来肯压重。尚馀青竹在，试为剪成龙。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_14 </em></strong></font><font
face="黑体" color="#800080"> </font><font size="4" color="#800080" face="宋体">【寄聂尊师】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">欲芟荆棘种交梨，指画城中日恐迟。<br>安得紫青磨镜石，与君闲处看荣衰。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_15 </em></strong></font><font
face="黑体" color="#800080"> </font><font size="4" color="#800080" face="宋体">【金山僧院】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">根盘蛟蜃路藤萝，四面无尘辍棹过。<br>得似吾师始惆怅，眼前终日有风波。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_16 </em></strong></font><font
face="黑体" color="#800080"> </font><font size="4" color="#800080" face="宋体">【酬高崇节】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">旧游虽一梦，别绪忽千般。败草汤陵晚，衰槐楚寺寒。<BR>
</font></big>
<font color="#400080">数奇常自愧，时薄欲何干。犹赖君相勉，殷勤贡禹冠。
<P><big><font size="3" face="黑体" color="#000080"><strong><em>&nbsp;&nbsp; 卷665_17 </em></strong></font><font
face="黑体" color="#800080"> </font><font size="4" color="#800080" face="宋体">【送汝州李中丞十二韵】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">群盗方为梗，分符奏未宁。黄巾攻郡邑，白梃掠生灵。<BR>
</font></big>
<font color="#400080">尘土周畿暗，疮痍汝水腥。一凶虽剪灭，数县尚凋零。<BR>
</font></big>
<font color="#400080">理必资宽猛，谋须藉典刑。与能才物论，慎选忽天庭。<BR>
</font></big>
<font color="#400080">官品尊台秩，山河拥福星。虎知应去境，牛在肯全形。<BR>
</font></big>
<font color="#400080">旧政穷人瘼，新衔展武经。关防秋草白，城壁晚峰青。<BR>
</font></big>
<font color="#400080">破胆期来复，迷魂想待醒。鲁山行县后，聊为奠惟馨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_18 </em></strong></font><font
face="黑体" color="#800080"> </font><font size="4" color="#800080" face="宋体">【淮南送节度卢端公将命之汴州端公常为汴州相公从事】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">吹台高倚圃田东，此去轺车事不同。珠履旧参萧相国，<BR>
</font></big>
<font color="#400080">彩衣今佐晋司空。醉离淮甸寒星下，吟指梁园密雪中。<BR>
</font></big>
<font color="#400080">到彼的知宣室语，几时征拜黑头公。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_19 </em></strong></font><font
face="黑体" color="#800080"> </font><font size="4" color="#800080" face="宋体">【送卢端公归台卢校书之夏县】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">绵绵堤草拂征轮，龙虎俱辞楚水滨。只见胜之为御史，<BR>
</font></big>
<font color="#400080">不知梅福是仙人。地推八米源流盛，才笑三张事业贫。<BR>
</font></big>
<font color="#400080">一种西归一般达，柏台霜冷夏城春。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_20 </em></strong></font><font
face="黑体" color="#800080"> </font><font size="4" color="#800080" face="宋体">【送朗州张员外】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">圣朝纶阁最延才，须牧生民始入来。凤藻已期他日用，<BR>
</font></big>
<font color="#400080">隼应是隔年回。旗飘岘首岚光重，酒奠湘江杜魄哀。<BR>
</font></big>
<font color="#400080">肠断秦原二三月，好花全为使君开。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_21 </em></strong></font><font
face="黑体" color="#800080"> </font><font size="4" color="#800080" face="宋体">【淮南送工部卢员外赴阙】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">始从豸角曳长裾，又吐鸡香奏玉除。隋邸旧僚推谢掾，<BR>
</font></big>
<font color="#400080">汉廷高议得相如。贵分赤笔升兰署，荣著绯衣从板舆。<BR>
</font></big>
<font color="#400080">遥想到时秋欲尽，禁城凉冷露槐疏。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_22 </em></strong></font><font
face="黑体" color="#800080"> </font><font size="4" color="#800080" face="宋体">【淮南送司勋李郎中赴阙】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">中朝品秩重文章，双笔依前赐望郎。五夜星辰归帝座，<BR>
</font></big>
<font color="#400080">半年樽俎奉梁王。南都水暖莲分影，北极天寒雁著行。<BR>
</font></big>
<font color="#400080">不必恋恩多感激，过淮应合见徵黄。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_23 </em></strong></font><font
face="黑体" color="#800080"> </font><font size="4" color="#800080" face="宋体">【送陆郎中赴阙】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">幕下留连两月强，炉边侍史旧焚香。不关雨露偏垂意，<BR>
</font></big>
<font color="#400080">自是鸳鸾合著行。三署履声通建礼，九霄星彩映明光。<BR>
</font></big>
<font color="#400080">少瑜镂管丘迟锦，从此西垣使凤凰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_24 </em></strong></font><font
face="黑体" color="#800080"> </font><font size="4" color="#800080" face="宋体">【途中送人东游有寄】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">离骖莫惜暂逡巡，君向池阳我入秦。岁月易抛非曩日，<BR>
</font></big>
<font color="#400080">酒杯难得是同人。路经隋苑桥灯夜，江转台城岸草春。<BR>
</font></big>
<font color="#400080">此处故交谁见问，为言霜鬓压风尘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_25 </em></strong></font><font
face="黑体" color="#800080"> </font><font size="4" color="#800080" face="宋体">【过废江宁县（王昌龄曾尉此县）】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">县前水色细鳞鳞，一为夫君吊水滨。漫把文章矜后代，<BR>
</font></big>
<font color="#400080">可知荣贵是他人。莺偷旧韵还成曲，草赖馀吟尽解春。<BR>
</font></big>
<font color="#400080">我亦有心无处说，等闲停棹似迷津。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_26 </em></strong></font><font
face="黑体" color="#800080"> </font><font size="4" color="#800080" face="宋体">【边夜】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">光景漂如水，生涯转似萍。雁门穷朔路，牛斗故乡星。<BR>
</font></big>
<font color="#400080">句尽人谁切，歌终泪自零。夜阑回首算，何处不长亭。<br>
<P><big><font size="3" face="黑体" color="#000080"><strong><em>&nbsp;&nbsp; 卷665_27 </em></strong></font><font
face="黑体" color="#800080"> </font><font size="4" color="#800080" face="宋体">【哭张博士太常】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">前辈倏云殁，愧君曾比方。格卑虽不称，言重亦难忘。<BR>
</font></big>
<font color="#400080">谏草犹青琐，悲风已白杨。只应移理窟，泉下对真长。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_28 </em></strong></font><font
face="黑体" color="#800080"> </font><font size="4" color="#800080" face="宋体">【淮口军葬】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">一阵孤军不复回，更无分别只荒堆。<br>莫言赋分须如此，曾作文皇赤子来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_29 </em></strong></font><font
face="黑体" color="#800080"> </font><font size="4" color="#800080" face="宋体">【燕昭王墓】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">战国苍茫难重寻，此中踪迹想知音。强停别骑山花晓，<BR>
</font></big>
<font color="#400080">欲吊遗魂野草深。浮世近来轻骏骨，高台何处有黄金。<BR>
</font></big>
<font color="#400080">思量郭隗平生事，不殉昭王是负心。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_30 </em></strong></font><font
face="黑体" color="#800080"> </font><font size="4" color="#800080" face="宋体">【江南】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">玉树歌声泽国春，累累辎重忆亡陈。<br>垂衣端拱浑闲事，忍把江山乞与人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_31 </em></strong></font><font
face="黑体" color="#800080"> </font><font size="4" color="#800080" face="宋体">【江北】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">废宫荒苑莫闲愁，成败终须要彻头。<br>一种风流一种死，朝歌争得似扬州。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_32 </em></strong></font><font
face="黑体" color="#800080"> </font><font size="4" color="#800080" face="宋体">【早登新安县楼】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">关城树色齐，往事未全迷。塞路真人气，封门壮士泥。<BR>
</font></big>
<font color="#400080">草浓延蝶舞，花密教莺啼。若以鸣为德，鸾皇不及鸡。<br>
<P><big><font size="3" face="黑体" color="#000080"><strong><em>&nbsp;&nbsp; 卷665_33 </em></strong></font><font
face="黑体" color="#800080"> </font><font size="4" color="#800080" face="宋体">【干越亭】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">楚水萧萧多病身，强凭危槛送残春。高城自有陵兼谷，<BR>
</font></big>
<font color="#400080">流水那知越与秦。岸下藤萝阴作怪，桥边蛟蜃夜欺人。<BR>
</font></big>
<font color="#400080">琵琶洲远江村阔，回首征途泪满巾。<BR>
<P><big><font size="3" face="黑体" color="#000080"><strong><em>&nbsp;&nbsp; 卷665_34 </em></strong></font><font
face="黑体" color="#800080"> </font><font size="4" color="#800080" face="宋体">【南园题】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">搏击路终迷，南园且灌畦。敢言逃俗态，自是乐幽栖。<BR>
</font></big>
<font color="#400080">叶长春松阔，科圆早薤齐。雨沾虚槛冷，雪压远山低。<BR>
</font></big>
<font color="#400080">竹好还成径，桃夭亦有蹊。小窗奔野马，闲瓮养醯鸡。<BR>
</font></big>
<font color="#400080">水石心逾切，烟霄分已暌。病怜王猛畚，愚笑隗嚣泥。<BR>
</font></big>
<font color="#400080">泽国潮平岸，江村柳覆堤。到头乘兴是，谁手好提携。
<P><big><font size="3" face="黑体" color="#000080"><strong><em>&nbsp;&nbsp; 卷665_35 </em></strong></font><font
face="黑体" color="#800080"> </font><font size="4" color="#800080" face="宋体">【人日新安道中见梅花（其年以徐寇停举）】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">长途酒醒腊春寒，嫩蕊香英扑马鞍。<br>不上寿阳公主面，怜君开得却无端。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_36 </em></strong></font><font
face="黑体" color="#800080"> </font><font size="4" color="#800080" face="宋体">【许由庙】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">高挂风瓢濯汉滨，土阶三尺愧清尘。<br>可怜比屋堪封日，若到人间是众人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_37 </em></strong></font><font
face="黑体" color="#800080"> </font><font size="4" color="#800080" face="宋体">【题段太尉庙】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">近甸蒙尘日，南梁反正年。飘流茂陵碗，零落太官椽。<BR>
</font></big>
<font color="#400080">建纛非降楚，披图异录燕。堪嗟侍中血，不及御衣前。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_38 </em></strong></font><font
face="黑体" color="#800080"> </font><font size="4" color="#800080" face="宋体">【湘妃庙】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">刘表荒碑断水滨，庙前幽草闭残春。已将怨泪流斑竹，<BR>
</font></big>
<font color="#400080">又感悲风入白O。八族未来谁北拱，四凶犹在莫南巡。<BR>
</font></big>
<font color="#400080">九峰相似堪疑处，望见苍梧不见人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_39 </em></strong></font><font
face="黑体" color="#800080"> </font><font size="4" color="#800080" face="宋体">【八骏图】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">穆满当年物外程，电腰风脚一何轻。<br>如今纵有骅骝在，不得长鞭不肯行。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_40 </em></strong></font><font
face="黑体" color="#800080"> </font><font size="4" color="#800080" face="宋体">【庭花】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">昨日芳艳浓，开尊几同醉。今朝风雨恶，惆怅人生事。<BR>
</font></big>
<font color="#400080">南威病不起，西子老兼至。向晚寂无人，相偎堕红泪。
<P><big><font size="3" face="黑体" color="#000080"><strong><em>&nbsp;&nbsp; 卷665_41 </em></strong></font><font
face="黑体" color="#800080"> </font><font size="4" color="#800080" face="宋体">【病中题主人庭鹤】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">辽水华亭旧所闻，病中毛羽最怜君。<br>稻粱且足身兼健，何必青云与白云。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_42 </em></strong></font><font
face="黑体" color="#800080"> </font><font size="4" color="#800080" face="宋体">【蝉】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">天地工夫一不遗，与君声调借君q。<br>风栖露饱今如此，应忘当年滓浊时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_43 </em></strong></font><font
face="黑体" color="#800080"> </font><font size="4" color="#800080" face="宋体">【薛阳陶v篥歌】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">平泉上相东征日，曾为阳陶歌v篥。乌江太守会稽侯，<BR>
</font></big>
<font color="#400080">相次三篇皆俊逸。桥山殡葬衣冠后，金印苍黄南去疾。<BR>
</font></big>
<font color="#400080">龙楼冷落夏口寒，从此风流为废物。人间至艺难得主，<BR>
</font></big>
<font color="#400080">怀抱差池恨星律。邗沟仆射戎政闲，试渡瓜洲吐伊郁。<BR>
</font></big>
<font color="#400080">西风九月草树秋，万喧沈寂登高楼。左篁揭指徵羽吼，<BR>
</font></big>
<font color="#400080">炀帝起坐淮王愁。高飘咽灭出滞气，下感知己时横流。<BR>
</font></big>
<font color="#400080">穿空激远不可遏，仿佛似向伊水头。伊水林泉今已矣，<BR>
</font></big>
<font color="#400080">因取遗编认前事。武宗皇帝御宇时，四海恬然知所自。<BR>
</font></big>
<font color="#400080">扫除桀黠似提帚，制压群豪若穿鼻。九鼎调和各有门，<BR>
</font></big>
<font color="#400080">谢安空俭真儿戏。功高近代竟谁知，艺小似君犹不弃。<BR>
</font></big>
<font color="#400080">勿惜喑呜更一吹，与君共下难逢泪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_44 </em></strong></font><font
face="黑体" color="#800080"> </font><font size="4" color="#800080" face="宋体">【酬丘光庭】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">正月十一日书札，五月十六日到来。柳吟秦望咫尺地，<BR>
</font></big>
<font color="#400080">鲤鱼何处闲裴回。故人情意未疏索，次第序述眉眼开。<BR>
</font></big>
<font color="#400080">上言二年隔烟水，下有数幅真琼瑰。行吟坐读口不倦，<BR>
</font></big>
<font color="#400080">瀑泉激射琅\摧。壁池兰蕙日已老，村酒蘸甲时几杯。<BR>
</font></big>
<font color="#400080">鹤龄鸿算不复见，雨后蓑笠空莓苔。自从黄寇扰中土，<BR>
</font></big>
<font color="#400080">人心波荡犹未回。道殷合眼拜九列，张F掉舌升三台。<BR>
</font></big>
<font color="#400080">朝廷济济百揆序，宁将对面容奸回。祸生有基妖有渐，<BR>
</font></big>
<font color="#400080">翠华西幸蒙尘埃。三川梗塞两河闭，大明宫殿生蒿莱。<BR>
</font></big>
<font color="#400080">懦夫早岁不量力，策蹇仰北高崔嵬。千门万户扃锁密，<BR>
</font></big>
<font color="#400080">良匠不肯雕散材。君今得意尚如此，况我麋鹿悠悠哉！<BR>
</font></big>
<font color="#400080">荣衰贵贱目所睹，莫嫌头白黄金台。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_45 </em></strong></font><font
face="黑体" color="#800080"> </font><font size="4" color="#800080" face="宋体">【投宣武郑尚书二十韵】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">汉代簪缨盛，梁园雉堞雄。物情须重德，时论在明公。<BR>
</font></big>
<font color="#400080">族大逾开魏，神高本降嵩。世家惟蹇谔，官业即清通。<BR>
</font></big>
<font color="#400080">翰苑论思外，纶闱啸傲中。健豪惊彩凤，高步出冥鸿。<BR>
</font></big>
<font color="#400080">履历虽吾道，行藏必圣聪。绛霄无系滞，浙水忽西东。<BR>
</font></big>
<font color="#400080">庾监高楼月，袁郎满扇风。四年将故事，两地有全功。<BR>
</font></big>
<font color="#400080">去去才须展，行行道益隆。避权辞宪署，仗节出南宫。<BR>
</font></big>
<font color="#400080">雁影相承接，龙图共始终。自然须作砺，不必恨临戎。<BR>
</font></big>
<font color="#400080">幕下莲花盛，竿头cG佩红。骑儿逢郭常战士得文翁。<BR>
</font></big>
<font color="#400080">人地应无比，簟瓢奈屡空。因思一枝桂，已作断根蓬。<BR>
</font></big>
<font color="#400080">往事应归捷，劳歌且责躬。殷勤信陵馆，今日自途穷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_46 </em></strong></font><font
face="黑体" color="#800080"> </font><font size="4" color="#800080" face="宋体">【投浙东王大夫二十韵】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">越岭千峰秀，淮流一派长。暂凭开物手，来展济时方。<BR>
</font></big>
<font color="#400080">旧迹兰亭在，高风桂树香。地清无等级，天阔任徊翔。<BR>
</font></big>
<font color="#400080">麈尾谈何胜，螭头笔更狂。直曾批凤诏，高已冠g行。<BR>
</font></big>
<font color="#400080">啸傲辞民部，雍容出帝乡。赵尧推印绶，句践与封疆。<BR>
</font></big>
<font color="#400080">水占仙人吹，城留御史床。嘉宾邹润甫，百姓贺知章。<BR>
</font></big>
<font color="#400080">席暖飞鹦鹉，尘轻驻XZ。夜歌珠断续，晴舞雪悠扬。<BR>
</font></big>
<font color="#400080">化向棠阴布，春随棣萼芳。盛名韬不得，雄略晦弥彰。<BR>
</font></big>
<font color="#400080">自愧三冬学，来窥数仞墙。感深惟刻骨，时去欲沾裳。<BR>
</font></big>
<font color="#400080">想望鱼烧尾，咨嗟鼠啮肠。可能因蹇拙，便合老沧浪。<BR>
</font></big>
<font color="#400080">题柱心犹壮，移山志不忘。深惭百般病，今日问医王。<br>
<P><big><font size="3" face="黑体" color="#000080"><strong><em>&nbsp;&nbsp; 卷665_47 </em></strong></font><font
face="黑体" color="#800080"> </font><font size="4" color="#800080" face="宋体">【寄剡县主簿】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">金庭养真地，珠篆会稽官。境胜堪长往，时危喜暂安。<BR>
</font></big>
<font color="#400080">洞连沧海阔，山拥赤城寒。他日抛尘土，因君拟炼丹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_48 </em></strong></font><font
face="黑体" color="#800080"> </font><font size="4" color="#800080" face="宋体">【中秋不见月】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">风帘淅淅漏灯痕，一半秋光此夕分。<br>天为素娥孀怨苦，并教西北起浮云。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_49 </em></strong></font><font
face="黑体" color="#800080"> </font><font size="4" color="#800080" face="宋体">【答宗人衮】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">昆仑水色九般流，饮即神仙憩即休。敢恨守株曾失意，<BR>
</font></big>
<font color="#400080">始知缘木更难求。o原谩欲均馀力，鹤发那堪问旧游。<BR>
</font></big>
<font color="#400080">遥望北辰当上国，羡君归棹五诸侯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_50 </em></strong></font><font
face="黑体" color="#800080"> </font><font size="4" color="#800080" face="宋体">【早行】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">雨洒江声风又吹，扁舟正与睡相宜。<br>无端戍鼓催前去，别却青山向晓时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_51 </em></strong></font><font
face="黑体" color="#800080"> </font><font size="4" color="#800080" face="宋体">【咏白菊（一作罗绍威诗）】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">虽被风霜竞欲催，皎然颜色不低摧。已疑素手能妆出，<BR>
</font></big>
<font color="#400080">又似金钱未染来。香散自宜飘渌酒，叶交仍得荫香苔。<BR>
</font></big>
<font color="#400080">寻思闭户中宵见，应认寒窗雪一堆。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_52 </em></strong></font><font
face="黑体" color="#800080"> </font><font size="4" color="#800080" face="宋体">【晚泊宿松】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">解缆随江流，晚泊古淮岸。归云送春和，繁星丽云汉。<BR>
</font></big>
<font color="#400080">春深胡雁飞，人喧水禽散。仰君邈难亲，沈思夜将旦。
<P><big><font size="3" face="黑体" color="#000080"><strong><em>&nbsp;&nbsp; 卷665_53 </em></strong></font><font
face="黑体" color="#800080"> </font><font size="4" color="#800080" face="宋体">【钱塘遇默师忆润州旧游】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">歌敲玉唾壶，醉击珊瑚枝。石羊妙善街，甘露平泉碑。<BR>
</font></big>
<font color="#400080">扪苔想豪杰，剔藓看文词。归来北固山，水槛光参差。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_54 </em></strong></font><font
face="黑体" color="#800080"> </font><font size="4" color="#800080" face="宋体">【江南别】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">去年今夜江南别，鸳鸯翅冷飞蓬k。今年今夜江北边，<BR>
</font></big>
<font color="#400080">鲤鱼肠断音书绝。男儿心事无了时，出门上马不自知。<br>
<P><big><font size="3" face="黑体" color="#000080"><strong><em>&nbsp;&nbsp; 卷665_55 </em></strong></font><font
face="黑体" color="#800080"> </font><font size="4" color="#800080" face="宋体">【四顶山】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">胜景天然别，精神入画图。一山分四顶，三面瞰平湖。<BR>
</font></big>
<font color="#400080">过夏僧无热，凌冬草不枯。游人来至此，愿剃发和须。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_56 </em></strong></font><font
face="黑体" color="#800080"> </font><font size="4" color="#800080" face="宋体">【姥山】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">临塘古庙一神仙，绣幌花容色俨然。为逐朝云来此地，<BR>
</font></big>
<font color="#400080">因随暮雨不归天。眉分初月湖中鉴，香散馀风竹上烟。<BR>
</font></big>
<font color="#400080">借问邑人沈水事，已经秦汉几千年。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_57 </em></strong></font><font
face="黑体" color="#800080"> </font><font size="4" color="#800080" face="宋体">【岐王宅】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">朱邸平台隔禁闱，贵游陈迹尚依稀。云低雍祈年去，<BR>
</font></big>
<font color="#400080">雨细长杨从猎归。申白宾朋传道义，应刘文彩寄音徽。<BR>
</font></big>
<font color="#400080">承平旧物惟君尽，犹写雕鞍伴六飞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_58 </em></strong></font><font
face="黑体" color="#800080"> </font><font size="4" color="#800080" face="宋体">【长明灯】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">破暗长明世代深，烟和香气两沈沈。不知初点人何在，<BR>
</font></big>
<font color="#400080">只见当年火至今。晓似红莲开沼面，夜如寒月镇潭心。<BR>
</font></big>
<font color="#400080">孤光自有龙神护，雀戏蛾飞不敢侵。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_59 </em></strong></font><font
face="黑体" color="#800080"> </font><font size="4" color="#800080" face="宋体">【堋口逢人】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">艰难别离久，中外往还深。已改当时发，空馀旧日心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_60 </em></strong></font><font
face="黑体" color="#800080"> </font><font size="4" color="#800080" face="宋体">【遇边使】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">累年无的信，每夜望边城。袖掩千行泪，书封一尺金。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_61 </em></strong></font><font
face="黑体" color="#800080"> </font><font size="4" color="#800080" face="宋体">【移住别友】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">自到西川住，惟君别有情。常逢对门远，又隔一重城。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷665_62 </em></strong></font><font
face="黑体" color="#800080"> </font><font size="4" color="#800080" face="宋体">【宫词】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">巧画蛾眉独出群，当时人道便承恩。<br>经年不见君王面，落日黄昏空掩门。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_63 </em></strong></font><font
face="黑体" color="#800080"> </font><font size="4" color="#800080" face="宋体">【泾溪】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">泾溪石险人竞惧，终岁不闻倾覆人。<br>却是平流无石处，时时闻说有沈沦。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_64 </em></strong></font><font
face="黑体" color="#800080"> </font><font size="4" color="#800080" face="宋体">【题杜甫集】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">楚水悠悠浸楚亭，楚南天地两无情。<br>忍交孙武重泉下，不见时人说用兵。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_65 </em></strong></font><font
face="黑体" color="#800080"> </font><font size="4" color="#800080" face="宋体">【感弄猴人赐朱绂】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">十二三年就试期，五湖烟月奈相违。<br>何如买取胡孙弄，一笑君王便著绯。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_66 </em></strong></font><font
face="黑体" color="#800080"> </font><font size="4" color="#800080" face="宋体">【题溪垂钓图】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">吕望当年展庙谟，直钩钓国更谁如。<br>若教生在西湖上，也是须供使宅鱼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_67 </em></strong></font><font
face="黑体" color="#800080"> </font><font size="4" color="#800080" face="宋体">【春风】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">也知有意吹嘘切，争奈人间善恶分。<br>但是秕糠微细物，等闲抬举到青云。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_68 </em></strong></font><font
face="黑体" color="#800080"> </font><font size="4" color="#800080" face="宋体">【竹下残雪】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">墙下浓阴对此君，小山尖险玉为群。<br>夜来解冻风虽急，不向寒城减一分。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_69 </em></strong></font><font
face="黑体" color="#800080"> </font><font size="4" color="#800080" face="宋体">【杏花】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">暖气潜催次第春，梅花已谢杏花新。<br>半开半落闲园里，何异荣枯世上人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_70 </em></strong></font><font
face="黑体" color="#800080"> </font><font size="4" color="#800080" face="宋体">【镇海军所贡（题不全）】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">檐前飞雪扇前尘，千里移添上苑春。<br>他日丁宁柿林院，莫宣恩泽与闲人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_71 </em></strong></font><font
face="黑体" color="#800080"> </font><font size="4" color="#800080" face="宋体">【席上歌水调】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">馀声宛宛拂庭梅，通济渠边去又回。<br>若使炀皇魂魄在，为君应合过江来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_72 </em></strong></font><font
face="黑体" color="#800080"> </font><font size="4" color="#800080" face="宋体">【题新榜（在浙幕，沈崧得新榜示题其末）】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">黄土原边狡兔肥，犬如流电马如飞。<br>灞陵老将无功业，犹忆当时夜猎归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷665_73 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">夏窗七叶连阴暗。（《游城南记》：杜佑有别墅，<BR>
</font></big>
<font color="#400080">为城南之最，有树每朵七叶，因以为名，隐诗纪之）<br><BR>
<font color="#400080">赖家桥上河边。（隐又有城南杂感诗，其题有景星观、<BR>
</font></big>
<font color="#400080">姚家园、叶家林及此句，今杂感诗亡）<BR>
<font color="#400080">细看月轮真有意，已知青桂近嫦娥。（《曾公类苑》：<BR>
</font></big>
<font color="#400080">裴筠娶箫楚公女，便擢进士，隐诗云云）<br><BR>
<font color="#400080">一个祢衡容不得，思量黄祖谩英雄。（《吴越备史》：<BR>
</font></big>
<font color="#400080">隐初见钱H，惧不见，用遂以所为夏口诗标于卷末云云，<BR>
</font></big>
<font color="#400080">H览之大笑，因加殊遇）<br><BR>
<font color="#400080">张华谩出如丹语，不及刘侯一纸书。（《鉴戒录》云：<BR>
</font></big>
<font color="#400080">郑畋女喜隐此诗）<br> <BR>
<font color="#400080">山雨霏微宿上亭，雨中因想雨淋铃。（上亭驿《天中记》）<br><BR>
<font color="#400080">老僧斋罢关门睡，不管波涛四面生。（金山僧院。<BR>
</font></big>
<font color="#400080">《诗话总龟》）<br>   <BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
