<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百七十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百七十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷378_1 </em></strong></font><font
face="黑体" color="#800080"> </font><font size="4" color="#800080" face="宋体">【寄张籍】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">夜镜不照物，朝光何时升。黯然秋思来，走入志士膺。<BR>
</font></big>
<font color="#400080">志士惜时逝，一宵三四兴。清汉徒自朗，浊河终无澄。<BR>
</font></big>
<font color="#400080">旧爱忽已远，新愁坐相凌。君其隐壮怀，我亦逃名称。<BR>
</font></big>
<font color="#400080">古人贵从晦，君子忌党朋。倾败生所竞，保全归懵懵。<BR>
</font></big>
<font color="#400080">浮云何当来，潜虬会飞腾。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷378_2 </em></strong></font><font
face="黑体" color="#800080"> </font><font size="4" color="#800080" face="宋体">【忆周秀才、素上人，时闻各在一方】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">东西分我情，魂梦安能定。野客云作心，高僧月为性。<BR>
</font></big>
<font color="#400080">浮云自高闲，明月常空净。衣敝得古风，居山无俗病。<BR>
</font></big>
<font color="#400080">吟听碧云语，手把青松柄。羡尔欲寄书，飞禽杳难倩。
<P><big><font size="3" face="黑体" color="#000080"><strong><em>&nbsp;&nbsp; 卷378_3 </em></strong></font><font
face="黑体" color="#800080"> </font><font size="4" color="#800080" face="宋体">【舟中喜遇从叔简别后寄上时从叔初擢第归江南郊不从行】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">一意两片云，暂合还却分。南云乘庆归，北云与谁群。<BR>
</font></big>
<font color="#400080">寄声千里风，相唤闻不闻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷378_4 </em></strong></font><font
face="黑体" color="#800080"> </font><font size="4" color="#800080" face="宋体">【怀南岳隐士】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">见说祝融峰，擎天势似腾。藏千寻布水，出十八高僧。<BR>
</font></big>
<font color="#400080">古路无人迹，新霞吐石棱。终居将尔叟，一一共余登。<br>
<font color="#400080">千峰映碧湘，真叟此中藏。饭不煮石吃，眉应似发长。<BR>
</font></big>
<font color="#400080">枫杞u酒瓮，鹤虱落琴床。强效忘机者，斯人尚未忘。
<P><big><font size="3" face="黑体" color="#000080"><strong><em>&nbsp;&nbsp; 卷378_5 </em></strong></font><font
face="黑体" color="#800080"> </font><font size="4" color="#800080" face="宋体">【春夜忆萧子真】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">半夜不成寐，灯尽又无月。独向阶前立，子规啼不歇。<BR>
</font></big>
<font color="#400080">况我有金兰，忽尔为胡越。争得明镜中，久长无白发。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷378_6 </em></strong></font><font
face="黑体" color="#800080"> </font><font size="4" color="#800080" face="宋体">【寄院中诸公】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">奕奕秋水傍，绿云蹄。月仙有高曜，灵凤无卑栖。<BR>
</font></big>
<font color="#400080">翠色绕云谷，碧华凝月溪。竹林递历览，云寺行攀跻。<BR>
</font></big>
<font color="#400080">冠豸犹屈蠖，匣龙期犀。千山惊月晓，百里闻霜鼙。<BR>
</font></big>
<font color="#400080">戎府多秀异，谢公期相携。因之仰群彦，养拙固难齐。
<P><big><font size="3" face="黑体" color="#000080"><strong><em>&nbsp;&nbsp; 卷378_7 </em></strong></font><font
face="黑体" color="#800080"> </font><font size="4" color="#800080" face="宋体">【寄持堇畲蠓颉<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">自从蓟师反，中国事纷纷。儒道一失所，贤人多在军。<BR>
</font></big>
<font color="#400080">鸟巢忧迸射，鹿耳骇惊闻。剑折唯恐匣，弓贪不让勋。<BR>
</font></big>
<font color="#400080">方知省事将，动必谢前群。鹳阵常先罢，鱼符最晚分。<BR>
</font></big>
<font color="#400080">步闲乘曲，笑激太行云。诗叟未相识，竹儿争见君。<BR>
</font></big>
<font color="#400080">殷勤越谈说，记尽古风文。
<P><big><font size="3" face="黑体" color="#000080"><strong><em>&nbsp;&nbsp; 卷378_8 </em></strong></font><font
face="黑体" color="#800080"> </font><font size="4" color="#800080" face="宋体">【寄卢虔使君】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">霜露再相换，游人犹未归。岁新月改色，客久线断衣。<BR>
</font></big>
<font color="#400080">有鹤冰在翅，竟久力难飞。千家旧素沼，昨日生绿辉。<BR>
</font></big>
<font color="#400080">春色若可借，为君步芳菲。
<P><big><font size="3" face="黑体" color="#000080"><strong><em>&nbsp;&nbsp; 卷378_9 </em></strong></font><font
face="黑体" color="#800080"> </font><font size="4" color="#800080" face="宋体">【寄崔纯亮】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">百川有馀水，大海无满波。器量各相悬，贤愚不同科。<BR>
</font></big>
<font color="#400080">群辩有姿语，众欢无行歌。唯馀洛阳子，郁郁恨常多。<BR>
</font></big>
<font color="#400080">时读过秦篇，为君涕滂沱。
<P><big><font size="3" face="黑体" color="#000080"><strong><em>&nbsp;&nbsp; 卷378_10 </em></strong></font><font
face="黑体" color="#800080"> </font><font size="4" color="#800080" face="宋体">【汴州离乱后忆韩愈、李翱】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">会合一时哭，别离三断肠。残花不待风，春尽各飞扬。<BR>
</font></big>
<font color="#400080">欢去收不得，悲来难自防。孤门清馆夜，独卧明月床。<BR>
</font></big>
<font color="#400080">忠直血白刃，道路声苍黄。食恩三千士，一旦为豺狼。<BR>
</font></big>
<font color="#400080">海岛士皆直，夷门士非良。人心既不类，天道亦反常。<BR>
</font></big>
<font color="#400080">自杀与彼杀，未知何者臧。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷378_11 </em></strong></font><font
face="黑体" color="#800080"> </font><font size="4" color="#800080" face="宋体">【寄张籍】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">未见天子面，不如双盲人。贾生对文帝，终日犹悲辛。<BR>
</font></big>
<font color="#400080">夫子亦如盲，所以空泣麟。有时独斋心，仿佛梦称臣。<BR>
</font></big>
<font color="#400080">梦中称臣言，觉后真埃尘。东京有眼富不如，<BR>
</font></big>
<font color="#400080">西京无眼贫西京。无眼犹有耳隔墙，时闻天子车辚辚。<BR>
</font></big>
<font color="#400080">辚辚车声辗冰玉，南郊坛上礼百神。西明寺后穷瞎张太祝，<BR>
</font></big>
<font color="#400080">纵尔有眼谁尔珍。天子咫尺不得见，不如闭眼且养真。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷378_12 </em></strong></font><font
face="黑体" color="#800080"> </font><font size="4" color="#800080" face="宋体">【寄义兴小女子】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">江南庄宅浅，所固唯疏篱。小女未解行，酒弟老更痴。<BR>
</font></big>
<font color="#400080">家中多吴语，教尔遥可知。山怪夜动门，水妖时弄池。<BR>
</font></big>
<font color="#400080">所忧痴酒肠，不解委曲辞。渔妾性崛强，耕童手皴厘。<BR>
</font></big>
<font color="#400080">想兹为襁褓，如鸟拾柴枝。我咏元鲁山，胸臆流甘滋。<BR>
</font></big>
<font color="#400080">终当学自乳，起坐常相随。
<P><big><font size="3" face="黑体" color="#000080"><strong><em>&nbsp;&nbsp; 卷378_13 </em></strong></font><font
face="黑体" color="#800080"> </font><font size="4" color="#800080" face="宋体">【忆江南弟】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">白首眼垂血，望尔唯梦中。筋力强起时，魂魄犹在东。<BR>
</font></big>
<font color="#400080">眼光寄明星，起来东望空。望空不见人，江海波无穷。<BR>
</font></big>
<font color="#400080">衰老无气力，呼叫不成风。孑然忆忆言，落地何由通。<BR>
</font></big>
<font color="#400080">常师共被教，竟作生离翁。生离不可诉，上天何曾聪。<BR>
</font></big>
<font color="#400080">未忍对松柏，自鞭残朽躬。自鞭亦何益，知教非所崇。<BR>
</font></big>
<font color="#400080">努力拄杖来，馀活与尔同。不然死后耻，遗死亦有终。
<P><big><font size="3" face="黑体" color="#000080"><strong><em>&nbsp;&nbsp; 卷378_14 </em></strong></font><font
face="黑体" color="#800080"> </font><font size="4" color="#800080" face="宋体">【宿空侄院寄澹公】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">夜坐冷竹声，二三高人语。灯窗看律钞，小师别为侣。<BR>
</font></big>
<font color="#400080">雪檐晴滴滴，茗碗华举举。磬音多风飚，声韵闻江楚。<BR>
</font></big>
<font color="#400080">官街不相隔，诗思空愁予。明日策杖归，去住两延伫。
<P><big><font size="3" face="黑体" color="#000080"><strong><em>&nbsp;&nbsp; 卷378_15 </em></strong></font><font
face="黑体" color="#800080"> </font><font size="4" color="#800080" face="宋体">【寄陕府邓给事】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">陕城临大道，馆宇屹几鲜。候谒随芳语，铿词芬蜀笺。<BR>
</font></big>
<font color="#400080">从来镜目下，见尽道心前。自谓古诗量，异将新学偏。<BR>
</font></big>
<font color="#400080">戆人年六十，每月请三千。不敢等闲用，愿为长寿钱。<BR>
</font></big>
<font color="#400080">非关亦洁尔，将以救羸然。孤省痴皎皎，默吟写绵绵。<BR>
</font></big>
<font color="#400080">病书凭昼日，驿信寄宵鞭。疾诉将何谕，肆鳞今倒悬。<BR>
</font></big>
<font color="#400080">尘鲤见枯浪，土鬣思干泉。感感无绪荡，愁愁作□边。<BR>
</font></big>
<font color="#400080">贞元文祭酒，比谨学韦玄。满坐风无杂，当朝雅独全。<BR>
</font></big>
<font color="#400080">见知嘱徐孺，赏句类陶渊。一顾生鸿羽，再言将鹤翩。<BR>
</font></big>
<font color="#400080">宣扬隘车马，君子凑骈阗。曾是此同眷，至今应赐怜。<BR>
</font></big>
<font color="#400080">磨墨零落泪，楷字贡仁贤。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷378_16 </em></strong></font><font
face="黑体" color="#800080"> </font><font size="4" color="#800080" face="宋体">【送谏议十六叔至孝义渡后奉寄】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">晓渡明镜中，霞衣相飘u。浪凫惊亦双，蓬客将谁僚。<BR>
</font></big>
<font color="#400080">别饮孤易醒，离忧壮难销。文清虽无敌，儒贵不敢骄。<BR>
</font></big>
<font color="#400080">江吏捧紫泥，海旗剪红蕉。分明太守礼，跨蹑毗陵桥。<BR>
</font></big>
<font color="#400080">伊洛去未回，遐瞩空寂寥。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷378_17 </em></strong></font><font
face="黑体" color="#800080"> </font><font size="4" color="#800080" face="宋体">【至孝义渡寄郑军事唐二十五】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">咫尺不得见，心中空嗟嗟。官街泥水深，下脚道路斜。<BR>
</font></big>
<font color="#400080">嵩少玉峻峻，伊雒碧华华。岸亭当四迥，诗老独一家。<BR>
</font></big>
<font color="#400080">洧叟何所如，郑石唯有些。何当来说事，为君开流霞。
<P><big><font size="3" face="黑体" color="#000080"><strong><em>&nbsp;&nbsp; 卷378_18 </em></strong></font><font
face="黑体" color="#800080"> </font><font size="4" color="#800080" face="宋体">【答友人】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">白日照清水，浅深无隐姿。君子业高文，怀抱多正思。<BR>
</font></big>
<font color="#400080">砥行碧山石，结交青松枝。碧山无转易，青松难倾移。<BR>
</font></big>
<font color="#400080">落落出俗韵，琅琅大雅词。自非随氏掌，明月安能持。<BR>
</font></big>
<font color="#400080">千里不可倒，一返无近期。如何非意中，良觌忽在兹。<BR>
</font></big>
<font color="#400080">道语必疏淡，儒风易凌迟。愿存坚贞节，勿为霜霰欺。<br>
<P><big><font size="3" face="黑体" color="#000080"><strong><em>&nbsp;&nbsp; 卷378_19 </em></strong></font><font
face="黑体" color="#800080"> </font><font size="4" color="#800080" face="宋体">【酬友人见寄新文】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">为客栖未定，况当玄月中。繁云翳碧霄，落雪和清风。<BR>
</font></big>
<font color="#400080">郊陌绝行人，原隰多飞蓬。耕牛返村巷，野鸟依房栊。<BR>
</font></big>
<font color="#400080">我无饥冻忧，身托莲花宫。安闲赖禅伯，复得疏尘蒙。<BR>
</font></big>
<font color="#400080">览君郢曲文，词彩何冲融。讴吟不能已，顿觉形神空。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷378_20 </em></strong></font><font
face="黑体" color="#800080"> </font><font size="4" color="#800080" face="宋体">【答韩愈、李观别，因献张徐州】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">富别愁在颜，贫别愁销骨。懒磨旧铜镜，畏见新白发。<BR>
</font></big>
<font color="#400080">古树春无花，子规啼有血。离弦不堪听，一听四五绝。<BR>
</font></big>
<font color="#400080">世途非一险，俗虑有千结。有客步大方，驱车独迷辙。<BR>
</font></big>
<font color="#400080">故人韩与李，逸翰双皎洁。哀我摧折归，赠词纵横设。<BR>
</font></big>
<font color="#400080">徐方国东枢，元戎天下杰。祢生投刺游，王粲吟诗谒。<BR>
</font></big>
<font color="#400080">高情无遗照，朗抱开晓月。有土不埋冤，有仇皆为雪。<BR>
</font></big>
<font color="#400080">愿为直草木，永向君地列。愿为古琴瑟，永向君听发。<BR>
</font></big>
<font color="#400080">欲识丈夫心，曾将孤剑说。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷378_21 </em></strong></font><font
face="黑体" color="#800080"> </font><font size="4" color="#800080" face="宋体">【答昼上人止谗作】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">烈烈N|吟，铿铿琅\音。枭摧明月啸，鹤起清风心。<BR>
</font></big>
<font color="#400080">渭水不可浑，泾流徒相侵。俗侣唱桃叶，隐士鸣桂琴。<BR>
</font></big>
<font color="#400080">子野真遗却，浮浅藏渊深。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷378_22 </em></strong></font><font
face="黑体" color="#800080"> </font><font size="4" color="#800080" face="宋体">【答姚N见寄】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">日月不同光，昼夜各有宜。贤哲不苟合，出处亦待时。<BR>
</font></big>
<font color="#400080">而我独迷见，意求异士知。如将舞鹤管，误向惊凫吹。<BR>
</font></big>
<font color="#400080">大雅难具陈，正声易漂沦。君有丈夫泪，泣人不泣身。<BR>
</font></big>
<font color="#400080">行吟楚山玉，义泪沾衣巾。
<P><big><font size="3" face="黑体" color="#000080"><strong><em>&nbsp;&nbsp; 卷378_23 </em></strong></font><font
face="黑体" color="#800080"> </font><font size="4" color="#800080" face="宋体">【答郭郎中】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">松柏死不变，千年色青青。志士贫更坚，守道无异营。<BR>
</font></big>
<font color="#400080">每弹潇湘瑟，独抱风波声。中有失意吟，知者泪满缨。<BR>
</font></big>
<font color="#400080">何以报知者，永存坚与贞。
<P><big><font size="3" face="黑体" color="#000080"><strong><em>&nbsp;&nbsp; 卷378_24 </em></strong></font><font
face="黑体" color="#800080"> </font><font size="4" color="#800080" face="宋体">【答卢虔故园见寄】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">访旧无一人，独归清雒春。花闻哭声死，水见别容新。<BR>
</font></big>
<font color="#400080">乱后故乡宅，多为行路尘。因悲楚左右，谤玉不知珉。
<P><big><font size="3" face="黑体" color="#000080"><strong><em>&nbsp;&nbsp; 卷378_25 </em></strong></font><font
face="黑体" color="#800080"> </font><font size="4" color="#800080" face="宋体">【汝坟蒙从弟楚材见赠，时郊将入秦，楚材适楚】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">朝为主人心，暮为行客吟。汝水忽凄咽，汝风流苦音。<BR>
</font></big>
<font color="#400080">北阙秦门高，南路楚石深。分泪洒白日，离肠绕青岑。<BR>
</font></big>
<font color="#400080">何以寄远怀，黄鹤能相寻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷378_26 </em></strong></font><font
face="黑体" color="#800080"> </font><font size="4" color="#800080" face="宋体">【同从叔简酬卢殷少府】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">梅尉吟楚声，竹风为凄清。深虚冰在性，高洁云入情。<BR>
</font></big>
<font color="#400080">借水洗闲貌，寄蕉书逸名。羞将片石文，斗此双琼英。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷378_27 </em></strong></font><font
face="黑体" color="#800080"> </font><font size="4" color="#800080" face="宋体">【酬李侍御书记秋夕雨中病假见寄】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">秋风绕衰柳，远客闻雨声。重兹阻良夕，孤坐唯积诚。<BR>
</font></big>
<font color="#400080">果枉移疾咏，中含嘉虑明。洗涤烦浊尽，视听昭旷生。<BR>
</font></big>
<font color="#400080">未觉衾枕倦，久为章奏婴。达人不宝药，所保在闲情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷378_28 </em></strong></font><font
face="黑体" color="#800080"> </font><font size="4" color="#800080" face="宋体">【答卢仝】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">楚屈入水死，诗孟踏雪僵。直气苟有存，死亦何所妨。<BR>
</font></big>
<font color="#400080">日劈高查牙，清棱含冰浆。前古后古冰，与山气势强。<BR>
</font></big>
<font color="#400080">闪怪千石形，异状安可量。有时春镜破，百道声飞扬。<BR>
</font></big>
<font color="#400080">潜仙不足言，朗客无隐肠。为君倾海宇，日夕多文章。<BR>
</font></big>
<font color="#400080">天下岂无缘，此山雪昂藏。烦君前致词，哀我老更狂。<BR>
</font></big>
<font color="#400080">狂歌不及狂，歌声缘凤凰。凤兮何当来，消我孤直疮。<BR>
</font></big>
<font color="#400080">君文真凤声，宣隘满铿锵。洛友零落尽，逮兹悲重伤。<BR>
</font></big>
<font color="#400080">独自奋异骨，将骑白角翔。再三劝莫行，寒气有刀枪。<BR>
</font></big>
<font color="#400080">仰惭君子多，慎勿作芬芳。
<P><big><font size="3" face="黑体" color="#000080"><strong><em>&nbsp;&nbsp; 卷378_29 </em></strong></font><font
face="黑体" color="#800080"> </font><font size="4" color="#800080" face="宋体">【奉报翰林张舍人见遗之诗】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">百虫笑秋律，清削月夜闻。晓棱视听微，风剪叶已纷。<BR>
</font></big>
<font color="#400080">君子鉴大雅，老人非俊群。收拾古所弃，俯仰补空文。<BR>
</font></big>
<font color="#400080">孤韵耻春俗，馀响逸零。自然蹈终南，涤暑凌寒氛。<BR>
</font></big>
<font color="#400080">岩霰不知午，涧澌镇含曛。曾是醒古醉，所以多隐沦。<BR>
</font></big>
<font color="#400080">江调乐之远，溪谣生徒新。众蕴有馀采，寒泉空哀呻。<BR>
</font></big>
<font color="#400080">南谢竟莫至，北宋当时珍。赜灵各自异，酌酒谁能均。<BR>
</font></big>
<font color="#400080">昔咏多写讽，今词讵无因。品松何高翠，宫殿没荒榛。<BR>
</font></big>
<font color="#400080">苔趾识宏制，沙游崩津。忽吟陶渊明，此即羲皇人。<BR>
</font></big>
<font color="#400080">心放出天地，形拘在风尘。前贤素行阶，夙嗜青山勤。<BR>
</font></big>
<font color="#400080">达士立明镜，朗言为近臣。将期律万有，倾倒甄无垠。<BR>
</font></big>
<font color="#400080">N|应蟋蟀，丝毫意皆申。况于三千章，哀叩不为神。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷378_30 </em></strong></font><font
face="黑体" color="#800080"> </font><font size="4" color="#800080" face="宋体">【送从弟郢东归】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">尔去东南夜，我无西北梦。谁言贫别易，贫别愁更重。<BR>
</font></big>
<font color="#400080">晓色夺明月，征人逐群动。秋风楚涛高，旅榜将谁共。
<P><big><font size="3" face="黑体" color="#000080"><strong><em>&nbsp;&nbsp; 卷378_31 </em></strong></font><font
face="黑体" color="#800080"> </font><font size="4" color="#800080" face="宋体">【山中送从叔简赴举】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">石根百尺杉，山眼一片泉。倚之道气高，饮之诗思鲜。<BR>
</font></big>
<font color="#400080">于此逍遥场，忽奏别离弦。却笑薜萝子，不同鸣跃年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷378_32 </em></strong></font><font
face="黑体" color="#800080"> </font><font size="4" color="#800080" face="宋体">【送别崔寅亮下第】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">天地唯一气，用之自偏颇。忧人成苦吟，达士为高歌。<BR>
</font></big>
<font color="#400080">君子识不浅，桂枝忧更多。岁晏期攀折，时归且婆娑。<BR>
</font></big>
<font color="#400080">素质如削玉，清词若倾河。虬龙未化时，鱼鳖同一波。<BR>
</font></big>
<font color="#400080">去矣当自适，故乡饶薜萝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷378_33 </em></strong></font><font
face="黑体" color="#800080"> </font><font size="4" color="#800080" face="宋体">【大梁送柳淳先入关】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">青山辗为尘，白日无闲人。自古推高车，争利西入秦。<BR>
</font></big>
<font color="#400080">王门与侯门，待富不待贫。空携一束书，去去谁相亲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷378_34 </em></strong></font><font
face="黑体" color="#800080"> </font><font size="4" color="#800080" face="宋体">【送无怀道士游富春山水（一作送别吴逸士归山）】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">造化绝高处，富春独多观。山浓翠滴洒，水折珠摧残。<BR>
</font></big>
<font color="#400080">溪镜不隐发，树衣长遇寒。风猿虚空飞，月叫啸酸。<BR>
</font></big>
<font color="#400080">信此神仙路，岂为时俗安。煮金阴阳火，囚怪星宿坛。<BR>
</font></big>
<font color="#400080">花发我未识，玉生忽丛攒。蓬莱浮荡漾，非道相从难。
<P><big><font size="3" face="黑体" color="#000080"><strong><em>&nbsp;&nbsp; 卷378_35 </em></strong></font><font
face="黑体" color="#800080"> </font><font size="4" color="#800080" face="宋体">【送温初下第】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">日落浊水中，夜光谁能分。高怀无近趣，清抱多远闻。<BR>
</font></big>
<font color="#400080">欲识丈夫志，心藏孤岳云。长安风尘别，咫尺不见君。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷378_36 </em></strong></font><font
face="黑体" color="#800080"> </font><font size="4" color="#800080" face="宋体">【送卢虔端公守复州】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">师旷听群木，自然识孤桐。正声逢知音，愿出大朴中。<BR>
</font></big>
<font color="#400080">知音不韵俗，独立占古风。忽挂触邪冠，逮逐南飞鸿。<BR>
</font></big>
<font color="#400080">肃肃太守章，明明华毂熊。商山无平路，楚水有惊。<BR>
</font></big>
<font color="#400080">日月千里外，光阴难载同。新愁徒自积，良会何由通。
<P><big><font size="3" face="黑体" color="#000080"><strong><em>&nbsp;&nbsp; 卷378_37 </em></strong></font><font
face="黑体" color="#800080"> </font><font size="4" color="#800080" face="宋体">【送任载、齐古二秀才自洞庭游宣城】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">洞庭非人境，道路行虚空。二客月中下，一帆天外风。<BR>
</font></big>
<font color="#400080">鱼龙波五色，金碧树千丛。闪怪如可惧，在诚无不通。<BR>
</font></big>
<font color="#400080">扣奇知浩淼，采异访穹崇。物表即高韵，人间访仙公。<BR>
</font></big>
<font color="#400080">宣城文雅地，谢守声闻融。证玉易为力，辨珉谁不同。<BR>
</font></big>
<font color="#400080">从兹阮籍泪，且免泣途穷。
<P><big><font size="3" face="黑体" color="#000080"><strong><em>&nbsp;&nbsp; 卷378_38 </em></strong></font><font
face="黑体" color="#800080"> </font><font size="4" color="#800080" face="宋体">【送晓公归庭山（一作归稽亭）】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">庭山何崎岖，寺路缘翠微。秋霁山尽出，日落人独归。<BR>
</font></big>
<font color="#400080">云生高高步，泉洒田田衣。枯巢无还羽，新木有争飞。<BR>
</font></big>
<font color="#400080">兹焉不可继，梦寐空清辉。
<P><big><font size="3" face="黑体" color="#000080"><strong><em>&nbsp;&nbsp; 卷378_39 </em></strong></font><font
face="黑体" color="#800080"> </font><font size="4" color="#800080" face="宋体">【送豆卢策归别墅】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">短松鹤不巢，高石云不栖。君今潇湘去，意与云鹤齐。<BR>
</font></big>
<font color="#400080">力买奇险地，手开清浅溪。身披薜荔衣，山陟莓苔梯。<BR>
</font></big>
<font color="#400080">一卷冰雪文，避俗常自携。
<P><big><font size="3" face="黑体" color="#000080"><strong><em>&nbsp;&nbsp; 卷378_40 </em></strong></font><font
face="黑体" color="#800080"> </font><font size="4" color="#800080" face="宋体">【送清远上人归楚山旧寺（一作国清上人游苏、送溪上人）】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">波中出吴境，霞际登楚岑。山寺一别来，云萝三改阴。<BR>
</font></big>
<font color="#400080">诗夸碧云句，道证青莲心。应笑泛萍者，不知松隐深。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷378_41 </em></strong></font><font
face="黑体" color="#800080"> </font><font size="4" color="#800080" face="宋体">【山中送从叔简】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">莫以手中琼，言邀世上名。莫以山中迹，久向人间行。<BR>
</font></big>
<font color="#400080">松柏有霜操，风泉无俗声。应怜枯朽质，惊此别离情。
<P><big><font size="3" face="黑体" color="#000080"><strong><em>&nbsp;&nbsp; 卷378_42 </em></strong></font><font
face="黑体" color="#800080"> </font><font size="4" color="#800080" face="宋体">【送萧炼师入四明山】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">闲于独鹤心，大于高松年。迥出万物表，高栖四明巅。<BR>
</font></big>
<font color="#400080">千寻直裂峰，百尺倒泻泉。绛雪为我饭，白云为我田。<BR>
</font></big>
<font color="#400080">静言不语俗，灵踪时步天。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
