<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百五十六</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百五十六</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷156_1 </em></strong></font><font
face="黑体" color="#800080"> </font><font size="4" color="#800080" face="宋体">【赠唐祖二子】<a
href="authers/qzz_0419.htm" target="_blank"></font><font size="3" color="#0080FF"><font face="黑体">王翰</font></a></big> 
<br>
</font><br>
<font color="#400080">鸿飞遵枉渚，鹿鸣思故群。物情尚劳爱，况乃予别君。<BR>
</font></big>
<font color="#400080">别时花始发，别后兰再薰。瑶觞滋白露，宝瑟凝凉氛。<BR>
</font></big>
<font color="#400080">裴徊北林月，怅望南山云。云月渺千里，音徽不可闻。
<P><big><font size="3" face="黑体" color="#000080"><strong><em>&nbsp;&nbsp; 卷156_2 </em></strong></font><font
face="黑体" color="#800080"> </font><font size="4" color="#800080" face="宋体">【飞燕篇】<a
href="authers/qzz_0419.htm" target="_blank"></font><font size="3" color="#0080FF"><font face="黑体">王翰</font></a></big> 
<br>
</font><br>
<font color="#400080">孝成皇帝本娇奢，行幸平阳公主家。可怜女儿三五许，<BR>
</font></big>
<font color="#400080">丰茸惜是一园花。歌舞向来人不贵，一旦逢君感君意。<BR>
</font></big>
<font color="#400080">君心见赏不见忘，姊妹双飞入紫房。紫房彩女不得见，<BR>
</font></big>
<font color="#400080">专荣固宠昭阳殿。红妆宝镜珊瑚台，青琐银簧云母扇。<BR>
</font></big>
<font color="#400080">日夕风传歌舞声，只扰长信忧人情。长信忧人气欲绝，<BR>
</font></big>
<font color="#400080">君王歌吹终不歇。朝弄琼箫下彩云，夜踏金梯上明月。<BR>
</font></big>
<font color="#400080">明月薄蚀阳精昏，娇妒倾城惑至尊。已见白虹横紫极，<BR>
</font></big>
<font color="#400080">复闻飞燕啄皇孙。皇孙不死燕啄折，女弟一朝如火绝。<BR>
</font></big>
<font color="#400080">明明天子咸戒之，赫赫宗周褒姒灭。古来贤圣叹狐裘，<BR>
</font></big>
<font color="#400080">一国荒淫万国羞。安得上方断马剑，斩取朱门公子头。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷156_3 </em></strong></font><font
face="黑体" color="#800080"> </font><font size="4" color="#800080" face="宋体">【饮马长城窟行（一作古长城吟）】<a
href="authers/qzz_0419.htm" target="_blank"></font><font size="3" color="#0080FF"><font face="黑体">王翰</font></a></big> 
<br>
</font><br>
<font color="#400080">长安少年无远图，一生惟羡执金吾。麒麟前殿拜天子，<BR>
</font></big>
<font color="#400080">走马西击长城胡。胡沙猎猎吹人面，汉虏相逢不相见。<BR>
</font></big>
<font color="#400080">遥闻鼙鼓动地来，传道单于夜犹战。此时顾恩宁顾身，<BR>
</font></big>
<font color="#400080">为君一行摧万人。壮士挥戈回白日，单于溅血染朱轮。<BR>
</font></big>
<font color="#400080">归来饮马长城窟，长城道傍多白骨。问之耆老何代人，<BR>
</font></big>
<font color="#400080">云是秦王筑城卒。黄昏塞北无人烟，鬼哭啾啾声沸天。<BR>
</font></big>
<font color="#400080">无罪见诛功不赏，孤魂流落此城边。当昔秦王按剑起，<BR>
</font></big>
<font color="#400080">诸侯膝行不敢视。富国强兵二十年，筑怨兴徭九千里。<BR>
</font></big>
<font color="#400080">秦王筑城何太愚，天实亡秦非北胡。一朝祸起萧墙内，<BR>
</font></big>
<font color="#400080">渭水咸阳不复都。<BR>
<P><big><font size="3" face="黑体" color="#000080"><strong><em>&nbsp;&nbsp; 卷156_4 </em></strong></font><font
face="黑体" color="#800080"> </font><font size="4" color="#800080" face="宋体">【赋得明星玉女坛，送廉察尉华阴】<a
href="authers/qzz_0419.htm" target="_blank"></font><font size="3" color="#0080FF"><font face="黑体">王翰</font></a></big> 
<br>
</font><br>
<font color="#400080">洪河之南曰秦镇，发地削成五千仞。三峰离地皆倚天，<BR>
</font></big>
<font color="#400080">唯独中峰特修峻。上有明星玉女祠，祠坛高眇路逶迤。<BR>
</font></big>
<font color="#400080">三十六梯入河汉，樵人往往见蛾眉。蛾眉婵娟又宜笑，<BR>
</font></big>
<font color="#400080">一见樵人下灵庙。仙车欲驾五云飞，香扇斜开九华照。<BR>
</font></big>
<font color="#400080">含情迟伫惜韶年，愿侍君边复中旋。江妃玉佩留为念，<BR>
</font></big>
<font color="#400080">嬴女银箫空自怜。仙俗途殊两情遽，感君无尽辞君去。<BR>
</font></big>
<font color="#400080">遥见明星是妾家，风飘雪散不知处。故人家在西长安，<BR>
</font></big>
<font color="#400080">卖药往来投此山。彩云荡漾不可见，绿萝蒙茸鸟绵蛮。<BR>
</font></big>
<font color="#400080">欲求玉女长生法，日夜烧香应自还。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷156_5 </em></strong></font><font
face="黑体" color="#800080"> </font><font size="4" color="#800080" face="宋体">【春女行】<a
href="authers/qzz_0419.htm" target="_blank"></font><font size="3" color="#0080FF"><font face="黑体">王翰</font></a></big> 
<br>
</font><br>
<font color="#400080">紫台穹跨连绿波，红轩铪匝垂纤罗。中有一人金作面，<BR>
</font></big>
<font color="#400080">隔幌玲珑遥可见。忽闻黄鸟鸣且悲，镜边含笑著春衣。<BR>
</font></big>
<font color="#400080">罗袖婵娟似无力，行拾落花比容色。落花一度无再春，<BR>
</font></big>
<font color="#400080">人生作乐须及辰。君不见楚王台上红颜子，<BR>
</font></big>
<font color="#400080">今日皆成狐兔尘。<BR>
<P><big><font size="3" face="黑体" color="#000080"><strong><em>&nbsp;&nbsp; 卷156_6 </em></strong></font><font
face="黑体" color="#800080"> </font><font size="4" color="#800080" face="宋体">【古蛾眉怨】<a
href="authers/qzz_0419.htm" target="_blank"></font><font size="3" color="#0080FF"><font face="黑体">王翰</font></a></big> 
<br>
</font><br>
<font color="#400080">君不见宜春苑中九华殿，飞阁连连直如发。<BR>
</font></big>
<font color="#400080">白日全含朱鸟窗，流云半入苍龙阙。宫中彩女夜无事，<BR>
</font></big>
<font color="#400080">学凤吹箫弄清越。珠帘北卷待凉风，绣户南开向明月。<BR>
</font></big>
<font color="#400080">忽闻天子忆蛾眉，宝凤衔花揲两螭。传声走马开金屋，<BR>
</font></big>
<font color="#400080">夹路鸣环上玉墀。长乐彤庭宴华寝，三千美人曳花锦。<BR>
</font></big>
<font color="#400080">灯前含笑更罗衣，帐里承恩荐瑶枕。不意君心半路回，<BR>
</font></big>
<font color="#400080">求仙别作望仙台。琳琅禁闼遥相忆，紫翠岩房昼不开。<BR>
</font></big>
<font color="#400080">欲向人间种桃实，先从海底觅蓬莱。蓬莱可求不可上，<BR>
</font></big>
<font color="#400080">孤舟缥缈知何往。黄金作盘铜作茎，青天白露掌中擎。<BR>
</font></big>
<font color="#400080">王母嫣然感君意，云车羽旆欲相迎。飞廉观前空怨慕，<BR>
</font></big>
<font color="#400080">少君何事须相误。一朝埋没茂陵田，贱妾蛾眉不重顾。<BR>
</font></big>
<font color="#400080">宫车晚出向南山，仙卫逶迤去不还。朝晡泣对麒麟树，<BR>
</font></big>
<font color="#400080">树下苍苔日渐斑。人生百年夜将半，对酒长歌莫长叹。<BR>
</font></big>
<font color="#400080">情知白日不可私，一死一生何足算。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷156_7 </em></strong></font><font
face="黑体" color="#800080"> </font><font size="4" color="#800080" face="宋体">【子夜春歌】<a
href="authers/qzz_0419.htm" target="_blank"></font><font size="3" color="#0080FF"><font face="黑体">王翰</font></a></big> 
<br>
</font><br>
<font color="#400080">春气满林香，春游不可忘。落花吹欲尽，垂柳折还长。<BR>
</font></big>
<font color="#400080">桑女淮南曲，金鞍塞北装。行行小垂手，日暮渭川阳。
<P><big><font size="3" face="黑体" color="#000080"><strong><em>&nbsp;&nbsp; 卷156_8 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制同二相已下群官乐游园宴】<a
href="authers/qzz_0419.htm" target="_blank"></font><font size="3" color="#0080FF"><font face="黑体">王翰</font></a></big> 
<br>
</font><br>
<font color="#400080">未极人心畅，如何帝道明。仍嫌T宴促，复宠乐游行。<BR>
</font></big>
<font color="#400080">陆海披珍藏，天河直斗城。四关青霭合，数处白云生。<BR>
</font></big>
<font color="#400080">饪M调元气，歌钟溢雅声。空惭尧舜日，至德杳难名。
<P><big><font size="3" face="黑体" color="#000080"><strong><em>&nbsp;&nbsp; 卷156_9 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制送张说上集贤学士赐宴，得筵字】<a
href="authers/qzz_0419.htm" target="_blank"></font><font size="3" color="#0080FF"><font face="黑体">王翰</font></a></big> 
<br>
</font><br>
<font color="#400080">东堂起集贤，贵得从神仙。首命台阶老，将崇御府员。<BR>
</font></big>
<font color="#400080">送人锵玉佩，中使拂琼筵。和乐薰风解，湛恩时雨连。<BR>
</font></big>
<font color="#400080">长材成磊落，短翮强翩Q。徒仰蓬莱地，何阶不让缘。
<P><big><font size="3" face="黑体" color="#000080"><strong><em>&nbsp;&nbsp; 卷156_10 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制送张尚书巡边】<a
href="authers/qzz_0419.htm" target="_blank"></font><font size="3" color="#0080FF"><font face="黑体">王翰</font></a></big> 
<br>
</font><br>
<font color="#400080">紫绶尚书印，朱丞相车。登朝身许国，出阃将辞家。<BR>
</font></big>
<font color="#400080">不惮炎蒸苦，亲尝走集赊。选徒军有政，誓卒尔无哗。<BR>
</font></big>
<font color="#400080">帝乐风初起，王城日半斜。宠行流圣作，寅饯照台华。<BR>
</font></big>
<font color="#400080">骑历河南树，旌摇塞北沙。荣怀应尽服，严杀已先加。<BR>
</font></big>
<font color="#400080">业峻灵o保，功成道路嗟。宁如凿空使，远致石榴花。<br>
<P><big><font size="3" face="黑体" color="#000080"><strong><em>&nbsp;&nbsp; 卷156_11 </em></strong></font><font
face="黑体" color="#800080"> </font><font size="4" color="#800080" face="宋体">【凉州词二首】<a
href="authers/qzz_0419.htm" target="_blank"></font><font size="3" color="#0080FF"><font face="黑体">王翰</font></a></big> 
<br>
</font><br>
<font color="#400080">蒲萄美酒夜光杯，欲饮琵琶马上催。<br>醉卧沙场君莫笑，古来征战几人回。<br>
<br>
<font color="#400080">秦中花鸟已应阑，塞外风沙犹自寒。<br>夜听胡笳折杨柳，教人意气忆长安。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷156_12 </em></strong></font><font
face="黑体" color="#800080"> </font><font size="4" color="#800080" face="宋体">【春日归思】<a
href="authers/qzz_0419.htm" target="_blank"></font><font size="3" color="#0080FF"><font face="黑体">王翰</font></a></big> 
<br>
</font><br>
<font color="#400080">杨柳青青杏发花，年光误客转思家。<br>不知湖上菱歌女，几个春舟在若耶。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷156_13 </em></strong></font><font
face="黑体" color="#800080"> </font><font size="4" color="#800080" face="宋体">【观蛮童为伎之作】<a
href="authers/qzz_0419.htm" target="_blank"></font><font size="3" color="#0080FF"><font face="黑体">王翰</font></a></big> 
<br>
</font><br>
<font color="#400080">长裙锦带还留客，广额青娥亦效颦。<br>共惜不成金谷妓，虚令看杀玉车人。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
