<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百七十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百七十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷674_1 </em></strong></font><font
face="黑体" color="#800080"> </font><font size="4" color="#800080" face="宋体">【感兴】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">禾黍不阳艳，竞栽桃李春。翻令力耕者，半作卖花人。
<P><big><font size="3" face="黑体" color="#000080"><strong><em>&nbsp;&nbsp; 卷674_2 </em></strong></font><font
face="黑体" color="#800080"> </font><font size="4" color="#800080" face="宋体">【望湘亭】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">湘水似伊水，湘人非故人。登临独无语，风柳自摇春。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_3 </em></strong></font><font
face="黑体" color="#800080"> </font><font size="4" color="#800080" face="宋体">【采桑】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">晓陌携笼去，桑林路隔淮。何如斗百草，赌取凤凰钗。
<P><big><font size="3" face="黑体" color="#000080"><strong><em>&nbsp;&nbsp; 卷674_4 </em></strong></font><font
face="黑体" color="#800080"> </font><font size="4" color="#800080" face="宋体">【闷题】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">落第春相困，无心惜落花。荆山归不得，归得亦无家。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_5 </em></strong></font><font
face="黑体" color="#800080"> </font><font size="4" color="#800080" face="宋体">【中台五题・乳毛松】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">松格一何高，何人号乳毛。霜天寓直夜，愧尔伴闲曹。
<P><big><font size="3" face="黑体" color="#000080"><strong><em>&nbsp;&nbsp; 卷674_6 </em></strong></font><font
face="黑体" color="#800080"> </font><font size="4" color="#800080" face="宋体">【中台五题・樗里子墓】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">贤人骨已销，墓树几荣凋。正直魂如在，斋心愿一招。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_7 </em></strong></font><font
face="黑体" color="#800080"> </font><font size="4" color="#800080" face="宋体">【中台五题・牡丹】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">乱前看不足，乱后眼偏明。却得蓬蒿力，遮藏见太平。
<P><big><font size="3" face="黑体" color="#000080"><strong><em>&nbsp;&nbsp; 卷674_8 </em></strong></font><font
face="黑体" color="#800080"> </font><font size="4" color="#800080" face="宋体">【中台五题・玉蕊（乱前唐昌观玉蕊最盛）】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">唐昌树已荒，天意眷文昌。晓入微风起，春时雪满墙。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_9 </em></strong></font><font
face="黑体" color="#800080"> </font><font size="4" color="#800080" face="宋体">【中台五题・石柱（外祖在南宫，七转名曹，镌记皆在）】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">暴乱免遗折，森罗贤达名。末郎何所取，叨继外门荣。
<P><big><font size="3" face="黑体" color="#000080"><strong><em>&nbsp;&nbsp; 卷674_10 </em></strong></font><font
face="黑体" color="#800080"> </font><font size="4" color="#800080" face="宋体">【别同志】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">所立共寒苦，平生同与游。相看临远水，独自上孤舟。<BR>
</font></big>
<font color="#400080">天淡沧浪晚，风悲兰杜秋。前程吟此景，为子上高楼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_11 </em></strong></font><font
face="黑体" color="#800080"> </font><font size="4" color="#800080" face="宋体">【送进士卢ざ归】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">灞岸草萋萋，离觞我独携。流年俱老大，失意又东西。<BR>
</font></big>
<font color="#400080">晓楚山云满，春吴水树低。到家梅雨歇，犹有子规啼。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_12 </em></strong></font><font
face="黑体" color="#800080"> </font><font size="4" color="#800080" face="宋体">【从叔郎中P辍自秋曹分符安陆属群盗倡炽流毒…因有寄献】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">华省称前任，何惭削一麾。沧洲失孤垒，白发出重围。<BR>
</font></big>
<font color="#400080">苦节翻多难，空山自喜归。悠悠清汉上，渔者日相依。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_13 </em></strong></font><font
face="黑体" color="#800080"> </font><font size="4" color="#800080" face="宋体">【送徐涣端公南归】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">青衿离白社，朱绶始言归。此去应多羡，初心尽不违。<BR>
</font></big>
<font color="#400080">江帆和日落，越鸟近乡飞。一路春风里，杨花雪满衣。
<P><big><font size="3" face="黑体" color="#000080"><strong><em>&nbsp;&nbsp; 卷674_14 </em></strong></font><font
face="黑体" color="#800080"> </font><font size="4" color="#800080" face="宋体">【送祠部曹郎中邺出守洋州】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">为儒欣出守，上路亦戎装。旧制诗多讽，分忧俗必康。<BR>
</font></big>
<font color="#400080">开怀江稻熟，寄信露橙香。郡阁清吟夜，寒星识望郎。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_15 </em></strong></font><font
face="黑体" color="#800080"> </font><font size="4" color="#800080" face="宋体">【送进士许彬】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">泗上未休兵，壶关事可惊。流年催我老，远道念君行。<BR>
</font></big>
<font color="#400080">残雪临晴水，寒梅发故城。何当食新稻，岁稔又时平。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_16 </em></strong></font><font
face="黑体" color="#800080"> </font><font size="4" color="#800080" face="宋体">【次韵和王驾校书结绶见寄之什】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">直应归谏署，方肯别山村。勤苦常同业，孤单共感恩。<BR>
</font></big>
<font color="#400080">醉披仙鹤氅，吟扣野僧门。梦见君高趣，天凉自灌园。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_17 </em></strong></font><font
face="黑体" color="#800080"> </font><font size="4" color="#800080" face="宋体">【秘阁伴直】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">秘阁锁书深，墙南列晚岑。吏人同野鹿，庭木似山林。<BR>
</font></big>
<font color="#400080">浅井寒芜入，回廊叠藓侵。闲看薛稷鹤，共起五湖心。
<P><big><font size="3" face="黑体" color="#000080"><strong><em>&nbsp;&nbsp; 卷674_18 </em></strong></font><font
face="黑体" color="#800080"> </font><font size="4" color="#800080" face="宋体">【送太学颜明经及第东归】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">平楚干戈后，田园失耦耕。艰难登一第，离乱省诸兄。<BR>
</font></big>
<font color="#400080">树没春江涨，人繁野渡晴。闲来思学馆，犹梦雪窗明。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_19 </em></strong></font><font
face="黑体" color="#800080"> </font><font size="4" color="#800080" face="宋体">【送进士赵能卿下第南归】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">不归何慰亲，归去旧风尘。洒泪惭关吏，无言对越人。<BR>
</font></big>
<font color="#400080">远帆花月夜，微岸水天春。莫便随渔钓，平生已苦辛。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_20 </em></strong></font><font
face="黑体" color="#800080"> </font><font size="4" color="#800080" face="宋体">【送人游边】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">春亦怯边游，此行风正秋。别离逢雨夜，道路向云州。<BR>
</font></big>
<font color="#400080">碛树藏城近，沙河漾日流。将军方破虏，莫惜献良筹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_21 </em></strong></font><font
face="黑体" color="#800080"> </font><font size="4" color="#800080" face="宋体">【送人之九江谒郡侯苗员外绅】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">泽国寻知己，南浮不偶游。湓城分楚塞，庐岳对江州。<BR>
</font></big>
<font color="#400080">晓饭临孤屿，春帆入乱流。双旌相望处，月白庾公楼。
<P><big><font size="3" face="黑体" color="#000080"><strong><em>&nbsp;&nbsp; 卷674_22 </em></strong></font><font
face="黑体" color="#800080"> </font><font size="4" color="#800080" face="宋体">【送许棠先辈之官泾县】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">白头新作尉，县在故山中。高第能卑宦，前贤尚此风。<BR>
</font></big>
<font color="#400080">芜湖春荡漾，梅雨昼溟鳌Ｗ衾砣税埠螅篇章莫废功。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_23 </em></strong></font><font
face="黑体" color="#800080"> </font><font size="4" color="#800080" face="宋体">【送司封从叔员外徼赴华州裴尚书均辟】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">如何抛锦帐，莲府对莲峰。旧有云霞约，暂留g鹭踪。<BR>
</font></big>
<font color="#400080">敷溪秋雪岸，树谷夕阳钟。尽入新吟境，归朝兴莫慵。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_24 </em></strong></font><font
face="黑体" color="#800080"> </font><font size="4" color="#800080" face="宋体">【送京参翁先辈归闽中】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">解印东归去，人情此际多。名高五七字，道胜两重科。<BR>
</font></big>
<font color="#400080">宿馆明寒烧，吟船兀夜波。家山春更好，越鸟在庭柯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_25 </em></strong></font><font
face="黑体" color="#800080"> </font><font size="4" color="#800080" face="宋体">【赠别】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">南游曾共游，相别倍相留。行色回灯晓，离声满竹秋。<BR>
</font></big>
<font color="#400080">稳眠彭蠡浪，好醉岳阳楼。明日逢佳景，为君成白头。
<P><big><font size="3" face="黑体" color="#000080"><strong><em>&nbsp;&nbsp; 卷674_26 </em></strong></font><font
face="黑体" color="#800080"> </font><font size="4" color="#800080" face="宋体">【南游】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">凄凉怀古意，湘浦吊灵均。故国经新岁，扁舟寄病身。<BR>
</font></big>
<font color="#400080">山城多晓瘴，泽国少晴春。渐远无相识，青梅独向人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_27 </em></strong></font><font
face="黑体" color="#800080"> </font><font size="4" color="#800080" face="宋体">【巴z旅寓寄朝中从叔】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">惊秋思浩然，信美向巴天。独倚临江树，初闻落日蝉。<BR>
</font></big>
<font color="#400080">哀荣悲往事，漂泊念多年。未便甘休去，吾宗尽见怜。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_28 </em></strong></font><font
face="黑体" color="#800080"> </font><font size="4" color="#800080" face="宋体">【寄司勋张员外学士】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">平昔偏知我，司勋张外郎。昨来闻m扰，忧甚欲颠狂。<BR>
</font></big>
<font color="#400080">烟暝搔愁鬓，春阴赖酒乡。江楼倚不得，横笛数声长。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_29 </em></strong></font><font
face="黑体" color="#800080"> </font><font size="4" color="#800080" face="宋体">【寄边上从事】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">男儿怀壮节，何不事嫖姚。高叠观诸寨，全师护大朝。<BR>
</font></big>
<font color="#400080">浅山寒放马，乱火夜防苗。下第春愁甚，劳君远见招。
<P><big><font size="3" face="黑体" color="#000080"><strong><em>&nbsp;&nbsp; 卷674_30 </em></strong></font><font
face="黑体" color="#800080"> </font><font size="4" color="#800080" face="宋体">【寄左省韦起居序】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">风神何蕴藉，张绪正当年。端简炉香里，濡毫洞案边。<BR>
</font></big>
<font color="#400080">饰装无雨备，著述减春眠。旦夕应弥入，银台晓候宣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_31 </em></strong></font><font
face="黑体" color="#800080"> </font><font size="4" color="#800080" face="宋体">【寄赠蓝田韦少府先辈】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">王畿第一县，县尉是词人。馆殿非初意，图书是旧贫。<BR>
</font></big>
<font color="#400080">斫冰泉窦响，赛雪庙松春。自此升通籍，清华日近身。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_32 </em></strong></font><font
face="黑体" color="#800080"> </font><font size="4" color="#800080" face="宋体">【寄怀元秀上人】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">悠悠干禄利，草草废渔樵。身世堪惆怅，风骚颇寂寥。<BR>
</font></big>
<font color="#400080">高秋期野步，积雨放趋朝。得句如相忆，莎斋且见招。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_33 </em></strong></font><font
face="黑体" color="#800080"> </font><font size="4" color="#800080" face="宋体">【赠圆P公（P，蜀僧。僖宗幸蜀，P坚免紫衣）】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">天阶让紫衣，冷格鹤犹卑。道胜嫌名出，身闲觉老迟。<BR>
</font></big>
<font color="#400080">晚香延宿火，寒磬度高枝。长说长松寺，他年与我期。
<P><big><font size="3" face="黑体" color="#000080"><strong><em>&nbsp;&nbsp; 卷674_34 </em></strong></font><font
face="黑体" color="#800080"> </font><font size="4" color="#800080" face="宋体">【寄题方干处士】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">山雪照湖水，漾舟湖畔归。松篁调远籁，台榭发清辉。<BR>
</font></big>
<font color="#400080">野岫分闲径，渔家并掩扉。暮年诗力在，新句更幽微。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_35 </em></strong></font><font
face="黑体" color="#800080"> </font><font size="4" color="#800080" face="宋体">【寄献湖州从叔员外】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">顾渚山边郡，溪将罨画通。远看城郭里，全在水云中。<BR>
</font></big>
<font color="#400080">西阁归何晚，东吴兴未穷。茶香紫笋露，洲回白O风。<BR>
</font></big>
<font color="#400080">歌缓眉低翠，杯明蜡翦红。政成寻往事，辍棹问渔翁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_36 </em></strong></font><font
face="黑体" color="#800080"> </font><font size="4" color="#800080" face="宋体">【访姨兄王斌渭口别墅】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">枯桑河上村，寥落旧田园。少小曾来此，悲凉不可言。<BR>
</font></big>
<font color="#400080">访邻多指冢，问路半移原。久歉家僮散，初晴野荠繁。<BR>
</font></big>
<font color="#400080">客帆悬极浦，渔网晒危轩。苦涩诗盈箧，荒唐酒满尊。<BR>
</font></big>
<font color="#400080">高枝霜果在，幽渚暝禽喧。远霭笼樵响，微烟起烧痕。<BR>
</font></big>
<font color="#400080">哀荣孤族分，感激外兄恩。三宿忘归去，圭峰恰对门。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_37 </em></strong></font><font
face="黑体" color="#800080"> </font><font size="4" color="#800080" face="宋体">【放朝偶作】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">寒极放朝天，欣闻半夜宣。时安逢密雪，日晏得高眠。<BR>
</font></big>
<font color="#400080">拥褐同休假，吟诗贺有年。坐来幽兴在，松亚小窗前。
<P><big><font size="3" face="黑体" color="#000080"><strong><em>&nbsp;&nbsp; 卷674_38 </em></strong></font><font
face="黑体" color="#800080"> </font><font size="4" color="#800080" face="宋体">【顺动后蓝田偶作（时丙辰初夏月）】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">小谏升中谏，三年侍玉除。且言无所补，浩叹欲何如。<BR>
</font></big>
<font color="#400080">宫阙飞灰烬，嫔嫱落里闾。蓝峰秋更碧，沾洒望銮舆。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_39 </em></strong></font><font
face="黑体" color="#800080"> </font><font size="4" color="#800080" face="宋体">【府中寓止寄赵大谏】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">老作含香客，贫无僦舍钱。神州容寄迹，大尹是同年。<BR>
</font></big>
<font color="#400080">密迩都忘倦，乖慵益见怜。雪风花月好，中夜便招延。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_40 </em></strong></font><font
face="黑体" color="#800080"> </font><font size="4" color="#800080" face="宋体">【峡中寓止二首】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">荆州未解围，小县结茅茨。强对官人笑，甘为野鹤欺。<BR>
</font></big>
<font color="#400080">江春铺网阔，市晚鬻蔬迟。子美犹如此，翻然不敢悲。<BR><BR>
<font color="#400080">传闻殊不定，銮辂几时还。俗易无常性，江清见老颜。<BR>
</font></big>
<font color="#400080">夜船归草市，春步上茶山。寨将来相问，儿童竞启关。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_41 </em></strong></font><font
face="黑体" color="#800080"> </font><font size="4" color="#800080" face="宋体">【颜惠詹事即孤侄舅氏谪官黔巫舟中相遇怆然有寄】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">犹子在天末，念渠怀渭阳。巴山偶会遇，江浦共悲凉。<BR>
</font></big>
<font color="#400080">谪宦君何远，穷游我自强。瘴村三月暮，雨熟野梅黄。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_42 </em></strong></font><font
face="黑体" color="#800080"> </font><font size="4" color="#800080" face="宋体">【访题进士孙秦延福南街居】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">多病久离索，相寻聊解颜。短墙通御水，疏树出南山。<BR>
</font></big>
<font color="#400080">岁月何难老，园林未得还。无门共荣达，孤坐却如闲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_43 </em></strong></font><font
face="黑体" color="#800080"> </font><font size="4" color="#800080" face="宋体">【访题进士张乔延兴门外所居】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">平生苦节同，旦夕会原东。掩卷斜阳里，看山落木中。<BR>
</font></big>
<font color="#400080">星霜今欲老，江海业全空。近日文场内，因君起古风。
<P><big><font size="3" face="黑体" color="#000080"><strong><em>&nbsp;&nbsp; 卷674_44 </em></strong></font><font
face="黑体" color="#800080"> </font><font size="4" color="#800080" face="宋体">【寄南浦谪官】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">多才翻得罪，天末抱穷忧。白首为迁客，青山绕万州。<BR>
</font></big>
<font color="#400080">醉欹梅障晓，歌厌竹枝秋。望阙怀乡泪，荆江水共流。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_45 </em></strong></font><font
face="黑体" color="#800080"> </font><font size="4" color="#800080" face="宋体">【李夷遇侍御久滞水乡因抒寄怀】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">簪豸年何久，悬帆兴甚长。江流爱吴越，诗格愈齐梁。<BR>
</font></big>
<font color="#400080">竹寺晴吟远，兰洲晚泊香。高闲徒自任，华省待为郎。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_46 </em></strong></font><font
face="黑体" color="#800080"> </font><font size="4" color="#800080" face="宋体">【寄膳部李郎中昌符】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">郊陪野步，早岁偶因诗。自后吟新句，长愁减旧知。<BR>
</font></big>
<font color="#400080">静灯微落烬，寒砚旋生澌。夜夜冥搜苦，那能鬓不衰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_47 </em></strong></font><font
face="黑体" color="#800080"> </font><font size="4" color="#800080" face="宋体">【寄前水部贾员外嵩】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">谢病别文昌，仙舟向越乡。贵为金马客，雅称水曹郎。<BR>
</font></big>
<font color="#400080">白鹭同孤洁，清波共渺茫。相如词赋外，骚雅趣何长。
<P><big><font size="3" face="黑体" color="#000080"><strong><em>&nbsp;&nbsp; 卷674_48 </em></strong></font><font
face="黑体" color="#800080"> </font><font size="4" color="#800080" face="宋体">【寄棋客】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">松窗楸局稳，相顾思皆凝。几局赌山果，一先饶海僧。<BR>
</font></big>
<font color="#400080">覆图闻夜雨，下子对秋灯。何日无羁束，期君向杜陵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_49 </em></strong></font><font
face="黑体" color="#800080"> </font><font size="4" color="#800080" face="宋体">【闻进士许彬罢举归睦州怅然怀寄】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">桐庐归旧庐，垂老复樵渔。吾子虽言命，乡人懒读书。<BR>
</font></big>
<font color="#400080">烟舟撑晚浦，雨屐剪春蔬。异代名方振，哀吟莫废初。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_50 </em></strong></font><font
face="黑体" color="#800080"> </font><font size="4" color="#800080" face="宋体">【长安夜坐寄怀湖外嵇处士】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">万里念江海，浩然天地秋。风高群木落，夜久数星流。<BR>
</font></big>
<font color="#400080">钟绝分宫漏，萤微隔御沟。遥思洞庭上，苇露滴渔舟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_51 </em></strong></font><font
face="黑体" color="#800080"> </font><font size="4" color="#800080" face="宋体">【赠文士王雄】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">知己竟何人，哀君尚苦辛。图书长在手，文学老于身。<BR>
</font></big>
<font color="#400080">公道天难废，贞姿世任嗔。小斋松菊静，愿卜子为邻。
<P><big><font size="3" face="黑体" color="#000080"><strong><em>&nbsp;&nbsp; 卷674_52 </em></strong></font><font
face="黑体" color="#800080"> </font><font size="4" color="#800080" face="宋体">【赠富平李宰】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">夫君清且贫，琴鹤最相亲。简肃诸曹事，安闲一境人。<BR>
</font></big>
<font color="#400080">陵山云里拜，渠路雨中巡。易得连宵醉，千缸石冻春。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_53 </em></strong></font><font
face="黑体" color="#800080"> </font><font size="4" color="#800080" face="宋体">【赠尚颜上人】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">相寻喜可知，放锡便论诗。酷爱山兼水，唯应我与师。<BR>
</font></big>
<font color="#400080">风雷吟不觉，猿鹤老为期。近辈推栖白，其如趣向卑。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_54 </em></strong></font><font
face="黑体" color="#800080"> </font><font size="4" color="#800080" face="宋体">【赠泗口苗居士】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">岁晏乐园林，维摩契道心。江云寒不散，庭雪夜方深。<BR>
</font></big>
<font color="#400080">酒劝渔人饮，诗怜稚子吟。四郊多垒日，勉我舍朝簪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_55 </em></strong></font><font
face="黑体" color="#800080"> </font><font size="4" color="#800080" face="宋体">【梁烛处士辞金陵，相国杜公归旧山，因以寄赠】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">相庭留不得，江野有苔矶。两浙寻山遍，孤舟载鹤归。<BR>
</font></big>
<font color="#400080">世间书读尽，云外客来稀。谏署搜贤急，应难惜布衣。
<P><big><font size="3" face="黑体" color="#000080"><strong><em>&nbsp;&nbsp; 卷674_56 </em></strong></font><font
face="黑体" color="#800080"> </font><font size="4" color="#800080" face="宋体">【哭建州李员外频】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">令终归故里，末岁道如初。旧友谁为志，清风岂易书。<BR>
</font></big>
<font color="#400080">雨坟生野蕨，乡奠钓江鱼。独夜吟还泣，前年伴直庐。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_57 </em></strong></font><font
face="黑体" color="#800080"> </font><font size="4" color="#800080" face="宋体">【哭进士李洞二首】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">所惜绝吟声，不悲君不荣。李端终薄宦，贾岛得高名。<BR>
</font></big>
<font color="#400080">旅葬新坟小，遗孤远俗轻。犹疑随计晚，昨夜草虫鸣。<br>
<font color="#400080">自闻东蜀病，唯我独关情。若近长江死，想君胜在生。<BR>
</font></big>
<font color="#400080">瘴蒸丹硎，灯隔素帷清。冢树僧栽后，新蝉一两声。
<P><big><font size="3" face="黑体" color="#000080"><strong><em>&nbsp;&nbsp; 卷674_58 </em></strong></font><font
face="黑体" color="#800080"> </font><font size="4" color="#800080" face="宋体">【南康郡牧陆肱郎中辟许棠先辈为郡从事，因有寄赠】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">末路思前侣，犹为恋故巢。江山多胜境，宾主是贫交。<BR>
</font></big>
<font color="#400080">饮舫闲依苇，琴堂雅结茅。夜清僧伴宿，水月在松梢。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_59 </em></strong></font><font
face="黑体" color="#800080"> </font><font size="4" color="#800080" face="宋体">【久不得张乔消息】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">天末去程孤，沿淮复向吴。乱离何处甚，安稳到家无。<BR>
</font></big>
<font color="#400080">树尽云垂野，樯稀月满湖。伤心绕村落，应少旧耕夫。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_60 </em></strong></font><font
face="黑体" color="#800080"> </font><font size="4" color="#800080" face="宋体">【题嵩高隐者居】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">岂易访仙踪，云萝千万重。他年来卜隐，此景愿相容。<BR>
</font></big>
<font color="#400080">乱水林中路，深山雪里钟。见君琴酒乐，回首兴何慵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_61 </em></strong></font><font
face="黑体" color="#800080"> </font><font size="4" color="#800080" face="宋体">【赵U郎中席上赋蝴蝶】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">寻艳复寻香，似闲还似忙。暖烟沈蕙径，微雨宿花房。<BR>
</font></big>
<font color="#400080">书幌轻随梦，歌楼误采妆。王孙深属意，绣入舞衣裳。
<P><big><font size="3" face="黑体" color="#000080"><strong><em>&nbsp;&nbsp; 卷674_62 </em></strong></font><font
face="黑体" color="#800080"> </font><font size="4" color="#800080" face="宋体">【贺进士骆用锡登第】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">苦辛垂二纪，擢第却沾裳。春榜到春晚，一家荣一乡。<BR>
</font></big>
<font color="#400080">题名登塔喜，醵宴为花忙。好是东归日，高槐蕊半黄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_63 </em></strong></font><font
face="黑体" color="#800080"> </font><font size="4" color="#800080" face="宋体">【兴州东池】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">南连乳郡流，阔碧浸晴楼。彻底千峰影，无风一片秋。<BR>
</font></big>
<font color="#400080">垂杨拂莲叶，返照媚渔舟。鉴貌还惆怅，难遮两鬓羞。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_64 </em></strong></font><font
face="黑体" color="#800080"> </font><font size="4" color="#800080" face="宋体">【渠江旅思】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">流落复蹉跎，交亲半逝波。谋身非不切，言命欲如何。<BR>
</font></big>
<font color="#400080">故楚春田废，穷巴瘴雨多。引人乡泪尽，夜夜竹枝歌。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_65 </em></strong></font><font
face="黑体" color="#800080"> </font><font size="4" color="#800080" face="宋体">【登杭州城（一作题杭州樟亭，一作题樟亭驿楼）】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">漠漠江天外，登临返照间。潮来无别浦，木落见他山。<BR>
</font></big>
<font color="#400080">沙鸟晴飞远，渔人夜唱闲。岁穷归未得，心逐片帆还。
<P><big><font size="3" face="黑体" color="#000080"><strong><em>&nbsp;&nbsp; 卷674_66 </em></strong></font><font
face="黑体" color="#800080"> </font><font size="4" color="#800080" face="宋体">【曲江】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">细草岸西东，酒旗摇水风。楼台在烟杪，鸥鹭下沙中。<BR>
</font></big>
<font color="#400080">翠幄晴相接，芳洲夜暂空。何人赏秋景，兴与此时同。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_67 </em></strong></font><font
face="黑体" color="#800080"> </font><font size="4" color="#800080" face="宋体">【沙苑】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">茫茫信马行，不似近都城。苑吏犹迷路，江人莫问程。<BR>
</font></big>
<font color="#400080">聚来千嶂出，落去一川平。日暮客心速，愁闻雁数声。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_68 </em></strong></font><font
face="黑体" color="#800080"> </font><font size="4" color="#800080" face="宋体">【通川客舍】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">奔走失前计，淹留非本心。已难消永夜，况复听秋霖。<BR>
</font></big>
<font color="#400080">渐解巴儿语，谁怜越客吟。黄花徒满手，白发不胜簪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_69 </em></strong></font><font
face="黑体" color="#800080"> </font><font size="4" color="#800080" face="宋体">【潼关道中】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">白道晓霜迷，离灯照马嘶。秋风满关树，残月隔河鸡。<BR>
</font></big>
<font color="#400080">来往非无倦，穷通岂易齐。何年归故社，披雨剪春畦。
<P><big><font size="3" face="黑体" color="#000080"><strong><em>&nbsp;&nbsp; 卷674_70 </em></strong></font><font
face="黑体" color="#800080"> </font><font size="4" color="#800080" face="宋体">【终南白鹤观】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">步步景通真，门前众水分。柽萝诸洞合，钟磬上清闻。<BR>
</font></big>
<font color="#400080">古木千寻雪，寒山万丈云。终期扫坛级，来事紫阳君。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_71 </em></strong></font><font
face="黑体" color="#800080"> </font><font size="4" color="#800080" face="宋体">【题兴善寺寂上人院】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">客来风雨后，院静似荒凉。罢讲蛩离砌，思山叶满廊。<BR>
</font></big>
<font color="#400080">腊高兴故疾，炉暖发馀香。自说匡庐侧，杉阴半石床。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_72 </em></strong></font><font
face="黑体" color="#800080"> </font><font size="4" color="#800080" face="宋体">【题水部李羽员外招国里居】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">野色入前轩，然琴与尊。画僧依寺壁，栽苇学江村。<BR>
</font></big>
<font color="#400080">自酝花前酒，谁敲雪里门。不辞朝谒远，唯要近慈恩。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_73 </em></strong></font><font
face="黑体" color="#800080"> </font><font size="4" color="#800080" face="宋体">【信美寺岑上人（一作司空图诗）】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">巡礼诸方遍，湘南颇有缘。焚香老山寺，乞食向江船。<BR>
</font></big>
<font color="#400080">纱碧笼名画，灯寒照净禅。我来能永日，莲漏滴阶前。
<P><big><font size="3" face="黑体" color="#000080"><strong><em>&nbsp;&nbsp; 卷674_74 </em></strong></font><font
face="黑体" color="#800080"> </font><font size="4" color="#800080" face="宋体">【池上】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">池榭惬幽独，狂吟学解嘲。露荷香自在，风竹冷相敲。<BR>
</font></big>
<font color="#400080">丧志嫌孤宦，忘机爱澹交。仙山如有分，必拟访三茅。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_75 </em></strong></font><font
face="黑体" color="#800080"> </font><font size="4" color="#800080" face="宋体">【游贵侯城南林墅】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">韦杜八九月，亭台高下风。独来新霁后，闲步澹烟中。<BR>
</font></big>
<font color="#400080">荷密连池绿，柿繁和叶红。主人贪贵达，清境属邻翁。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_76 </em></strong></font><font
face="黑体" color="#800080"> </font><font size="4" color="#800080" face="宋体">【江行】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">漂泊病难任，逢人泪满襟。关东多事日，天末未归心。<BR>
</font></big>
<font color="#400080">夜雨荆江涨，春云郢树深。殷勤听渔唱，渐次入吴音。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_77 </em></strong></font><font
face="黑体" color="#800080"> </font><font size="4" color="#800080" face="宋体">【舟次通泉精舍】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">江清如洛I，寺好似香山。劳倦孤舟里，登临半日间。<BR>
</font></big>
<font color="#400080">树凉巢鹤健，岩响语僧闲。更共幽云约，秋随绛帐还。
<P><big><font size="3" face="黑体" color="#000080"><strong><em>&nbsp;&nbsp; 卷674_78 </em></strong></font><font
face="黑体" color="#800080"> </font><font size="4" color="#800080" face="宋体">【水轩】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">日日狎沙禽，偷安且放吟。读书老不入，爱酒病还深。<BR>
</font></big>
<font color="#400080">歉后为羁客，兵馀问故林。杨花满床席，搔首度春阴。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_79 </em></strong></font><font
face="黑体" color="#800080"> </font><font size="4" color="#800080" face="宋体">【浔阳姚宰厅作】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">县幽公事稀，庭草是山薇。足得招棋侣，何妨著道衣。<BR>
</font></big>
<font color="#400080">野泉当案落，汀鹭入衙飞。寺去东林近，多应隔宿归。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_80 </em></strong></font><font
face="黑体" color="#800080"> </font><font size="4" color="#800080" face="宋体">【梓潼岁暮】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">江城无宿雪，风物易为春。酒美消磨日，梅香著莫人。<BR>
</font></big>
<font color="#400080">老吟穷景象，多难损精神。渐有还京望，绵州减战尘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_81 </em></strong></font><font
face="黑体" color="#800080"> </font><font size="4" color="#800080" face="宋体">【咸阳】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">咸阳城下宿，往事可悲思。未有谋身计，频迁反正期。<BR>
</font></big>
<font color="#400080">冻河孤棹涩，老树叠巢危。莫问今行止，漂漂不自知。
<P><big><font size="3" face="黑体" color="#000080"><strong><em>&nbsp;&nbsp; 卷674_82 </em></strong></font><font
face="黑体" color="#800080"> </font><font size="4" color="#800080" face="宋体">【长安感兴】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">徒劳悲丧乱，自古戒繁华。落日狐兔径，近年公相家。<BR>
</font></big>
<font color="#400080">可悲闻玉笛，不见走香车。寂寞墙匡里，春阴挫杏花。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_83 </em></strong></font><font
face="黑体" color="#800080"> </font><font size="4" color="#800080" face="宋体">【闻所知游樊川有寄】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">谁无泉石趣，朝下少同过。贪胜觉程近，爱闲经宿多。<BR>
</font></big>
<font color="#400080">片沙留白鸟，高木引青萝。醉把渔竿去，殷勤藉岸莎。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_84 </em></strong></font><font
face="黑体" color="#800080"> </font><font size="4" color="#800080" face="宋体">【张谷田舍】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">县官清且俭，深谷有人家。一径入寒竹，小桥穿野花。<BR>
</font></big>
<font color="#400080">碓喧春涧满，梯倚绿桑斜。自说年来稔，前村酒可赊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_85 </em></strong></font><font
face="黑体" color="#800080"> </font><font size="4" color="#800080" face="宋体">【深居】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">吾道有谁同，深居自固穷。殷勤谢绿树，朝夕惠清风。<BR>
</font></big>
<font color="#400080">书满闲窗下，琴横野艇中。年来头更白，雅称钓鱼翁。
<P><big><font size="3" face="黑体" color="#000080"><strong><em>&nbsp;&nbsp; 卷674_86 </em></strong></font><font
face="黑体" color="#800080"> </font><font size="4" color="#800080" face="宋体">【端居】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">叶叶下高梧，端居失所图。乱离时辈少，风月夜吟孤。<BR>
</font></big>
<font color="#400080">旧疾衰还有，穷愁醉暂无。秋光如水国，不语理霜须。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_87 </em></strong></font><font
face="黑体" color="#800080"> </font><font size="4" color="#800080" face="宋体">【郊园】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">相近复相寻，山僧与水禽。烟蓑春钓静，雪屋夜棋深。<BR>
</font></big>
<font color="#400080">雅道谁开口，时风未醒心。溪光何以报，只有醉和吟。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_88 </em></strong></font><font
face="黑体" color="#800080"> </font><font size="4" color="#800080" face="宋体">【郊野】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">蓼水菊篱边，新晴有乱蝉。秋光终寂寞，晚醉自留连。<BR>
</font></big>
<font color="#400080">野湿禾中露，村闲社后天。题诗满红叶，何必浣花笺。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_89 </em></strong></font><font
face="黑体" color="#800080"> </font><font size="4" color="#800080" face="宋体">【旅寓洛南村舍】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">村落清明近，秋千稚女夸。春阴妨柳絮，月黑见梨花。<BR>
</font></big>
<font color="#400080">白鸟窥鱼网，青帘认酒家。幽栖虽自适，交友在京华。
<P><big><font size="3" face="黑体" color="#000080"><strong><em>&nbsp;&nbsp; 卷674_90 </em></strong></font><font
face="黑体" color="#800080"> </font><font size="4" color="#800080" face="宋体">【杏花】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">不学梅欺雪，轻红照碧池。小桃新谢后，双燕却来时。<BR>
</font></big>
<font color="#400080">香属登龙客，烟笼宿蝶枝。临轩须貌取，风雨易离披。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_91 </em></strong></font><font
face="黑体" color="#800080"> </font><font size="4" color="#800080" face="宋体">【水林檎花】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">一露一朝新，帘栊晓景分。艳和蜂蝶动，香带管弦闻。<BR>
</font></big>
<font color="#400080">笑拟春无力，妆浓酒渐醺。直疑风起夜，飞去替行云。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_92 </em></strong></font><font
face="黑体" color="#800080"> </font><font size="4" color="#800080" face="宋体">【蓼花】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">蔟蔟复悠悠，年年拂漫流。差池伴黄菊，冷淡过清秋。<BR>
</font></big>
<font color="#400080">晚带鸣虫急，寒藏宿鹭愁。故溪归不得，凭仗系渔舟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_93 </em></strong></font><font
face="黑体" color="#800080"> </font><font size="4" color="#800080" face="宋体">【江梅】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">江梅且缓飞，前辈有歌词。莫惜黄金缕，难忘白雪枝。<BR>
</font></big>
<font color="#400080">吟看归不得，醉嗅立如痴。和雨和烟折，含情寄所思。
<P><big><font size="3" face="黑体" color="#000080"><strong><em>&nbsp;&nbsp; 卷674_94 </em></strong></font><font
face="黑体" color="#800080"> </font><font size="4" color="#800080" face="宋体">【荔枝】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">平昔谁相爱，骊山遇贵妃。枉教生处远，愁见摘来稀。<BR>
</font></big>
<font color="#400080">晚夺红霞色，晴欺瘴日威。南荒何所恋，为尔即忘归。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_95 </em></strong></font><font
face="黑体" color="#800080"> </font><font size="4" color="#800080" face="宋体">【驻跸华下同年司封员外从翁许共游西溪久违前契戏成寄赠】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">北渚牵吟兴，西溪爽共游。指期乘禁马，无暇狎沙鸥。<BR>
</font></big>
<font color="#400080">纵目怀青岛，澄心想碧流。明公非不爱，应待泛龙舟。<br>
<P><big><font size="3" face="黑体" color="#000080"><strong><em>&nbsp;&nbsp; 卷674_96 </em></strong></font><font
face="黑体" color="#800080"> </font><font size="4" color="#800080" face="宋体">【谷自乱离之后在西蜀半纪之馀多寓止精舍…四韵以吊之】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">每思闻净话，雨夜对禅床。未得重相见，秋灯照影堂。<BR>
</font></big>
<font color="#400080">孤云终负约，薄宦转堪伤。梦绕长松塔，遥焚一炷香。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷674_97 </em></strong></font><font
face="黑体" color="#800080"> </font><font size="4" color="#800080" face="宋体">【投时相十韵】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">何以保孤危，操修自不知。众中常杜口，梦里亦吟诗。<BR>
</font></big>
<font color="#400080">失计辞山早，非才得仕迟。薄冰安可履，暗室岂能欺。<BR>
</font></big>
<font color="#400080">勤苦流萤信，吁嗟宿燕知。残钟残漏晓，落叶落花时。<BR>
</font></big>
<font color="#400080">故旧寒门少，文章外族衰。此生多R轲，半世足漂离。<BR>
</font></big>
<font color="#400080">省署随清品，渔舟爽素期。恋恩休未遂，双鬓渐成丝。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
