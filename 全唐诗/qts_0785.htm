<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百八十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百八十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷785_1 </em></strong></font><font
face="黑体" color="#800080"> </font><font size="4" color="#800080" face="宋体">【明月湖醉后蔷薇花歌】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">万朵当轩红灼灼，晚阴照水尘不著。西施醉后情不禁，<BR>
</font></big>
<font color="#400080">侍儿扶下蕊珠阁。柔条嫩蕊轻wV鳃，一低一昂合又开。<BR>
</font></big>
<font color="#400080">深红浅绿状不得，日斜池畔香风来。红能柔，绿能软，<BR>
</font></big>
<font color="#400080">浓淡参差相宛转。舞蝶双双谁唤来，轻绡片片何人剪。<BR>
</font></big>
<font color="#400080">白发使君思帝乡，驱妻领女游花傍。持杯忆著曲江事，<BR>
</font></big>
<font color="#400080">千花万叶垂宫墙。复有同心初上第，日暮华筵移水际。<BR>
</font></big>
<font color="#400080">笙歌日日徵教坊，倾国名倡尽佳丽。我曾此处同诸生，<BR>
</font></big>
<font color="#400080">飞盂落盏纷纵横。将欲得到上天路，刚向直道中行去。<BR>
</font></big>
<font color="#400080">一朝失势当如此，万事如灰壮心死。谁知奏御数万言，<BR>
</font></big>
<font color="#400080">翻割龟符四千里。丈夫达则贤，穷则愚。胡为紫，胡为朱？<BR>
</font></big>
<font color="#400080">莫思身外穷通事，且醉花前一百壶。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷785_2 </em></strong></font><font
face="黑体" color="#800080"> </font><font size="4" color="#800080" face="宋体">【春二首】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">东风吹水国，金鸦影暖南山北。蒲抽小剑割湘波，<BR>
</font></big>
<font color="#400080">柳拂长眉舞春色。白铜堤下烟苍苍，林端细蕊参差香。<BR>
</font></big>
<font color="#400080">绿桑枝下见桃叶，回看青云空断肠。<br><BR>
<font color="#400080">乌足迟迟日宫里，天门击鼓龙蛇起。风师剪翠换枯条，<BR>
</font></big>
<font color="#400080">青帝道度窘水。蜂蝶缤纷抱香蕊，锦鳞跳掷红云尾。<BR>
</font></big>
<font color="#400080">绣衣白马不归来，双成倚槛春心醉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷785_3 </em></strong></font><font
face="黑体" color="#800080"> </font><font size="4" color="#800080" face="宋体">【夏】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">赤帝旗迎火云起，南山石裂吴牛死。绣楹夜夜箔虾须，<BR>
</font></big>
<font color="#400080">象榻重重簟湘水。彤彤日脚烧冰井，古陌尘飞野烟静。<BR>
</font></big>
<font color="#400080">汉帝高堂汗若珠，班姬明月无停影。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷785_4 </em></strong></font><font
face="黑体" color="#800080"> </font><font size="4" color="#800080" face="宋体">【秋】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">月色驱秋下穹昊，梁间燕语辞巢早。古苔凝紫贴瑶阶，<BR>
</font></big>
<font color="#400080">露槿啼红堕江草。越客羁魂挂长道，西风欲揭南山倒。<BR>
</font></big>
<font color="#400080">粉娥恨骨不胜衣，映门楚碧蝉声老。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷785_5 </em></strong></font><font
face="黑体" color="#800080"> </font><font size="4" color="#800080" face="宋体">【冬】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">苍茫枯碛阴云满，古木号空昼光短。云拥三峰岳色低，<BR>
</font></big>
<font color="#400080">冰坚九曲河声断。浩汗霜风刮天地，温泉火井无生意。<BR>
</font></big>
<font color="#400080">泽国龙蛇冻不伸，南山瘦柏销残翠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷785_6 </em></strong></font><font
face="黑体" color="#800080"> </font><font size="4" color="#800080" face="宋体">【鸡头】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">湖浪参差叠寒玉，水仙晓展钵盘绿。淡黄根老栗皱圆，<BR>
</font></big>
<font color="#400080">染青刺短金罂熟。紫罗小囊光紧蹙，一掬真珠藏猬腹。<BR>
</font></big>
<font color="#400080">丛丛引觜傍莲洲，满川恐作天鸡哭。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷785_7 </em></strong></font><font
face="黑体" color="#800080"> </font><font size="4" color="#800080" face="宋体">【红蔷薇（一作庄南杰诗）】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">九天碎霞明泽国，造化工夫潜剪刻。浅碧眉长约细枝，<BR>
</font></big>
<font color="#400080">深红刺短钩春色。晴日当楼晓香歇，锦带盘空欲成结。<BR>
</font></big>
<font color="#400080">谢豹声催麦陇秋，春风吹落猩猩血。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷785_8 </em></strong></font><font
face="黑体" color="#800080"> </font><font size="4" color="#800080" face="宋体">【斑竹簟】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">龙鳞满床波浪湿，血光点点湘娥泣。一片晴霞冻不飞，<BR>
</font></big>
<font color="#400080">深沈尽讶蛟人立。百朵排花蜀缬明，珊瑚枕滑葛衣轻。<BR>
</font></big>
<font color="#400080">闲窗独卧晓不起，冷浸羁魂锦江里。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷785_9 </em></strong></font><font
face="黑体" color="#800080"> </font><font size="4" color="#800080" face="宋体">【听琴】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">六律铿锵间宫徵，伶伦写入梧桐尾。七条瘦玉叩寒星，<BR>
</font></big>
<font color="#400080">万派流泉哭纤指。空山雨脚随云起，古木灯青啸山鬼。<BR>
</font></big>
<font color="#400080">田文堕泪曲未终，子规啼血哀猿死。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷785_10 </em></strong></font><font
face="黑体" color="#800080"> </font><font size="4" color="#800080" face="宋体">【石榴】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">蝉啸秋云槐叶齐，石榴香老庭枝低。流霞色染紫罂粟，<BR>
</font></big>
<font color="#400080">黄蜡纸苞红瓠犀。玉刻冰壶含露湿，拾咚拼湘娥泣。<BR>
</font></big>
<font color="#400080">萧娘初嫁嗜甘酸，嚼破水精千万粒。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷785_11 </em></strong></font><font
face="黑体" color="#800080"> </font><font size="4" color="#800080" face="宋体">【秦家行】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">彗孛飞光照天地，九天瓦裂屯冤气。鬼哭声声怨赵高，<BR>
</font></big>
<font color="#400080">宫花滴尽扶苏泪。祸起萧墙不知戢，羽书催筑长城急。<BR>
</font></big>
<font color="#400080">剑上忠臣血未干，沛公已向函关入。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷785_12 </em></strong></font><font
face="黑体" color="#800080"> </font><font size="4" color="#800080" face="宋体">【小苏家】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">双月讴cA辗秋碧，细风斜掩神仙宅。麦门冬长马鬣青，<BR>
</font></big>
<font color="#400080">茱萸蕊绽蝇头赤。流苏斗帐悬高壁，彩凤盘龙缴香额。<BR>
</font></big>
<font color="#400080">堂内月娥横剪波，倚门肠断虾须隔。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷785_13 </em></strong></font><font
face="黑体" color="#800080"> </font><font size="4" color="#800080" face="宋体">【斑竹】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">浓绿疏茎绕湘水，春风抽出蛟龙尾。色抱霜花粉黛光，<BR>
</font></big>
<font color="#400080">枝撑蜀锦红霞起。交戛敲欹无俗声，满林风曳刀枪横。<BR>
</font></big>
<font color="#400080">殷痕苦雨洗不落，犹带湘娥泪血腥。袅娜梢头扫秋月，<BR>
</font></big>
<font color="#400080">影穿林下疑残雪。我今惭愧子猷心，解爱此君名不灭。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷785_14 </em></strong></font><font
face="黑体" color="#800080"> </font><font size="4" color="#800080" face="宋体">【天竺国胡僧水晶念珠】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">天竺胡僧踏云立，红精素贯鲛人泣。细影疑随焰火销，<BR>
</font></big>
<font color="#400080">圆光恐滴袈裟湿。夜梵西天千佛声，指轮次第驱寒星。<BR>
</font></big>
<font color="#400080">若非叶下滴秋露，则是井底圆春冰。凄清妙丽应难并，<BR>
</font></big>
<font color="#400080">眼界真如意珠静。碧莲花下独提携，坚洁何如幻泡影。<br>
<P><big><font size="3" face="黑体" color="#000080"><strong><em>&nbsp;&nbsp; 卷785_15 </em></strong></font><font
face="黑体" color="#800080"> </font><font size="4" color="#800080" face="宋体">【白雪歌】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">皇穹何处飞琼屑，散下人间作春雪。五花马踏白云衢，<BR>
</font></big>
<font color="#400080">七香车碾瑶墀月。苏岩乳洞拥山家，涧藤古栗盘银蛇。<BR>
</font></big>
<font color="#400080">寒郊复叠铺柳絮，古碛烂熳吹芦花。流泉不下孤汀咽，<BR>
</font></big>
<font color="#400080">断臂老猿声欲绝。鸟啄冰潭玉镜开，风敲檐溜水晶折。<BR>
</font></big>
<font color="#400080">拂户初疑粉蝶飞，看山又讶白鸥归。孙康冻死读书闱，<BR>
</font></big>
<font color="#400080">火井不暖温泉微。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷785_16 </em></strong></font><font
face="黑体" color="#800080"> </font><font size="4" color="#800080" face="宋体">【琵琶】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">粉胸绣臆谁家女，香拨星星共春语。七盘岭上走鸾铃，<BR>
</font></big>
<font color="#400080">十二峰头弄云雨。千悲万恨四五弦，弦中甲马声骈阗。<BR>
</font></big>
<font color="#400080">山僧扑破琉璃钵，壮士击折珊瑚鞭。珊瑚鞭折声交戛，<BR>
</font></big>
<font color="#400080">玉盘倾泻真珠滑。海神驱趁夜涛回，江娥蹙踏春冰裂。<BR>
</font></big>
<font color="#400080">满坐红妆尽泪垂，望乡之客不胜悲。曲终调绝忽飞去，<BR>
</font></big>
<font color="#400080">洞庭月落孤云归。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷785_17 </em></strong></font><font
face="黑体" color="#800080"> </font><font size="4" color="#800080" face="宋体">【伤哉行】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">兔走乌飞不相见，人事依稀速如电。王母夭桃一度开，<BR>
</font></big>
<font color="#400080">玉楼红粉千回变。车驰马走咸阳道，石家旧宅空荒草。<BR>
</font></big>
<font color="#400080">秋雨无情不惜花，芙蓉一一惊颠倒。劝君莫谩栽荆棘，<BR>
</font></big>
<font color="#400080">秦皇虚费驱山力。英风一去更无言，白骨沈埋暮山碧。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷785_18 </em></strong></font><font
face="黑体" color="#800080"> </font><font size="4" color="#800080" face="宋体">【留赠偃师主人】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">孤城漏未残，徒侣拂征鞍。洛北去愁远，淮南归梦阑。<BR>
</font></big>
<font color="#400080">晓灯回壁暗，晴雪卷帘寒。更尽主人酒，出门行路难。
<P><big><font size="3" face="黑体" color="#000080"><strong><em>&nbsp;&nbsp; 卷785_19 </em></strong></font><font
face="黑体" color="#800080"> </font><font size="4" color="#800080" face="宋体">【长门】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">怅望黄金屋，恩衰似越逃。花生针眼刺，月送剪肠刀。<BR>
</font></big>
<font color="#400080">地近欢娱远，天低雨露高。时看回辇处，泪脸湿夭桃。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷785_20 </em></strong></font><font
face="黑体" color="#800080"> </font><font size="4" color="#800080" face="宋体">【宴李家宅】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">画屏深掩瑞云光，罗绮花飞白玉堂。银}酒倾鱼尾倒，<BR>
</font></big>
<font color="#400080">金炉灰满鸭心香。轻摇绿水青蛾敛，乱触红丝皓腕狂。<BR>
</font></big>
<font color="#400080">今日恩荣许同听，不辞沈醉一千觞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷785_21 </em></strong></font><font
face="黑体" color="#800080"> </font><font size="4" color="#800080" face="宋体">【长信宫】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">细草侵阶乱碧鲜，宫门深锁绿杨天。珠帘欲卷抬秋水，<BR>
</font></big>
<font color="#400080">罗幌微开动冷烟。风引漏声过枕上，月移花影到窗前。<BR>
</font></big>
<font color="#400080">独挑残烛魂堪断，却恨青蛾误少年。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷785_22 </em></strong></font><font
face="黑体" color="#800080"> </font><font size="4" color="#800080" face="宋体">【骊山感怀】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">武帝寻仙驾海游，禁门高闭水空流。深宫带日年年色，<BR>
</font></big>
<font color="#400080">翠柏凝烟夜夜愁。鸾凤影沈归万古，歌钟声断梦千秋。<BR>
</font></big>
<font color="#400080">晚来惆怅无人会，云雨能飞傍玉楼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷785_23 </em></strong></font><font
face="黑体" color="#800080"> </font><font size="4" color="#800080" face="宋体">【绝句】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">石沈辽海阔，剑别楚山长。会合知无日，离心满夕阳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷785_24 </em></strong></font><font
face="黑体" color="#800080"> </font><font size="4" color="#800080" face="宋体">【听唱鹧鸪】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">金谷歌传第一流，鹧鸪清怨碧云愁。<br>夜来省得曾闻处，万里月明湘水流。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷785_25 </em></strong></font><font
face="黑体" color="#800080"> </font><font size="4" color="#800080" face="宋体">【杂诗（第八首一作白居易诗）】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">劝君莫惜金缕衣，劝君须惜少年时。<br>有花堪折直须折，莫待无花空折枝。<br>
<br>
<font color="#400080">青天无云月如烛，露泣梨花白如玉。<br>子规一夜啼到明，美人独在空房宿。<br>
<br>
<font color="#400080">空赐罗衣不赐恩，一薰香后一销魂。<br>虽然舞袖何曾舞，常对春风`泪痕。<br>
<br>
<font color="#400080">不洗残妆凭绣床，也同女伴绣鸳鸯。<br>回针刺到双飞处，忆著征夫泪数行。<br>
<br>
<font color="#400080">眼想心思梦里惊，无人知我此时情。<br>不如池上鸳鸯鸟，双宿双飞过一生。<br>
<br>
<font color="#400080">一去辽阳系梦魂，忽传征骑到中门。<br>纱窗不肯施红粉，徒遣萧郎问泪痕。<br>
<br>
<font color="#400080">莺啼露冷酒初醒，罨画楼西晓角鸣。<br>翠羽帐中人梦觉，宝钗斜坠枕函声。<br>
<br>
<font color="#400080">行人南北分征路，流水东西接御沟。<br>终日坡前怨离别，谩名长乐是长愁。<br>
<br>
<font color="#400080">偏倚绣床愁不起，双垂玉箸翠鬟低。<br>卷帘相待无消息，夜合花前日又西。<br>
<br>
<font color="#400080">悔将泪眼向东开，特地愁从望里来。<br>三十六峰犹不见，况伊如燕这身材。<br>
<br>
<font color="#400080">满目笙歌一段空，万般离恨总随风。<br>多情为谢残阳意，与展晴霞片片红。<br>
<br>
<font color="#400080">两心不语暗知情，灯下裁缝月下行。<br>行到阶前知未睡，夜深闻放剪刀声。<br>
<br>
<font color="#400080">近寒食雨草萋萋，著麦苗风柳映堤。<br>早是有家归未得，杜鹃休向耳边啼。<br>
<br>
<font color="#400080">水纹珍簟思悠悠，千里佳期一夕休。<br>从此无心爱良夜，任他明月下西楼。<br>
<br>
<font color="#400080">数日相随两不忘，郎心如妾妾如郎。<br>出门便是东西路，把取红笺各断肠。<br>
<br>
<font color="#400080">无定河边暮角声，赫连台畔旅人情。<br>函关归路千馀里，一夕秋风白发生。<br>
<br>
<font color="#400080">花落长川草色青，暮山重叠两冥冥。<br>逢春便觉飘蓬苦，今日分飞一涕零。<br>
<br>
<font color="#400080">洛阳才子邻箫恨，湘水佳人锦瑟愁。<br>今昔两成惆怅事，临邛春尽暮江流。<br>
<br>
<font color="#400080">浙江轻浪去悠悠，望海楼吹望海愁。<br>莫怪乡心随魄断，十年为客在他州。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷785_26 </em></strong></font><font
face="黑体" color="#800080"> </font><font size="4" color="#800080" face="宋体">【初过汉江】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">襄阳好向岘亭看，人物萧条值岁阑。<br>为报习家多置酒，夜来风雪过江寒。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷785_27 </em></strong></font><font
face="黑体" color="#800080"> </font><font size="4" color="#800080" face="宋体">【读庾信集】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">四朝十帝尽风流，建业长安两醉游。<br>惟有一篇杨柳曲，江南江北为君愁。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
