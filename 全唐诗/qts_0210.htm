<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百一十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百一十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷210_1 </em></strong></font><font
face="黑体" color="#800080"> </font><font size="4" color="#800080" face="宋体">【奉陪韦中丞使君游鹤林寺】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">古寺传灯久，层城闭阁闲。香花同法侣，旌旆入深山。<BR>
</font></big>
<font color="#400080">寒磬虚空里，孤云起灭间。谢公忆高卧，徒御欲东还。<br>
<P><big><font size="3" face="黑体" color="#000080"><strong><em>&nbsp;&nbsp; 卷210_2 </em></strong></font><font
face="黑体" color="#800080"> </font><font size="4" color="#800080" face="宋体">【奉送杜侍御还京（一作杜中丞，一作林中丞）】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">罢战回龙节，朝天上凤池。寒生五湖道，春入万年枝。<BR>
</font></big>
<font color="#400080">召化多遗爱，胡清已畏知。怀恩偏感别，堕泪向旌麾。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷210_3 </em></strong></font><font
face="黑体" color="#800080"> </font><font size="4" color="#800080" face="宋体">【酬郑侍御秋夜见寄】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">摇落空林夜，河阳兴已生。未辞公府步，知结远山情。<BR>
</font></big>
<font color="#400080">高柳风难定，寒泉月助明。袁公方卧雪，尺素及柴荆。
<P><big><font size="3" face="黑体" color="#000080"><strong><em>&nbsp;&nbsp; 卷210_4 </em></strong></font><font
face="黑体" color="#800080"> </font><font size="4" color="#800080" face="宋体">【酬窦拾遗秋日见呈（时此公自江阴令除谏官）】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">孤城永巷时相见，衰柳闲门日半斜。<br>欲送近臣朝魏阙，犹怜残菊在陶家。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷210_5 </em></strong></font><font
face="黑体" color="#800080"> </font><font size="4" color="#800080" face="宋体">【韦使君宅海榴咏】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">淮阳卧理有清风，腊月榴花带雪红。<br>闭阁寂寥常对此，江湖心在数枝中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷210_6 </em></strong></font><font
face="黑体" color="#800080"> </font><font size="4" color="#800080" face="宋体">【送普上人还阳羡（一作皇甫冉诗）】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">花宫难久别，道者忆千灯。残雪入林路，暮山归寺僧。<BR>
</font></big>
<font color="#400080">日光依嫩草，泉响滴春冰。何用求方便，看心是一乘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷210_7 </em></strong></font><font
face="黑体" color="#800080"> </font><font size="4" color="#800080" face="宋体">【送李中丞归本道（一作送人作使归）】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">上将还专席，双旌复出秦。关河三晋路，宾从五原人。<BR>
</font></big>
<font color="#400080">孤戍云连海，平沙雪度春。酬恩看玉剑，何处有烟尘。<br>
<P><big><font size="3" face="黑体" color="#000080"><strong><em>&nbsp;&nbsp; 卷210_8 </em></strong></font><font
face="黑体" color="#800080"> </font><font size="4" color="#800080" face="宋体">【和谢舍人雪夜寓直】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">禁省夜沉沉，春风雪满林。沧洲归客梦，青琐近臣心。<BR>
</font></big>
<font color="#400080">挥翰宣鸣玉，承恩在赐金。建章寒漏起，更助掖垣深。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷210_9 </em></strong></font><font
face="黑体" color="#800080"> </font><font size="4" color="#800080" face="宋体">【寻刘处士】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">几年人不见，林下掩柴关。留客当清夜，逢君话旧山。<BR>
</font></big>
<font color="#400080">隔城寒杵急，带月早鸿还。南陌虽相近，其如隐者闲。
<P><big><font size="3" face="黑体" color="#000080"><strong><em>&nbsp;&nbsp; 卷210_10 </em></strong></font><font
face="黑体" color="#800080"> </font><font size="4" color="#800080" face="宋体">【哭陆处士】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">从此无期见，柴门对雪开。二毛逢世难，万恨掩泉台。<BR>
</font></big>
<font color="#400080">返照空堂夕，孤城吊客回。汉家偏访道，犹畏鹤书来。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷210_11 </em></strong></font><font
face="黑体" color="#800080"> </font><font size="4" color="#800080" face="宋体">【乌程水楼留别】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">悠悠千里去，惜此一尊同。客散高楼上，帆飞细雨中。<BR>
</font></big>
<font color="#400080">山程随远水，楚思在青枫。共说前期易，沧波处处同。<br>
<P><big><font size="3" face="黑体" color="#000080"><strong><em>&nbsp;&nbsp; 卷210_12 </em></strong></font><font
face="黑体" color="#800080"> </font><font size="4" color="#800080" face="宋体">【题赠吴门邕上人】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">春山唯一室，独坐草萋萋。身寂心成道，花闲鸟自啼。<BR>
</font></big>
<font color="#400080">细泉松径里，返景竹林西。晚与门人别，依依出虎溪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷210_13 </em></strong></font><font
face="黑体" color="#800080"> </font><font size="4" color="#800080" face="宋体">【送陆鸿渐山人采茶回】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">千峰待逋客，香茗复丛生。采摘知深处，烟霞羡独行。<BR>
</font></big>
<font color="#400080">幽期山寺远，野饭石泉清。寂寂燃灯夜，相思一磬声。
<P><big><font size="3" face="黑体" color="#000080"><strong><em>&nbsp;&nbsp; 卷210_14 </em></strong></font><font
face="黑体" color="#800080"> </font><font size="4" color="#800080" face="宋体">【寄刘员外长卿】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">南忆新安郡，千山带夕阳。断猿知夜久，秋草助江长。<BR>
</font></big>
<font color="#400080">疏发应成素，青松独耐霜。爱才称汉主，题柱待回乡。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷210_15 </em></strong></font><font
face="黑体" color="#800080"> </font><font size="4" color="#800080" face="宋体">【寄张仲甫】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">悲风生旧浦，云岭隔东田。伏腊同鸡黍，柴门闭雪天。<BR>
</font></big>
<font color="#400080">孤村明夜火，稚子候归船。静者心相忆，离居畏度年。<br>
<P><big><font size="3" face="黑体" color="#000080"><strong><em>&nbsp;&nbsp; 卷210_16 </em></strong></font><font
face="黑体" color="#800080"> </font><font size="4" color="#800080" face="宋体">【送元侍御充使湖南】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">云梦南行尽，三湘万里流。山川重分手，徒御亦悲秋。<BR>
</font></big>
<font color="#400080">白简劳王事，清猿助客愁。离群复多病，岁晚忆沧洲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷210_17 </em></strong></font><font
face="黑体" color="#800080"> </font><font size="4" color="#800080" face="宋体">【晚至华阴】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">腊尽促归心，行人及华阴。云霞仙掌出，松柏古祠深。<BR>
</font></big>
<font color="#400080">野渡冰生岸，寒川烧隔林。温泉看渐近，宫树晚沈沈。
<P><big><font size="3" face="黑体" color="#000080"><strong><em>&nbsp;&nbsp; 卷210_18 </em></strong></font><font
face="黑体" color="#800080"> </font><font size="4" color="#800080" face="宋体">【送孔征士】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">谷口山多处，君归不可寻。家贫青史在，身老白云深。<BR>
</font></big>
<font color="#400080">扫雪开松径，疏泉过竹林。馀生负丘壑，相送亦何心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷210_19 </em></strong></font><font
face="黑体" color="#800080"> </font><font size="4" color="#800080" face="宋体">【秋兴】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">流萤与落叶，秋晚共纷纷。返照城中尽，寒砧雨外闻。<BR>
</font></big>
<font color="#400080">离人见衰鬓，独鹤暮何群。楚客在千里，相思看碧云。<br>
<P><big><font size="3" face="黑体" color="#000080"><strong><em>&nbsp;&nbsp; 卷210_20 </em></strong></font><font
face="黑体" color="#800080"> </font><font size="4" color="#800080" face="宋体">【送归中丞使新罗】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">南蚁味魅ィ东夷泛海行。天遥辞上国，水尽到孤城。<BR>
</font></big>
<font color="#400080">已变炎凉气，仍愁浩淼程。云涛不可极，来往见双旌。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷210_21 </em></strong></font><font
face="黑体" color="#800080"> </font><font size="4" color="#800080" face="宋体">【送少微上人东南游】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">石梁人不到，独往更迢迢。乞食山家少，寻钟野寺遥。<BR>
</font></big>
<font color="#400080">松门风自扫，瀑布雪难消。秋夜闻清梵，馀音逐海潮。
<P><big><font size="3" face="黑体" color="#000080"><strong><em>&nbsp;&nbsp; 卷210_22 </em></strong></font><font
face="黑体" color="#800080"> </font><font size="4" color="#800080" face="宋体">【送韦判官赴闽中】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">孤棹闽中客，双旌海上军。路人从北少，海水向南分。<BR>
</font></big>
<font color="#400080">野鹤伤秋别，林猿忌夜闻。汉家崇亚相，知子远邀勋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷210_23 </em></strong></font><font
face="黑体" color="#800080"> </font><font size="4" color="#800080" face="宋体">【送人还荆州（一作李嘉v诗）】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">草色随骢马，悠悠同出秦。水传云梦晓，山接洞庭春。<BR>
</font></big>
<font color="#400080">帆影连三峡，猿声近四邻。青门一分手，难见杜陵人。<br>
<P><big><font size="3" face="黑体" color="#000080"><strong><em>&nbsp;&nbsp; 卷210_24 </em></strong></font><font
face="黑体" color="#800080"> </font><font size="4" color="#800080" face="宋体">【寄净虚上人初至云门（一作刘长聊诗）】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">寒踪白云里，法侣自提携。竹径通城下，松门隔水西。<BR>
</font></big>
<font color="#400080">方同沃洲去，不似武陵迷。仿佛方知处，高峰是会稽。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷210_25 </em></strong></font><font
face="黑体" color="#800080"> </font><font size="4" color="#800080" face="宋体">【春和杜相公移入长兴宅，奉呈诸宰执】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">欲向幽偏适，还从绝地移。秦官鼎食贵，尧世土阶卑。<BR>
</font></big>
<font color="#400080">戟户槐阴满，书窗竹叶垂。才分午夜漏，遥隔万年枝。<BR>
</font></big>
<font color="#400080">北阙深恩在，东林远梦知。日斜门掩映，山远树参差。<BR>
</font></big>
<font color="#400080">论道齐鸳翼，题诗忆凤池。从公亦何幸，长与声随。<br>
<P><big><font size="3" face="黑体" color="#000080"><strong><em>&nbsp;&nbsp; 卷210_26 </em></strong></font><font
face="黑体" color="#800080"> </font><font size="4" color="#800080" face="宋体">【路中口号】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">还乡不见家，年老眼多泪。车马上河桥，城中好天气。
<P><big><font size="3" face="黑体" color="#000080"><strong><em>&nbsp;&nbsp; 卷210_27 </em></strong></font><font
face="黑体" color="#800080"> </font><font size="4" color="#800080" face="宋体">【山下泉】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">漾漾带山光，澄澄倒林影。那知石上喧，却忆山中静。<br>
<P><big><font size="3" face="黑体" color="#000080"><strong><em>&nbsp;&nbsp; 卷210_28 </em></strong></font><font
face="黑体" color="#800080"> </font><font size="4" color="#800080" face="宋体">【早朝日寄所知】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">长安雪夜见归鸿，紫禁朝天拜舞同。曙色渐分双阙下，<BR>
</font></big>
<font color="#400080">漏声遥在百花中。炉烟乍起开仙仗，玉佩才成引上公。<BR>
</font></big>
<font color="#400080">共荷发生同雨露，不应黄叶久随风。<BR>
<P><big><font size="3" face="黑体" color="#000080"><strong><em>&nbsp;&nbsp; 卷210_29 </em></strong></font><font
face="黑体" color="#800080"> </font><font size="4" color="#800080" face="宋体">【秋夕寄怀契上人】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">已见槿花朝委露，独悲孤鹤在人群。真僧出世心无事，<BR>
</font></big>
<font color="#400080">静夜名香手自焚。窗临绝涧闻流水，客至孤峰扫白云。<BR>
</font></big>
<font color="#400080">更想清晨诵经处，独看松上雪纷纷。<BR>
<P><big><font size="3" face="黑体" color="#000080"><strong><em>&nbsp;&nbsp; 卷210_30 </em></strong></font><font
face="黑体" color="#800080"> </font><font size="4" color="#800080" face="宋体">【张芬见访郊居作】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">林中雨散早凉生，已有迎秋促织声。三径荒芜羞对客，<BR>
</font></big>
<font color="#400080">十年衰老愧称兄。愁心自惜江蓠晚，世事方看木槿荣。<BR>
</font></big>
<font color="#400080">君若罢官携手日，寻山莫算白云程。<BR>
<P><big><font size="3" face="黑体" color="#000080"><strong><em>&nbsp;&nbsp; 卷210_31 </em></strong></font><font
face="黑体" color="#800080"> </font><font size="4" color="#800080" face="宋体">【赠鉴上人（一作赠别筌公）】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">律仪传教诱，僧腊老烟霄。树色依禅诵，泉声入寂寥。<BR>
</font></big>
<font color="#400080">宝龛经末劫，画壁见南朝。深竹风开合，寒潭月动摇。<BR>
</font></big>
<font color="#400080">息心归静理，爱道坐中宵。更欲寻真去，乘船过海潮。<br>
<P><big><font size="3" face="黑体" color="#000080"><strong><em>&nbsp;&nbsp; 卷210_32 </em></strong></font><font
face="黑体" color="#800080"> </font><font size="4" color="#800080" face="宋体">【奉寄中书王舍人】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">腰金载笔谒承明，至道安禅得此生，西掖几年纶贵，<BR>
</font></big>
<font color="#400080">东山遥夜薜萝情。风传刻漏星河曙，月上梧桐雨露清。<BR>
</font></big>
<font color="#400080">圣主好文谁为荐，闭门空赋子虚成。<BR>
<P><big><font size="3" face="黑体" color="#000080"><strong><em>&nbsp;&nbsp; 卷210_33 </em></strong></font><font
face="黑体" color="#800080"> </font><font size="4" color="#800080" face="宋体">【送汤中丞和蕃】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">继好中司出，天心外国知。已传尧雨露，更说汉威仪。<BR>
</font></big>
<font color="#400080">陇上应回首，河源复载驰。孤峰问徒御，空碛见旌麾。<BR>
</font></big>
<font color="#400080">春草乡愁起，边城旅梦移。莫嗟行远地，此去答恩私。<br>
<P><big><font size="3" face="黑体" color="#000080"><strong><em>&nbsp;&nbsp; 卷210_34 </em></strong></font><font
face="黑体" color="#800080"> </font><font size="4" color="#800080" face="宋体">【送和西蕃使】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">白简初分命，黄金已在腰。恩华通外国，徒御发中朝。<BR>
</font></big>
<font color="#400080">雨雪从边起，旌旗上陇遥。暮天沙漠漠，空碛马萧萧。<BR>
</font></big>
<font color="#400080">寒路随河水，关城见柳条。和戎先罢战，知胜霍嫖姚。<br>
<P><big><font size="3" face="黑体" color="#000080"><strong><em>&nbsp;&nbsp; 卷210_35 </em></strong></font><font
face="黑体" color="#800080"> </font><font size="4" color="#800080" face="宋体">【送王相公赴幽州】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">台衮兼戎律，勤忧秉化元。凤池东掖宠，龙节北方尊。<BR>
</font></big>
<font color="#400080">长路山河转，前驱鼓角喧。人安布时令，地远答君恩。<BR>
</font></big>
<font color="#400080">暮日平沙迥，秋风大旆翻。渔阳在天末，恋别信陵门。<br>
<P><big><font size="3" face="黑体" color="#000080"><strong><em>&nbsp;&nbsp; 卷210_36 </em></strong></font><font
face="黑体" color="#800080"> </font><font size="4" color="#800080" face="宋体">【送徐大夫赴南海】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">旧国当分阃，天涯答圣私。大军传羽檄，老将拜旌旗。<BR>
</font></big>
<font color="#400080">位重登坛后，恩深弄印时。何年谏猎赋，今日饮泉诗。<BR>
</font></big>
<font color="#400080">海内求民瘼，城隅见岛夷。由来黄霸去，自有上台期。<br>
<P><big><font size="3" face="黑体" color="#000080"><strong><em>&nbsp;&nbsp; 卷210_37 </em></strong></font><font
face="黑体" color="#800080"> </font><font size="4" color="#800080" face="宋体">【赠沛禅师】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">南岳满湘沅，吾师经利涉。身归沃洲老，名与支公接。<BR>
</font></big>
<font color="#400080">净教传荆吴，道缘止渔猎。观空色不染，对境心自惬。<BR>
</font></big>
<font color="#400080">室中人寂寞，门外山重叠。天台积幽梦，早晚当负笈。<br>
<P><big><font size="3" face="黑体" color="#000080"><strong><em>&nbsp;&nbsp; 卷210_38 </em></strong></font><font
face="黑体" color="#800080"> </font><font size="4" color="#800080" face="宋体">【萼岭四望】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">汉家仙仗在咸阳，洛水东流出建章。<br>野老至今犹望幸，离宫秋树独苍苍。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷210_39 </em></strong></font><font
face="黑体" color="#800080"> </font><font size="4" color="#800080" face="宋体">【过刘员外长卿别墅（一作碧涧别业）】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">谢客开山后，郊扉积水通。江湖千里别，衰老一尊同。<BR>
</font></big>
<font color="#400080">返照寒川满，平田暮雪空。沧洲自有趣，不便哭途穷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷210_40 </em></strong></font><font
face="黑体" color="#800080"> </font><font size="4" color="#800080" face="宋体">【遇风雨作（一作权德舆诗）】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">草草理夜装，涉江又登陆。望路殊未穷，指期今已促。<BR>
</font></big>
<font color="#400080">传呼戒徒驭，振辔转林麓。阴云拥岩端，沾雨当山腹。<BR>
</font></big>
<font color="#400080">震雷如在耳，飞电来照目。兽迹不敢窥，马蹄惟务速。<BR>
</font></big>
<font color="#400080">虔心若斋祷，濡体如沐浴。万窍相怒号，百泉暗奔瀑。<BR>
</font></big>
<font color="#400080">危梁虑足跌，峻坂忧车覆。问我何以然，前日爱微禄。<BR>
</font></big>
<font color="#400080">转知人代事，缨组乃徽束。向若家居时，安枕春梦熟。<BR>
</font></big>
<font color="#400080">遵途稍已近，候吏来相续。晓霁心始安，林端见初旭。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷210_41 </em></strong></font><font
face="黑体" color="#800080"> </font><font size="4" color="#800080" face="宋体">【送商州杜中丞赴任】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">安康地理接商於，帝命专城总赋舆。夕拜忽辞青琐闼，<BR>
</font></big>
<font color="#400080">晨装独捧紫泥书。深山古驿分驺骑，芳草闲云逐隼。<BR>
</font></big>
<font color="#400080">绮皓清风千古在，因君一为谢岩居。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷210_42 </em></strong></font><font
face="黑体" color="#800080"> </font><font size="4" color="#800080" face="宋体">【送著公归越】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">谁能愁此别，到越会相逢。长忆云门寺，门前千万峰。<BR>
</font></big>
<font color="#400080">石床埋积雪，山路倒枯松。莫学白居士，无人知去踪。<br>
<P><big><font size="3" face="黑体" color="#000080"><strong><em>&nbsp;&nbsp; 卷210_43 </em></strong></font><font
face="黑体" color="#800080"> </font><font size="4" color="#800080" face="宋体">【送郑秀才贡举】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">西去意如何，知随贡士科。吟诗向月路，驱马出烟萝。<BR>
</font></big>
<font color="#400080">晚色寒芜远，秋声候雁多。自怜归未得，相送一劳歌。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷210_44 </em></strong></font><font
face="黑体" color="#800080"> </font><font size="4" color="#800080" face="宋体">【锡杖歌，送明楚上人归佛川（一作权德舆诗）】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">上人远自西天至，头陀行遍南朝寺。口翻贝叶古字经，<BR>
</font></big>
<font color="#400080">手持金策声泠泠。护法护身惟振锡，石濑云溪深寂寂。<BR>
</font></big>
<font color="#400080">乍来松径风露寒，遥映霜天月成魄。后夜空山禅诵时，<BR>
</font></big>
<font color="#400080">寥寥挂在枯树枝。真法尝传心不住，东西南北随缘路。<BR>
</font></big>
<font color="#400080">佛川此去何时回，应真莫便游天台。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷210_45 </em></strong></font><font
face="黑体" color="#800080"> </font><font size="4" color="#800080" face="宋体">【玉山岭上作】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">悠悠驱匹马，征路上连冈。晚翠深云窦，寒台净石梁。<BR>
</font></big>
<font color="#400080">秋花偏似雪，枫叶不禁霜。愁见前程远，空郊下夕阳。<br>
<P><big><font size="3" face="黑体" color="#000080"><strong><em>&nbsp;&nbsp; 卷210_46 </em></strong></font><font
face="黑体" color="#800080"> </font><font size="4" color="#800080" face="宋体">【国子柳博士兼领太常博士，辄申贺赠】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">博士本秦官，求才帖职难。临风曲台净，对月碧池寒。<BR>
</font></big>
<font color="#400080">讲学分阴重，斋祠晓漏残。朝衣辨色处，双绶更宜看。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷210_47 </em></strong></font><font
face="黑体" color="#800080"> </font><font size="4" color="#800080" face="宋体">【送裴秀才贡举】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">儒衣羞此别，去抵汉公卿。宾贡年犹少，篇章艺已成。<BR>
</font></big>
<font color="#400080">临流惜暮景，话别起乡情。离酌不辞醉，西江春草生。
<P><big><font size="3" face="黑体" color="#000080"><strong><em>&nbsp;&nbsp; 卷210_48 </em></strong></font><font
face="黑体" color="#800080"> </font><font size="4" color="#800080" face="宋体">【赠老将】<a
href="authers/qzz_0495.htm" target="_blank"></font><font size="3" color="#0080FF"><font face="黑体">皇甫曾</font></a></big> 
<br>
</font><br>
<font color="#400080">白草黄云塞上秋，曾随骠骑出并州。<br>辘轳剑折虬髯白，转战功多独不侯。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
