<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百四十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百四十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷743_1 </em></strong></font><font
face="黑体" color="#800080"> </font><font size="4" color="#800080" face="宋体">【甘露寺】<a
href="authers/qzz_1483.htm" target="_blank"></font><font size="3" color="#0080FF"><font face="黑体">孙鲂</font></a></big> 
<br>
</font><br>
<font color="#400080">寒暄皆有景，孤绝画难形。地拱千寻M，天垂四面青。<BR>
</font></big>
<font color="#400080">昼灯笼雁塔，夜磬彻渔汀。最爱僧房好，波光满户庭。
<P><big><font size="3" face="黑体" color="#000080"><strong><em>&nbsp;&nbsp; 卷743_2 </em></strong></font><font
face="黑体" color="#800080"> </font><font size="4" color="#800080" face="宋体">【题金山寺】<a
href="authers/qzz_1483.htm" target="_blank"></font><font size="3" color="#0080FF"><font face="黑体">孙鲂</font></a></big> 
<br>
</font><br>
<font color="#400080">万古波心寺，金山名目新。天多剩得月，地少不生尘。<BR>
</font></big>
<font color="#400080">过橹妨僧定，惊涛溅佛身。谁言张处士，题后更无人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷743_3 </em></strong></font><font
face="黑体" color="#800080"> </font><font size="4" color="#800080" face="宋体">【杨柳枝词五首】<a
href="authers/qzz_1483.htm" target="_blank"></font><font size="3" color="#0080FF"><font face="黑体">孙鲂</font></a></big> 
<br>
</font><br>
<font color="#400080">灵和风暖太昌春，舞线摇丝向昔人。<br>何似晓来江雨后，一行如画隔遥津。<br>
<br>
<font color="#400080">彭泽初栽五树时，只应闲看一枝垂。<br>不知天意风流处，要与佳人学画眉。<br>
<br>
<font color="#400080">暖傍离亭静拂桥，入流穿槛绿阴摇。<br>不知落日谁相送，魂断千条与万条。<br>
<br>
<font color="#400080">春来绿树遍天涯，未见垂杨未可夸。<br>晴日万株烟一阵，闲坊兼是莫愁家。<br>
<br>
<font color="#400080">十首当年有旧词，唱青歌翠几无遗。<br>未曾得向行人道，不谓离情莫折伊。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷743_4 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1483.htm" target="_blank"></font><font size="3" color="#0080FF"><font face="黑体">孙鲂</font></a></big> 
<br>
</font><br>
<font color="#400080">游子未归去，野花愁破心。（春日途中，《吟窗杂录》）<br><BR>
<font color="#400080">划多灰渐冷，坐久席成痕。（《江南野录》）<BR><BR>
<font color="#400080">结宇孤峰上，安禅巨浪间。<BR>
<font color="#400080">分开朝海浪，留住过江云。（以上并《金山寺》）<br><BR>
<font color="#400080">划多灰杂苍虬迹，坐久烟消宝鸭香。（《夜坐》）<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷743_5 </em></strong></font><font
face="黑体" color="#800080"> </font><font size="4" color="#800080" face="宋体">【入塞二首】<a
href="authers/qzz_1484.htm" target="_blank"></font><font size="3" color="#0080FF"><font face="黑体">沈彬</font></a></big> 
<br>
</font><br>
<font color="#400080">欲为皇王服远戎，万人金甲鼓鼙中。阵云黯塞三边黑，<BR>
</font></big>
<font color="#400080">兵血愁天一片红。半夜翻营旗搅月，深秋防戍剑磨风。<BR>
</font></big>
<font color="#400080">谤书未及明君k，卧骨将军已殁功。<br><BR>
<font color="#400080">苦战沙门卧箭痕，戍楼闲上望星文。生希国泽分偏将，<BR>
</font></big>
<font color="#400080">死夺河源答圣君。鸢觑败兵眠白草，马惊边鬼哭阴云。<BR>
</font></big>
<font color="#400080">功多地远无人纪，汉阁笙歌日又曛。<BR>
<P><big><font size="3" face="黑体" color="#000080"><strong><em>&nbsp;&nbsp; 卷743_6 </em></strong></font><font
face="黑体" color="#800080"> </font><font size="4" color="#800080" face="宋体">【塞下三首】<a
href="authers/qzz_1484.htm" target="_blank"></font><font size="3" color="#0080FF"><font face="黑体">沈彬</font></a></big> 
<br>
</font><br>
<font color="#400080">塞叶声悲秋欲霜，寒山数点下牛羊。映霞旅雁随疏雨，<BR>
</font></big>
<font color="#400080">向碛行人带夕阳。边骑不来沙路失，国恩深后海城荒。<BR>
</font></big>
<font color="#400080">胡儿向化新成长，犹自千回问汉王。<BR>
<font color="#400080">贵主和亲杀气沉，燕山闲猎鼓鼙音。旗分雪草偷边马，<BR>
</font></big>
<font color="#400080">箭入寒云落塞禽。陇月尽牵乡思动，战衣谁寄泪痕深。<BR>
</font></big>
<font color="#400080">金钗谩作封侯别，劈破佳人万里心。<br><BR>
<font color="#400080">月冷榆关过雁行，将军寒笛老思乡。贰师骨恨千夫壮，<BR>
</font></big>
<font color="#400080">李广魂飞一剑长。戍角就沙催落日，阴云分碛护飞霜。<BR>
</font></big>
<font color="#400080">谁知汉武轻中国，闲夺天山草木荒。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷743_7 </em></strong></font><font
face="黑体" color="#800080"> </font><font size="4" color="#800080" face="宋体">【秋日】<a
href="authers/qzz_1484.htm" target="_blank"></font><font size="3" color="#0080FF"><font face="黑体">沈彬</font></a></big> 
<br>
</font><br>
<font color="#400080">秋含砧杵捣斜阳，笛引西风颢气凉。薜荔惹烟笼蟋蟀，<BR>
</font></big>
<font color="#400080">芰荷翻雨泼鸳鸯。当年酒贱何妨醉，今日时难不易狂。<BR>
</font></big>
<font color="#400080">肠断旧游从一别，潘安惆怅满头霜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷743_8 </em></strong></font><font
face="黑体" color="#800080"> </font><font size="4" color="#800080" face="宋体">【金陵杂题二首】<a
href="authers/qzz_1484.htm" target="_blank"></font><font size="3" color="#0080FF"><font face="黑体">沈彬</font></a></big> 
<br>
</font><br>
<font color="#400080">王气生秦四百年，晋元东渡浪花船。正惭海内皆涂地，<BR>
</font></big>
<font color="#400080">来保江南一片天。古树著行临远岸，暮山相亚出微烟。<BR>
</font></big>
<font color="#400080">千征万战英雄尽，落日牛羊食野田。<br><BR>
<font color="#400080">暮潮声落草光沉，贾客来帆宿岸阴。一笛月明何处酒，<BR>
</font></big>
<font color="#400080">满城秋色几家砧。时清曾恶桓温盛，山翠长牵谢傅心。<BR>
</font></big>
<font color="#400080">今日到来何物在，碧烟和雨锁寒林。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷743_9 </em></strong></font><font
face="黑体" color="#800080"> </font><font size="4" color="#800080" face="宋体">【麻姑山】<a
href="authers/qzz_1484.htm" target="_blank"></font><font size="3" color="#0080FF"><font face="黑体">沈彬</font></a></big> 
<br>
</font><br>
<font color="#400080">绀殿松萝太古山，仙人曾此话桑田。闲倾云液十分日，<BR>
</font></big>
<font color="#400080">已过浮生一万年。花洞路中逢鹤信，水帘岩底见龙眠。<BR>
</font></big>
<font color="#400080">我来游礼酬心愿，欲共怡神契自然。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷743_10 </em></strong></font><font
face="黑体" color="#800080"> </font><font size="4" color="#800080" face="宋体">【题苏仙山（郴州城东有山，为苏耽修真之所，名苏仙山）】<a
href="authers/qzz_1484.htm" target="_blank"></font><font size="3" color="#0080FF"><font face="黑体">沈彬</font></a></big> 
<br>
</font><br>
<font color="#400080">眼穿林罅见郴州，井里交连侧局楸。味道不来闲处坐，<BR>
</font></big>
<font color="#400080">劳生更欲几时休。苏仙宅古烟霞老，义帝坟荒草木愁。<BR>
</font></big>
<font color="#400080">千古是非无处问，夕阳西去水东流。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷743_11 </em></strong></font><font
face="黑体" color="#800080"> </font><font size="4" color="#800080" face="宋体">【洪州解至长安，初举纳省卷梦仙谣】<a
href="authers/qzz_1484.htm" target="_blank"></font><font size="3" color="#0080FF"><font face="黑体">沈彬</font></a></big> 
<br>
</font><br>
<font color="#400080">□□□□□□□，□□□□□□□。玉殿大开从客入，<BR>
</font></big>
<font color="#400080">金桃烂熟没人偷。凤惊宝扇频翻翅，龙惧金鞭不转头。<BR>
</font></big>
<font color="#400080">□□□□□□□，□□□□□□□。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷743_12 </em></strong></font><font
face="黑体" color="#800080"> </font><font size="4" color="#800080" face="宋体">【忆仙谣（第二举）】<a
href="authers/qzz_1484.htm" target="_blank"></font><font size="3" color="#0080FF"><font face="黑体">沈彬</font></a></big> 
<br>
</font><br>
<font color="#400080">白榆风飒九天秋，王母朝回宴玉楼。日月渐长双凤睡，<BR>
</font></big>
<font color="#400080">桑田欲变六鳌愁。云翻箫管相随去，星触旌幢各自流。<BR>
</font></big>
<font color="#400080">诗酒近来狂不得，骑龙却忆上清游。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷743_13 </em></strong></font><font
face="黑体" color="#800080"> </font><font size="4" color="#800080" face="宋体">【纳省卷赠为首刘象（第三举）】<a
href="authers/qzz_1484.htm" target="_blank"></font><font size="3" color="#0080FF"><font face="黑体">沈彬</font></a></big> 
<br>
</font><br>
<font color="#400080">曾应大中天子举，四朝风月鬓萧疏。不随世祖重携剑，<BR>
</font></big>
<font color="#400080">却为文皇再读书。十载战尘销旧业，满城春雨坏贫居。<BR>
</font></big>
<font color="#400080">一枝何事于君借，仙桂年年幸有馀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷743_14 </em></strong></font><font
face="黑体" color="#800080"> </font><font size="4" color="#800080" face="宋体">【赠王定保】<a
href="authers/qzz_1484.htm" target="_blank"></font><font size="3" color="#0080FF"><font face="黑体">沈彬</font></a></big> 
<br>
</font><br>
<font color="#400080">仙桂曾攀第一枝，薄游湘水阻佳期。皋桥已失齐眉愿，<BR>
</font></big>
<font color="#400080">萧寺行逢落发师。废苑露寒兰寂寞，丹山云断凤参差。<BR>
</font></big>
<font color="#400080">闻公已有平生约，谢绝女萝依兔丝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷743_15 </em></strong></font><font
face="黑体" color="#800080"> </font><font size="4" color="#800080" face="宋体">【结客少年场行】<a
href="authers/qzz_1484.htm" target="_blank"></font><font size="3" color="#0080FF"><font face="黑体">沈彬</font></a></big> 
<br>
</font><br>
<font color="#400080">重义轻生一剑知，白虹贯日报雠归。<br>片心惆怅清平世，酒市无人问布衣。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷743_16 </em></strong></font><font
face="黑体" color="#800080"> </font><font size="4" color="#800080" face="宋体">【阳朔碧莲峰】<a
href="authers/qzz_1484.htm" target="_blank"></font><font size="3" color="#0080FF"><font face="黑体">沈彬</font></a></big> 
<br>
</font><br>
<font color="#400080">陶潜彭泽五株柳，潘岳河阳一县花。<br>两处争如阳朔好，碧莲峰里住人家。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷743_17 </em></strong></font><font
face="黑体" color="#800080"> </font><font size="4" color="#800080" face="宋体">【再过金陵】<a
href="authers/qzz_1484.htm" target="_blank"></font><font size="3" color="#0080FF"><font face="黑体">沈彬</font></a></big> 
<br>
</font><br>
<font color="#400080">玉树歌终王气收，雁行高送石城秋。<br>江山不管兴亡事，一任斜阳伴客愁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷743_18 </em></strong></font><font
face="黑体" color="#800080"> </font><font size="4" color="#800080" face="宋体">【都门送别】<a
href="authers/qzz_1484.htm" target="_blank"></font><font size="3" color="#0080FF"><font face="黑体">沈彬</font></a></big> 
<br>
</font><br>
<font color="#400080">岸柳萧疏野荻秋，都门行客莫回头。<br>一条灞水清如剑，不为离人割断愁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷743_19 </em></strong></font><font
face="黑体" color="#800080"> </font><font size="4" color="#800080" face="宋体">【吊边人】<a
href="authers/qzz_1484.htm" target="_blank"></font><font size="3" color="#0080FF"><font face="黑体">沈彬</font></a></big> 
<br>
</font><br>
<font color="#400080">杀声沈后野风悲，汉月高时望不归。<br>白骨已枯沙上草，家人犹自寄寒衣。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷743_20 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1484.htm" target="_blank"></font><font size="3" color="#0080FF"><font face="黑体">沈彬</font></a></big> 
<br>
</font><br>
<font color="#400080">尺素隐清辉，一毫分险阻。（《题画山水图》）<br><BR>
<font color="#400080">金翅动身摩日月，银河转浪洗乾坤。（《献马殷颂德》，<BR>
</font></big>
<font color="#400080">《五代史补》）<br>   <BR>
<font color="#400080">须知手笔安排定，不怕山河整顿难。（献李c山水图诗）<br><BR>
<font color="#400080">九衢冠盖暗争路，四海干戈多异心。（《纪事》）<br><BR>
<font color="#400080">地隈一水巡城转，天约群山附郭来。（《题法华寺》，<BR>
</font></big>
<font color="#400080">《零陵总记》）<br>   <BR>
<font color="#400080">数家鱼网疏云外，一岸残阳细雨中。（《湘江行》）<br><BR>
<font color="#400080">松欹晚影离坛草，钟撼秋声入殿风。（《潘天锡同题古观》，<BR>
</font></big>
<font color="#400080">《郡阁雅谈》）<br>   <BR>
<font color="#400080">压低吴楚遥涵水，约破云霞独倚天。（《望庐山》，<BR>
</font></big>
<font color="#400080">《野客丛谈》）<BR>
<font color="#400080">半身落日离秦树，一路平芜入楚烟。（下《锦绣万花谷》）<br><BR>
<font color="#400080">清占月中三峡水，丽偷云外十洲春。<br><BR>
<font color="#400080">幽鸟唤人穿竹去，野猿寻果出云来。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
