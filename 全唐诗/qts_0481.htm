<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百八十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百八十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷481_1 </em></strong></font><font
face="黑体" color="#800080"> </font><font size="4" color="#800080" face="宋体">【七年初到洛阳寓居宣教里时已春暮而四老俱在洛中分司】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">青莎满地无三径，白发缘头忝四人。官职谬齐商岭客，<BR>
</font></big>
<font color="#400080">姓名那重汉廷臣。圣朝寡罪容衰齿，愚叟多惭未退身。<BR>
</font></big>
<font color="#400080">惟有门人怜钝拙，劝教沈醉洛阳春。<BR>
<P><big><font size="3" face="黑体" color="#000080"><strong><em>&nbsp;&nbsp; 卷481_2 </em></strong></font><font
face="黑体" color="#800080"> </font><font size="4" color="#800080" face="宋体">【初秋忽奉诏除浙东观察使检校右貂】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">龙楼寄引簪裾客，凤阙陪趋朔望朝。疏受杜门期脱屣，<BR>
</font></big>
<font color="#400080">买臣归邸忽乘轺。印封龟纽知颁爵，冠饰蝉q更珥貂。<BR>
</font></big>
<font color="#400080">飞诏宠荣欢里舍，岂徒斑白与垂髫。<BR>
<P><big><font size="3" face="黑体" color="#000080"><strong><em>&nbsp;&nbsp; 卷481_3 </em></strong></font><font
face="黑体" color="#800080"> </font><font size="4" color="#800080" face="宋体">【忆至巩县河宿待家累追怀】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">巩树翻红秋日斜，水分伊洛照馀霞。弓开后骑低初月，<BR>
</font></big>
<font color="#400080">鹗驻前旌拂暮鸦。闺信坐迟青玉案，弄儿闲望白羊车。<BR>
</font></big>
<font color="#400080">今来忆事凉风晚，烟浦空悲黄菊花。<BR>
<P><big><font size="3" face="黑体" color="#000080"><strong><em>&nbsp;&nbsp; 卷481_4 </em></strong></font><font
face="黑体" color="#800080"> </font><font size="4" color="#800080" face="宋体">【宿扬州】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">江横渡阔烟波晚，潮过金陵落叶秋。嘹唳塞鸿经楚泽，<BR>
</font></big>
<font color="#400080">浅深红树见扬州。夜桥灯火连星汉，水郭帆樯近斗牛。<BR>
</font></big>
<font color="#400080">今日市朝风俗变，不须开口问迷楼。<BR>
<P><big><font size="3" face="黑体" color="#000080"><strong><em>&nbsp;&nbsp; 卷481_5 </em></strong></font><font
face="黑体" color="#800080"> </font><font size="4" color="#800080" face="宋体">【忆被牛相留醉州中时无他宾牛公夜出真珠辈数人】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">严城画角三声闭，清宴金樽一夕同。银烛坐隅听子夜，<BR>
</font></big>
<font color="#400080">宝筝筵上起春风。酒徵旧对惭衰质，曲换新词感上宫。<BR>
</font></big>
<font color="#400080">淮海一从云雨散，杳然俱是梦魂中。<BR>
<P><big><font size="3" face="黑体" color="#000080"><strong><em>&nbsp;&nbsp; 卷481_6 </em></strong></font><font
face="黑体" color="#800080"> </font><font size="4" color="#800080" face="宋体">【早渡扬子江（时王[在浙西）】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">日冲海浪翻银屋，江转秋波走雪山。青嶂迥开蹲虎戍，<BR>
</font></big>
<font color="#400080">碧流潜伏跃龙关。地分吴楚星辰内，水迫沧溟宇宙间。<BR>
</font></big>
<font color="#400080">焚却戍船无战伐，使知风教被乌蛮。<BR>
<P><big><font size="3" face="黑体" color="#000080"><strong><em>&nbsp;&nbsp; 卷481_7 </em></strong></font><font
face="黑体" color="#800080"> </font><font size="4" color="#800080" face="宋体">【忆过润州】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">昔年从宦干戈地，黄绶青春一鲁儒。弓犯控弦招武旅，<BR>
</font></big>
<font color="#400080">剑当抽匣问狂夫。帛书投笔封鱼腹，玄发冲冠捋虎须。<BR>
</font></big>
<font color="#400080">谈笑谢金何所愧，不为偷买用兵符。<BR>
<P><big><font size="3" face="黑体" color="#000080"><strong><em>&nbsp;&nbsp; 卷481_8 </em></strong></font><font
face="黑体" color="#800080"> </font><font size="4" color="#800080" face="宋体">【忆登栖霞寺峰（效梁简文）】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">香印烟火息，法堂钟磬馀。纱灯耿晨焰，释子安禅居。<BR>
</font></big>
<font color="#400080">林叶脱红影，竹烟含绮疏。星珠错落耀，月宇参差虚。<BR>
</font></big>
<font color="#400080">顾眺匪恣适，旷襟怀卷舒。江海淼清荡，丘陵何所如。<BR>
</font></big>
<font color="#400080">滔滔可问津，耕者非长沮。茅岭感仙客，萧园成古墟。<BR>
</font></big>
<font color="#400080">移步下碧峰，涉涧更踌躇。乌噪啄秋果，翠惊衔素鱼。<BR>
</font></big>
<font color="#400080">回塘彩o来，落景标林z。漾漾棹翻月，萧萧风袭裾。<BR>
</font></big>
<font color="#400080">劳歌起旧思，戚叹竟难摅。却数共游者，凋落非里闾。<br>
<P><big><font size="3" face="黑体" color="#000080"><strong><em>&nbsp;&nbsp; 卷481_9 </em></strong></font><font
face="黑体" color="#800080"> </font><font size="4" color="#800080" face="宋体">【忆万岁楼望金山】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">楼高雉堞千师垒，峰拔惊波万壑攒。山绝地维消虎踞，<BR>
</font></big>
<font color="#400080">水浮天险尚龙盘。蜃嘘云拱飞江岛，鳌喷仙岩隔海澜。<BR>
</font></big>
<font color="#400080">长对碧波临古渡，几经风月与悲欢。<BR>
<P><big><font size="3" face="黑体" color="#000080"><strong><em>&nbsp;&nbsp; 卷481_10 </em></strong></font><font
face="黑体" color="#800080"> </font><font size="4" color="#800080" face="宋体">【过梅里七首家于无锡四十载今敝庐数堵…于后・上家山】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">上家山，家山依旧好。昔去松桂长，今来容须老。<BR>
</font></big>
<font color="#400080">上家山，临古道。高低入云树，芜没连天草。草色绿萋萋，<BR>
</font></big>
<font color="#400080">寒蛩遍草啼。噪鸦啼树远，行雁帖云齐。岩光翻落日，<BR>
</font></big>
<font color="#400080">僧火开经室。竹洞磬声长，松楼钟韵疾。苔阶泉溜f，<BR>
</font></big>
<font color="#400080">石L青莎密。旧径行处迷，前交坐中失。叹息整华冠，<BR>
</font></big>
<font color="#400080">持怀强自欢。笑歌怜稚孺，弦竹纵吹弹。山明溪月上，<BR>
</font></big>
<font color="#400080">酒满心聊放。O发此淹留，垂丝匪闲旷。青山不可上，<BR>
</font></big>
<font color="#400080">昔事还惆怅。况复白头人，追怀空望望。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_11 </em></strong></font><font
face="黑体" color="#800080"> </font><font size="4" color="#800080" face="宋体">【过梅里七首家…今列题于后・忆东郭居（效丘迟）】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">昔余过稚齿，从师昧知奥。徒怀利物心，不获藏身宝。<BR>
</font></big>
<font color="#400080">曳娄一缝掖，出处劳昏早。醒醉迷啜哺，衣裳辨颠倒。<BR>
</font></big>
<font color="#400080">忠诚贯白日，直已凭苍昊。卷舌堕谗谀，惊波息行潦。<BR>
</font></big>
<font color="#400080">衰禽识旧木，疲马知归道。杨柳长庭柯，兰荃覆阶草。<BR>
</font></big>
<font color="#400080">旌旄光里舍，骑服欢妻嫂。绿鬓绝新知，苍须稀旧老。<BR>
</font></big>
<font color="#400080">冠q身忝贵，斋沐心常祷。笙磬谅谐和，庭除还洒扫。<BR>
</font></big>
<font color="#400080">栖迟还竹巷，物役浸江岛。倏忽变星霜，悲伤满衷抱。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_12 </em></strong></font><font
face="黑体" color="#800080"> </font><font size="4" color="#800080" face="宋体">【过梅里七首家…今列题于后・忆题惠山寺书堂】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">故山一别光阴改，秋露清风岁月多。松下壮心年少去，<BR>
</font></big>
<font color="#400080">池边衰影老人过。白云生灭依岩岫，青桂荣枯托薜萝。<BR>
</font></big>
<font color="#400080">惟有此身长是客，又驱旌旆寄烟波。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_13 </em></strong></font><font
face="黑体" color="#800080"> </font><font size="4" color="#800080" face="宋体">【过梅里七首家…今列题于后・忆西湖双（效鲍明远）】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">双，锦毛斓斑长比翼。戏绕莲丛回锦臆，<BR>
</font></big>
<font color="#400080">照灼花丛两相得。渔歌惊起飞南北，缭绕追随不迷惑。<BR>
</font></big>
<font color="#400080">云间上下同栖息，不作惊禽远相忆。东家少妇机中语，<BR>
</font></big>
<font color="#400080">剪断回文泣机杼。徒嗟孔雀衔毛羽，一去东南别离苦。<BR>
</font></big>
<font color="#400080">五里裴回竟何补。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷481_14 </em></strong></font><font
face="黑体" color="#800080"> </font><font size="4" color="#800080" face="宋体">【过梅里七首家…今敝庐数堵犹存今列题于后・早梅桥】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">早梅花，满枝发。东风报春春未彻，紫萼迎风玉珠裂。<BR>
</font></big>
<font color="#400080">杨柳未黄莺结舌，委素飘香照新月。桥边一树伤离别，<BR>
</font></big>
<font color="#400080">游荡行人莫攀折。不竞江南艳阳节，任落东风伴春雪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_15 </em></strong></font><font
face="黑体" color="#800080"> </font><font size="4" color="#800080" face="宋体">【过梅里七首家…今敝庐数堵犹存今列题于后・翡翠坞】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">翡翠飞飞绕莲坞，一啄嘉鱼一鸣舞。莲茎触散莲叶欹，<BR>
</font></big>
<font color="#400080">露滴珠光似还浦。虞人掠水轻浮弋，翡翠惊飞飞不息。<BR>
</font></big>
<font color="#400080">直上层空翠影高，还向云间双比翼。弹射莫及弋不得，<BR>
</font></big>
<font color="#400080">日暮虞人空叹息。<BR>
<P><big><font size="3" face="黑体" color="#000080"><strong><em>&nbsp;&nbsp; 卷481_16 </em></strong></font><font
face="黑体" color="#800080"> </font><font size="4" color="#800080" face="宋体">【过梅里七首家…今敝庐数堵犹存今列题于后・忆放鹤】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">羽毛似雪无瑕点，顾影秋池舞白云。闲整素仪三岛近，<BR>
</font></big>
<font color="#400080">回飘清唳九霄闻。好风顺举应摩日，逸翮将成莫恋群。<BR>
</font></big>
<font color="#400080">凌励坐看空碧外，更怜凫鹭老江濉<BR>
<P><big><font size="3" face="黑体" color="#000080"><strong><em>&nbsp;&nbsp; 卷481_17 </em></strong></font><font
face="黑体" color="#800080"> </font><font size="4" color="#800080" face="宋体">【过吴门二十四韵】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">烟水吴都郭，阊门架碧流。绿杨深浅巷，青翰往来舟。<BR>
</font></big>
<font color="#400080">朱户千家室，丹楹百处楼。水光摇极浦，草色辨长洲。<BR>
</font></big>
<font color="#400080">忆作麻衣翠，曾为旅棹游。放歌随楚老，清宴奉诸侯。<BR>
</font></big>
<font color="#400080">花寺听莺入，春湖看雁留。里吟传绮唱，乡语认Q讴。<BR>
</font></big>
<font color="#400080">桥转攒虹饮，波通斗o浮。竹扉梅圃静，水巷橘园幽。<BR>
</font></big>
<font color="#400080">缝堵荒麋苑，穿岩破虎丘。旧风犹越鼓，馀俗尚吴钩。<BR>
</font></big>
<font color="#400080">故馆曾闲访，遗基亦遍搜。吹台山木尽，香径佛宫秋。<BR>
</font></big>
<font color="#400080">帐殿菰蒲掩，云房露雾收。苎萝妖覆灭，荆棘鬼包羞。<BR>
</font></big>
<font color="#400080">风月俄黄绶，经过半白头。重来冠盖客，非复别离愁。<BR>
</font></big>
<font color="#400080">候火分通陌，前旌驻外邮。水风摇彩旆，堤柳引鸣驺。<BR>
</font></big>
<font color="#400080">问吏儿孙隔，呼名礼敬修。顾瞻殊宿昔，语默过悲忧。<BR>
</font></big>
<font color="#400080">义感心空在，容衰日易偷。还持沧海诏，从此布皇猷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_18 </em></strong></font><font
face="黑体" color="#800080"> </font><font size="4" color="#800080" face="宋体">【杭州天竺、灵隐二寺顷岁亦布衣一游…追思为诗二首】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">翠岩幽谷高低寺，十里松风碧嶂连。开尽春花芳草涧，<BR>
</font></big>
<font color="#400080">遍通秋水月明泉。石文照日分霞壁，竹影侵云拂暮烟。<BR>
</font></big>
<font color="#400080">时有猿猱扰钟磬，老僧无复得安禅。<br><BR>
<font color="#400080">人烟不隔江城近，水石虽清海气深。波动只观罗刹相，<BR>
</font></big>
<font color="#400080">静居难识梵王心。鱼扃昼锁龙宫宝，雁塔高摩欲界金。<BR>
</font></big>
<font color="#400080">近日尤闻重雕饰，世人遥礼二檀林。<BR>
<P><big><font size="3" face="黑体" color="#000080"><strong><em>&nbsp;&nbsp; 卷481_19 </em></strong></font><font
face="黑体" color="#800080"> </font><font size="4" color="#800080" face="宋体">【渡西陵十六韵】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">雨送奔涛远，风收骇浪平。截流张旆影，分岸走鼙声。<BR>
</font></big>
<font color="#400080">兽逐衔波涌，龟艨喷棹轻。海门凝雾暗，江渚湿云横。<BR>
</font></big>
<font color="#400080">雁翼看舟子，鱼鳞辨水营。骑交遮戍合，戈簇拥沙明。<BR>
</font></big>
<font color="#400080">谬履千夫长，将询百吏情。下车占黍稷，冬雨害粢盛。<BR>
</font></big>
<font color="#400080">望祷依前圣，垂休冀厚生。半江犹惨澹，全野已澄清。<BR>
</font></big>
<font color="#400080">爱景三辰朗，祥农万庾盈。浦程通曲屿，海色媚重城。<BR>
</font></big>
<font color="#400080">弓日K捕，旗风虎豹争。及郊挥白羽，入里卷红旌。<BR>
</font></big>
<font color="#400080">恺悌思陈力，端庄冀表诚。临人与安俗，非止奉师贞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_20 </em></strong></font><font
face="黑体" color="#800080"> </font><font size="4" color="#800080" face="宋体">【新楼诗二十首・新楼】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">戎容罢引旌旗卷，朱户褰开雉堞高。山耸翠微连郡阁，<BR>
</font></big>
<font color="#400080">地临沧海接灵鳌。坐疑许宅驱鸡犬，笑类樊妻化羽毛。<BR>
</font></big>
<font color="#400080">惆怅桂枝零落促，莫思方朔种仙桃。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_21 </em></strong></font><font
face="黑体" color="#800080"> </font><font size="4" color="#800080" face="宋体">【新楼诗二十首・海榴亭（在新楼北花开最早所望更高）】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">海榴亭早开繁蕊，光照晴霞破碧烟。高近紫霄疑菡萏，<BR>
</font></big>
<font color="#400080">迥依江月半婵娟。怀芳不作翻风艳，别萼犹含泣露妍。<BR>
</font></big>
<font color="#400080">摇落旧丛云水隔，不堪行坐数流年。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_22 </em></strong></font><font
face="黑体" color="#800080"> </font><font size="4" color="#800080" face="宋体">【新楼诗二十首・望海亭（在卧龙山顶上越中最高处）】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">乌盈兔缺天涯迥，鹤背松梢拂槛低。湖镜坐隅看匣满，<BR>
</font></big>
<font color="#400080">海涛生处辨云齐。夕岚明灭江帆小，烟树苍茫客思迷。<BR>
</font></big>
<font color="#400080">萧索感心俱是梦，九天应共草萋萋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_23 </em></strong></font><font
face="黑体" color="#800080"> </font><font size="4" color="#800080" face="宋体">【新楼诗二十首・杜鹃楼】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">杜鹃如火千房拆，丹槛低看晚景中。繁艳向人啼宿露，<BR>
</font></big>
<font color="#400080">落英飘砌怨春风。早梅昔待佳人折，好月谁将老子同。<BR>
</font></big>
<font color="#400080">惟有此花随越鸟，一声啼处满山红。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_24 </em></strong></font><font
face="黑体" color="#800080"> </font><font size="4" color="#800080" face="宋体">【新楼诗二十首・满桂楼】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">为怜湖水通宵望，不学樊杨却月楼。惟待素规澄满镜，<BR>
</font></big>
<font color="#400080">莫看纤魄挂如钩。卷帘方影侵红烛，绕竹斜晖透碧流。<BR>
</font></big>
<font color="#400080">萧瑟晓风闻木落，此时何异洞庭秋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_25 </em></strong></font><font
face="黑体" color="#800080"> </font><font size="4" color="#800080" face="宋体">【新楼诗二十首・东武亭】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">绿波春水湖光满，丹槛连楹碧嶂遥。兰o对飞渔棹急，<BR>
</font></big>
<font color="#400080">彩虹翻影海旗摇。斗疑斑虎归三岛，散作游龙上九霄。<BR>
</font></big>
<font color="#400080">鼍鼓若雷争胜负，柳堤花岸万人招。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_26 </em></strong></font><font
face="黑体" color="#800080"> </font><font size="4" color="#800080" face="宋体">【新楼诗二十首・龙宫寺】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">银地溪边遇衲师，笑将花宇指潜知。定观玄度生前事，<BR>
</font></big>
<font color="#400080">不道灵山别后期。真相有无因色界，化城兴灭在莲基。<BR>
</font></big>
<font color="#400080">好令沧海龙宫子，长护金人旧浴池。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_27 </em></strong></font><font
face="黑体" color="#800080"> </font><font size="4" color="#800080" face="宋体">【新楼诗二十首・禹庙】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">削平水土穷沧海，畚锸东南尽会稽。山拥翠屏朝玉帛，<BR>
</font></big>
<font color="#400080">穴通金阙架云霓。秘文镂石藏青壁，宝检封云化紫泥。<BR>
</font></big>
<font color="#400080">清庙万年长血食，始知明德与天齐。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_28 </em></strong></font><font
face="黑体" color="#800080"> </font><font size="4" color="#800080" face="宋体">【新楼诗二十首・晏安寺】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">寺深松桂无尘事，地接荒郊带夕阳。啼鸟歇时山寂寂，<BR>
</font></big>
<font color="#400080">野花残处月苍苍。绛纱凝焰开金像，清梵销声闭竹房。<BR>
</font></big>
<font color="#400080">丘垄渐平边茂草，九原何处不心伤。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_29 </em></strong></font><font
face="黑体" color="#800080"> </font><font size="4" color="#800080" face="宋体">【新楼诗二十首・龟山】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">一峰凝黛当明镜，十仞乔松倚翠屏。秋月满时侵兔魄，<BR>
</font></big>
<font color="#400080">素波摇处动龟形。旧深崖谷藏仙岛，新结楼台起佛扃。<BR>
</font></big>
<font color="#400080">不学大蛟凭水怪，等闲雪雨害生灵。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_30 </em></strong></font><font
face="黑体" color="#800080"> </font><font size="4" color="#800080" face="宋体">【新楼诗二十首・重台莲】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">绿荷舒卷凉风晓，红萼开萦紫重。游女汉皋争笑脸，<BR>
</font></big>
<font color="#400080">二妃湘浦并愁容。自含秋露贞姿结，不竞春妖冶态。<BR>
</font></big>
<font color="#400080">终恐玉京仙子识，却将归种碧池峰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_31 </em></strong></font><font
face="黑体" color="#800080"> </font><font size="4" color="#800080" face="宋体">【新楼诗二十首・橘园】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">江城雾敛轻霜早，园橘千株欲变金。朱实摘时天路近，<BR>
</font></big>
<font color="#400080">素英飘处海云深。惧同枳棘愁迁徙，每抱馨香委照临。<BR>
</font></big>
<font color="#400080">怜尔结根能自保，不随寒暑换贞心。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_32 </em></strong></font><font
face="黑体" color="#800080"> </font><font size="4" color="#800080" face="宋体">【新楼诗二十首・寒林寺】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">最深城郭在人烟，疑借壶中到梵天。岩树桂花开月殿，<BR>
</font></big>
<font color="#400080">石楼风铎绕金仙。地无尘染多灵草，室鉴真空有定泉。<BR>
</font></big>
<font color="#400080">应是法宫传觉路，使无烦恼见青莲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_33 </em></strong></font><font
face="黑体" color="#800080"> </font><font size="4" color="#800080" face="宋体">【新楼诗二十首・北楼樱桃花】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">开花占得春光早，雪缀云装万萼轻。凝艳拆时初照日，<BR>
</font></big>
<font color="#400080">落英频处乍闻莺。舞空柔弱看无力，带月葱茏似有情。<BR>
</font></big>
<font color="#400080">多事东风入闺闼，尽飘芳思委江城。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_34 </em></strong></font><font
face="黑体" color="#800080"> </font><font size="4" color="#800080" face="宋体">【新楼诗二十首・城上蔷薇】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">蔷薇繁艳满城阴，烂熳开红次第深。新蕊度香翻宿蝶，<BR>
</font></big>
<font color="#400080">密房飘影戏晨禽。窦闺织妇惭诗句，南国佳人怨锦衾。<BR>
</font></big>
<font color="#400080">风月寂寥思往事，暮春空赋白头吟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_35 </em></strong></font><font
face="黑体" color="#800080"> </font><font size="4" color="#800080" face="宋体">【新楼诗二十首・南庭竹】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">东南旧美凌霜操，五月凝阴入坐寒。烟惹翠梢含玉露，<BR>
</font></big>
<font color="#400080">粉开春箨耸琅\。莫令戏马童儿见，试引为龙道士看。<BR>
</font></big>
<font color="#400080">知尔结根香实在，凤凰终拟下云端。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_36 </em></strong></font><font
face="黑体" color="#800080"> </font><font size="4" color="#800080" face="宋体">【新楼诗二十首・琪树】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">石桥峰上栖玄鹤，碧阙岩边荫羽人。冰叶万条垂碧实，<BR>
</font></big>
<font color="#400080">玉珠千日保青春。月中泣露应同牛涧底侵云尚有尘。<BR>
</font></big>
<font color="#400080">徒使茯苓成琥珀，不为松老化龙鳞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_37 </em></strong></font><font
face="黑体" color="#800080"> </font><font size="4" color="#800080" face="宋体">【新楼诗二十首・海棠】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">海边佳树生奇彩，知是仙山取得栽。琼蕊籍中闻阆苑，<BR>
</font></big>
<font color="#400080">紫芝图上见蓬莱。浅深芳萼通宵换，委积红英报晓开。<BR>
</font></big>
<font color="#400080">寄语春园百花道，莫争颜色泛金杯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_38 </em></strong></font><font
face="黑体" color="#800080"> </font><font size="4" color="#800080" face="宋体">【新楼诗二十首・水寺】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">烟波野寺经过处，水国苍茫梦想中。云散浦间江月迥，<BR>
</font></big>
<font color="#400080">日曛洲渚海潮通。坐看鱼鸟沈浮远，静见楼台上下同。<BR>
</font></big>
<font color="#400080">闻道化城方便喻，只应从此到龙宫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_39 </em></strong></font><font
face="黑体" color="#800080"> </font><font size="4" color="#800080" face="宋体">【新楼诗二十首・灵汜桥】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">灵汜桥边多感伤，分明湖派绕回塘。岸花前后闻幽鸟，<BR>
</font></big>
<font color="#400080">湖月高低怨绿杨。能促岁阴惟白发，巧乘风马是春光。<BR>
</font></big>
<font color="#400080">何须化鹤归华表，却数凋零念越乡。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_40 </em></strong></font><font
face="黑体" color="#800080"> </font><font size="4" color="#800080" face="宋体">【若耶溪（西施采莲、欧冶铸剑所）】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">岚光花影绕山阴，山转花稀到碧浔。倾国美人妖艳远，<BR>
</font></big>
<font color="#400080">凿山良冶铸炉深。凌波莫惜临妆面，莹锷当期出匣心。<BR>
</font></big>
<font color="#400080">应是蛟龙长不去，若耶秋水尚沈沈。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷481_41 </em></strong></font><font
face="黑体" color="#800080"> </font><font size="4" color="#800080" face="宋体">【登禹庙回降雪五言二十韵】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">金奏云坛毕，同云拂雪来。玉田千亩合，琼室万家开。<BR>
</font></big>
<font color="#400080">湖暗冰封镜，山明树变梅。裂缯分井陌，连璧混楼台。<BR>
</font></big>
<font color="#400080">麻引诗人兴，盐牵谢女才。细疑歌响尽，旅作舞腰回。<BR>
</font></big>
<font color="#400080">著水鹅毛失，铺松鹤羽摧。半崖云掩映，当砌月裴回。<BR>
</font></big>
<font color="#400080">遇物纤能状，随方巧若裁。玉花全缀萼，珠蚌尽呈胎。<BR>
</font></big>
<font color="#400080">志士书频照，鲛人杼正催。妒妆凌粉匣，欺酒上琼杯。<BR>
</font></big>
<font color="#400080">海使迷奔辙，江涛认暗雷。疾飘风作驭，轻集霰为媒。<BR>
</font></big>
<font color="#400080">剑客休矜利，农师正念摧。瑞彰知有感，灵贶表无灾。<BR>
</font></big>
<font color="#400080">尧历占新庆，虞阶想旧陪。粉凝莺阁下，银结凤池隈。<BR>
</font></big>
<font color="#400080">鸡树花惊笑，龙池絮欲猜。劳歌会稽守，遥祝永康哉。<br>
<P><big><font size="3" face="黑体" color="#000080"><strong><em>&nbsp;&nbsp; 卷481_42 </em></strong></font><font
face="黑体" color="#800080"> </font><font size="4" color="#800080" face="宋体">【题法华寺五言二十韵】<a
href="authers/qzz_0960.htm" target="_blank"></font><font size="3" color="#0080FF"><font face="黑体">李绅</font></a></big> 
<br>
</font><br>
<font color="#400080">花界无生地，慈宫有相天。化娥腾宝像，留影s金仙。<BR>
</font></big>
<font color="#400080">殿涌全身塔，池开半月泉。十峰排碧落，双涧合清涟。<BR>
</font></big>
<font color="#400080">药草经行遍，香灯次第燃。戒珠高腊护，心印祖僧传。<BR>
</font></big>
<font color="#400080">瓶识先罗汉，衣存旧福田。幻身观火宅，昏眼照青莲。<BR>
</font></big>
<font color="#400080">住觉超真境，依游渡法船。化城珠百亿，灵迹冠三千。<BR>
</font></big>
<font color="#400080">萧壁将沈影，梁薪尚缀烟。色尘知有数，劫烬岂无年。<BR>
</font></big>
<font color="#400080">龙喷疑通海，鲸吞想漏川。磬疏闻启梵，钟息见安禅。<BR>
</font></big>
<font color="#400080">指喻三车觉，开迷五阴缠。教通方便入，心达是非诠。<BR>
</font></big>
<font color="#400080">贝叶千花藏，檀林万宝篇。坐严狮子迅，幢饰网珠悬。<BR>
</font></big>
<font color="#400080">极乐知无碍，分明应有缘。还将意功德，留偈法王前。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
