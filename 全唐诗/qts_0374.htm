<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百七十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百七十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷374_1 </em></strong></font><font
face="黑体" color="#800080"> </font><font size="4" color="#800080" face="宋体">【乱离】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">天下无义剑，中原多疮痍。哀哀陆大夫，正直神反欺。<BR>
</font></big>
<font color="#400080">子路已成血，嵇康今尚嗤。为君每一恸，如剑在四肢。<BR>
</font></big>
<font color="#400080">折羽不复飞，逝水不复归。直松摧高柯，弱蔓将何依。<BR>
</font></big>
<font color="#400080">朝为春日欢，夕为秋日悲。泪下无尺寸，纷纷天雨丝。<BR>
</font></big>
<font color="#400080">积怨成疾疹，积恨成狂痴。怨草岂有边，恨水岂有涯。<BR>
</font></big>
<font color="#400080">怨恨驰我心，茫茫日何之。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_2 </em></strong></font><font
face="黑体" color="#800080"> </font><font size="4" color="#800080" face="宋体">【劝酒】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">白日无定影，清江无定波。人无百年寿，百年复如何。<BR>
</font></big>
<font color="#400080">堂上陈美酒，堂下列清歌。劝君金曲卮，勿谓朱颜酡。<BR>
</font></big>
<font color="#400080">松柏岁岁茂，丘陵日日多。君看终南山，千古青峨峨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_3 </em></strong></font><font
face="黑体" color="#800080"> </font><font size="4" color="#800080" face="宋体">【去妇】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">君心匣中镜，一破不复全。妾心藕中丝，虽断犹牵连。<BR>
</font></big>
<font color="#400080">安知御轮士，今日翻回辕。一女事一夫，安可再移天。<BR>
</font></big>
<font color="#400080">君听去鹤言，哀哀七丝弦。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_4 </em></strong></font><font
face="黑体" color="#800080"> </font><font size="4" color="#800080" face="宋体">【君子勿郁郁士有谤毁者作诗以赠之】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">君子勿郁郁，听我青蝇歌。人间少平地，森耸山岳多。<BR>
</font></big>
<font color="#400080">折c不在道，覆舟不在河。须知一尺水，日夜增高波。<BR>
</font></big>
<font color="#400080">叔孙毁仲尼，臧仓掩孟轲。兰艾不同香，自然难为和。<BR>
</font></big>
<font color="#400080">良玉烧不热，直竹文不颇。自古皆如此，其如道在何。<BR>
<font color="#400080">日往复不见，秋堂暮仍学。玄发不知白，晓入寒铜觉。<BR>
</font></big>
<font color="#400080">为林未离树，有玉犹在璞。谁把碧梧枝，刻作云门乐。<br>
<P><big><font size="3" face="黑体" color="#000080"><strong><em>&nbsp;&nbsp; 卷374_5 </em></strong></font><font
face="黑体" color="#800080"> </font><font size="4" color="#800080" face="宋体">【闻砧】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">杜鹃声不哀，断猿啼不切。月下谁家砧，一声肠一绝。<BR>
</font></big>
<font color="#400080">杵声不为客，客闻发自白。杵声不为衣，欲令游子归。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_6 </em></strong></font><font
face="黑体" color="#800080"> </font><font size="4" color="#800080" face="宋体">【游子】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">萱草生堂阶，游子行天涯。慈亲倚堂门，不见萱草花。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_7 </em></strong></font><font
face="黑体" color="#800080"> </font><font size="4" color="#800080" face="宋体">【自叹】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">愁与发相形，一愁白数茎。有发能几多，禁愁日日生。<BR>
</font></big>
<font color="#400080">古若不置兵，天下无战争。古若不置名，道路无欹倾。<BR>
</font></big>
<font color="#400080">太行耸巍峨，是天产不平。黄河奔浊浪，是天生不清。<BR>
</font></big>
<font color="#400080">四蹄日日多，双轮日日成。二物不在天，安能免营营。
<P><big><font size="3" face="黑体" color="#000080"><strong><em>&nbsp;&nbsp; 卷374_8 </em></strong></font><font
face="黑体" color="#800080"> </font><font size="4" color="#800080" face="宋体">【求友】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">北风临大海，坚冰临河面。下有大波澜，对之无由见。<BR>
</font></big>
<font color="#400080">求友须在良，得良终相善。求友若非良，非良中道变。<BR>
</font></big>
<font color="#400080">欲知求友心，先把黄金炼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_9 </em></strong></font><font
face="黑体" color="#800080"> </font><font size="4" color="#800080" face="宋体">【投所知】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">苦心知苦节，不容一毛发。炼金索坚贞，洗玉求明洁。<BR>
</font></big>
<font color="#400080">自惭所业微，功用如鸠拙。何殊嫫母颜，对彼寒塘月。<BR>
</font></big>
<font color="#400080">君存古人心，道出古人辙。尽美固可扬，片善亦不遏。<BR>
</font></big>
<font color="#400080">朝向公卿说，暮向公卿说。谁谓黄钟管，化为君子舌。<BR>
</font></big>
<font color="#400080">一说清O竹，二说变O谷。三说四说时，寒花拆寒木。<BR>
</font></big>
<font color="#400080">晔晔家道路，灿灿我衣服。岂直辉友朋，亦用慰骨肉。<BR>
</font></big>
<font color="#400080">一暖荷匹素，一饱荷升粟。而况大恩恩，此身报得足。<BR>
</font></big>
<font color="#400080">且将食檗劳，酬之作金刀。
<P><big><font size="3" face="黑体" color="#000080"><strong><em>&nbsp;&nbsp; 卷374_10 </em></strong></font><font
face="黑体" color="#800080"> </font><font size="4" color="#800080" face="宋体">【病客吟】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">主人夜呻吟，皆入妻子心。客子昼呻吟，徒为虫鸟音。<BR>
</font></big>
<font color="#400080">妻子手中病，愁思不复深。僮仆手中病，忧危独难任。<BR>
</font></big>
<font color="#400080">丈夫久漂泊，神气自然沉。况于滞疾中，何人免嘘eS。<BR>
</font></big>
<font color="#400080">大海亦有涯，高山亦有岑。沉忧独无极，尘泪互盈襟。<br>
<P><big><font size="3" face="黑体" color="#000080"><strong><em>&nbsp;&nbsp; 卷374_11 </em></strong></font><font
face="黑体" color="#800080"> </font><font size="4" color="#800080" face="宋体">【感怀】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">孟冬阴气交，两河正屯兵。烟尘相驰突，烽火日夜惊。<BR>
</font></big>
<font color="#400080">太行险阻高，挽粟输连营。奈何操弧者，不使枭巢倾。<BR>
</font></big>
<font color="#400080">犹闻汉北儿，怙乱谋纵横。擅摇干戈柄，呼叫豺狼声。<BR>
</font></big>
<font color="#400080">白日临尔躯，胡为丧丹诚。岂无感激士，以致天下平。<BR>
</font></big>
<font color="#400080">登高望寒原，黄云郁峥嵘。坐驰悲风暮，叹息空沾缨。
<P><big><font size="3" face="黑体" color="#000080"><strong><em>&nbsp;&nbsp; 卷374_12 </em></strong></font><font
face="黑体" color="#800080"> </font><font size="4" color="#800080" face="宋体">【离思】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">不寐亦不语，片月秋稍举。孤鸿忆霜群，独鹤叫云侣。<BR>
</font></big>
<font color="#400080">怨彼浮花心，飘飘无定所。高张系帆，远过梅根渚。<BR>
</font></big>
<font color="#400080">回织别离字，机声有酸楚。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_13 </em></strong></font><font
face="黑体" color="#800080"> </font><font size="4" color="#800080" face="宋体">【结交】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">铸镜须青铜，青铜易磨拭。结交远小人，小人难姑息。<BR>
</font></big>
<font color="#400080">铸镜图鉴微，结交图相依。凡铜不可照，小人多是非。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_14 </em></strong></font><font
face="黑体" color="#800080"> </font><font size="4" color="#800080" face="宋体">【伤春】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">两河春草海水清，十年征战城郭腥。乱兵杀儿将女去，<BR>
</font></big>
<font color="#400080">二月三月花冥冥。千里无人旋风起，莺啼燕语荒城里。<BR>
</font></big>
<font color="#400080">春色不拣墓傍株，红颜皓色逐春去。春去春来那得知，<BR>
</font></big>
<font color="#400080">今人看花古人墓，令人惆怅山头路。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_15 </em></strong></font><font
face="黑体" color="#800080"> </font><font size="4" color="#800080" face="宋体">【择友】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">兽中有人性，形异遭人隔。人中有兽心，几人能真识。<BR>
</font></big>
<font color="#400080">古人形似兽，皆有大圣德。今人表似人，兽心安可测。<BR>
</font></big>
<font color="#400080">虽笑未必和，虽哭未必戚。面结口头交，肚里生荆棘。<BR>
</font></big>
<font color="#400080">好人常直道，不顺世间逆。恶人巧谄多，非义苟且得。<BR>
</font></big>
<font color="#400080">若是效真人，坚心如铁石。不谄亦不欺，不奢复不溺。<BR>
</font></big>
<font color="#400080">面无吝色容，心无诈忧惕。君子大道人，朝夕恒的的。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_16 </em></strong></font><font
face="黑体" color="#800080"> </font><font size="4" color="#800080" face="宋体">【夜忧】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">岂独科斗死，所嗟文字捐。蒿蔓转骄弄，菱荇减婵娟。<BR>
</font></big>
<font color="#400080">未遂摆鳞志，空思吹浪旋。何当再霖雨，洗濯生华鲜。<br>
<P><big><font size="3" face="黑体" color="#000080"><strong><em>&nbsp;&nbsp; 卷374_17 </em></strong></font><font
face="黑体" color="#800080"> </font><font size="4" color="#800080" face="宋体">【惜苦】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">于鹄值谏议，以球不能官。焦蒙值舍人，以杯不得完。<BR>
</font></big>
<font color="#400080">可惜大雅旨，意此小团栾。名回不敢辨，心转实是难。<BR>
</font></big>
<font color="#400080">不惜为君转，转非君子观。转之复转之，强转谁能欢。<BR>
</font></big>
<font color="#400080">哀哉虚转言，不可穷波澜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_18 </em></strong></font><font
face="黑体" color="#800080"> </font><font size="4" color="#800080" face="宋体">【寒地百姓吟（为郑相其年居河南畿内百姓大蒙矜恤）】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">无火炙地眠，半夜皆立号。冷箭何处来，棘针风骚劳。<BR>
</font></big>
<font color="#400080">霜吹破四壁，苦痛不可逃。高堂钟饮，到晓闻烹炮。<BR>
</font></big>
<font color="#400080">寒者愿为蛾，烧死彼华膏。华膏隔仙罗，虚绕千万遭。<BR>
</font></big>
<font color="#400080">到头落地死，踏地为游遨。游遨者是谁，君子为郁陶。
<P><big><font size="3" face="黑体" color="#000080"><strong><em>&nbsp;&nbsp; 卷374_19 </em></strong></font><font
face="黑体" color="#800080"> </font><font size="4" color="#800080" face="宋体">【出东门】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">饿马骨亦耸，独驱出东门。少年一日程，衰叟十日奔。<BR>
</font></big>
<font color="#400080">寒景不我为，疾走落平原。眇默荒草行，恐惧夜魄翻。<BR>
</font></big>
<font color="#400080">一生自组织，千首大雅言。道路如抽蚕，宛转羁肠繁。
<P><big><font size="3" face="黑体" color="#000080"><strong><em>&nbsp;&nbsp; 卷374_20 </em></strong></font><font
face="黑体" color="#800080"> </font><font size="4" color="#800080" face="宋体">【教坊歌儿】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">十岁小小儿，能歌得朝天。六十孤老人，能诗独临川。<BR>
</font></big>
<font color="#400080">去年西京寺，众伶集讲筵。能嘶竹枝词，供养绳床禅。<BR>
</font></big>
<font color="#400080">能诗不如歌，怅望三百篇。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_21 </em></strong></font><font
face="黑体" color="#800080"> </font><font size="4" color="#800080" face="宋体">【访疾】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">冷气入疮痛，夜来痛如何。疮从公怒生，岂以私恨多。<BR>
</font></big>
<font color="#400080">公怒亦非道，怒消乃天和。古有焕辉句，嵇康闲婆娑。<BR>
</font></big>
<font color="#400080">请君吟啸之，正气庶不讹。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_22 </em></strong></font><font
face="黑体" color="#800080"> </font><font size="4" color="#800080" face="宋体">【酒德】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">酒是古明镜，辗开小人心。醉见异举止，醉闻异声音。<BR>
</font></big>
<font color="#400080">酒功如此多，酒屈亦以深。罪人免罪酒，如此可为箴。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_23 </em></strong></font><font
face="黑体" color="#800080"> </font><font size="4" color="#800080" face="宋体">【冬日】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">老人行人事，百一不及周。冻马四蹄吃，陟卓难自收。<BR>
</font></big>
<font color="#400080">短景仄飞过，午光不上头。少壮日与辉，衰老日与愁。<BR>
</font></big>
<font color="#400080">日愁疑在日，岁箭迸如雠。万事有何味，一生虚自囚。<BR>
</font></big>
<font color="#400080">不知文字利，到死空遨游。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_24 </em></strong></font><font
face="黑体" color="#800080"> </font><font size="4" color="#800080" face="宋体">【饥雪吟】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">饥乌夜相啄，疮声互悲鸣。冰肠一直刀，天杀无曲情。<BR>
</font></big>
<font color="#400080">大雪压梧桐，折柴堕峥嵘。安知鸾凤巢，不与枭鸢倾。<BR>
</font></big>
<font color="#400080">下有幸灾儿，拾遗多新争。但求彼失所，但夸此经营。<BR>
</font></big>
<font color="#400080">君子亦拾遗，拾遗非拾名。将补鸾凤巢，免与枭鸢并。<BR>
</font></big>
<font color="#400080">因为饥雪吟，至晓竟不平。
<P><big><font size="3" face="黑体" color="#000080"><strong><em>&nbsp;&nbsp; 卷374_25 </em></strong></font><font
face="黑体" color="#800080"> </font><font size="4" color="#800080" face="宋体">【偷诗】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">饿犬v枯骨，自吃馋饥涎。今文与古文，各各称可怜。<BR>
</font></big>
<font color="#400080">亦如婴儿食，饧桃口旋旋。唯有一点味，岂见逃景延。<BR>
</font></big>
<font color="#400080">绳床独坐翁，默览有所传。终当罢文字，别著逍遥篇。<BR>
</font></big>
<font color="#400080">从来文字净，君子不以贤。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_26 </em></strong></font><font
face="黑体" color="#800080"> </font><font size="4" color="#800080" face="宋体">【晚雪吟】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">贫富喜雪晴，出门意皆饶。镜海见纤悉，冰天步飘u。<BR>
</font></big>
<font color="#400080">一一仙子行，家家尘声销。小儿击玉指，大耋歌圣朝。<BR>
</font></big>
<font color="#400080">睿气流不尽，瑞仙何榱取Ｊ贾望幸色，终疑异礼招。<BR>
</font></big>
<font color="#400080">市井亦清洁，闾阎耸i。苍生愿东顾，翠华仍西遥。<BR>
</font></big>
<font color="#400080">天念岂薄厚，宸衷多忧焦。忧焦致太平，以兹时比尧。<BR>
</font></big>
<font color="#400080">古耳有未通，新词有潜韶。甘为酒伶摈，坐耻歌女娇。<BR>
</font></big>
<font color="#400080">选音不易言，裁正逢今朝。今朝前古文，律异同一调。<BR>
</font></big>
<font color="#400080">愿于尧g中，奏尽郁抑谣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_27 </em></strong></font><font
face="黑体" color="#800080"> </font><font size="4" color="#800080" face="宋体">【自惜】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">倾尽眼中力，抄诗过与人。自悲风雅老，恐被巴竹嗔。<BR>
</font></big>
<font color="#400080">零落雪文字，分明镜精神。坐甘冰抱晚，永谢酒怀春。<BR>
</font></big>
<font color="#400080">徒有言言旧，惭无默默新。始惊儒教误，渐与佛乘亲。
<P><big><font size="3" face="黑体" color="#000080"><strong><em>&nbsp;&nbsp; 卷374_28 </em></strong></font><font
face="黑体" color="#800080"> </font><font size="4" color="#800080" face="宋体">【老恨】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">无子抄文字，老吟多飘零。有时吐向床，枕席不解听。<BR>
</font></big>
<font color="#400080">斗蚁甚微细，病闻亦清泠。小大不自识，自然天性灵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_29 </em></strong></font><font
face="黑体" color="#800080"> </font><font size="4" color="#800080" face="宋体">【湖州取解述情】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">水徒清深，照影不照心。白鹤未轻举，众鸟争浮沉。<BR>
</font></big>
<font color="#400080">因兹挂帆去，遂作归山吟。
<P><big><font size="3" face="黑体" color="#000080"><strong><em>&nbsp;&nbsp; 卷374_30 </em></strong></font><font
face="黑体" color="#800080"> </font><font size="4" color="#800080" face="宋体">【落第】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">晓月难为光，愁人难为肠。谁言春物荣，独见叶上霜。<BR>
</font></big>
<font color="#400080">雕鹗失势病，鹪鹩假翼翔。弃置复弃置，情如刀剑伤。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_31 </em></strong></font><font
face="黑体" color="#800080"> </font><font size="4" color="#800080" face="宋体">【咏怀（一作咏情，一作感寓）】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">浊水心易倾，明波兴初发。思逢海底人，乞取蚌中月。<BR>
</font></big>
<font color="#400080">此兴若未谐，此心终不歇。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_32 </em></strong></font><font
face="黑体" color="#800080"> </font><font size="4" color="#800080" face="宋体">【病起言怀】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">强行寻溪水，洗却残病姿。花景晚尽，麦风清泠吹。<BR>
</font></big>
<font color="#400080">交道贱来见，世情贫去知。高闲思楚逸，澹泊厌齐儿。<BR>
</font></big>
<font color="#400080">终伴碧山侣，结言青桂枝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_33 </em></strong></font><font
face="黑体" color="#800080"> </font><font size="4" color="#800080" face="宋体">【秋夕贫居述怀】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">卧冷无远梦，听秋酸别情。高枝低枝风，千叶万叶声。<BR>
</font></big>
<font color="#400080">浅井不供饮，瘦田长废耕。今交非古交，贫语闻皆轻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_34 </em></strong></font><font
face="黑体" color="#800080"> </font><font size="4" color="#800080" face="宋体">【夜感自遣（一作失志夜坐思归楚江，又作苦学吟）】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">夜学晓未休，苦吟神鬼愁。如何不自闲，心与身为雠。<BR>
</font></big>
<font color="#400080">死辱片时痛，生辱长年羞。清桂无直枝，碧江思旧游。<br>
<P><big><font size="3" face="黑体" color="#000080"><strong><em>&nbsp;&nbsp; 卷374_35 </em></strong></font><font
face="黑体" color="#800080"> </font><font size="4" color="#800080" face="宋体">【再下第】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">一夕九起嗟，梦短不到家。两度长安陌，空将泪见花。
<P><big><font size="3" face="黑体" color="#000080"><strong><em>&nbsp;&nbsp; 卷374_36 </em></strong></font><font
face="黑体" color="#800080"> </font><font size="4" color="#800080" face="宋体">【下第东归留别长安知己】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">共照日月影，独为愁思人。岂知_鸣，瑶草不得春。<BR>
</font></big>
<font color="#400080">一片两片云，千里万里身。云归嵩之阳，身寄江之滨。<BR>
</font></big>
<font color="#400080">弃置复何道，楚情吟白O。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_37 </em></strong></font><font
face="黑体" color="#800080"> </font><font size="4" color="#800080" face="宋体">【失意归吴因寄东台刘复侍御】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">自念西上身，忽随东归风。长安日下影，又落江湖中。<BR>
</font></big>
<font color="#400080">离娄岂不明，子野岂不聪。至宝非眼别，至音非耳通。<BR>
</font></big>
<font color="#400080">因缄俗外词，仰寄高天鸿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_38 </em></strong></font><font
face="黑体" color="#800080"> </font><font size="4" color="#800080" face="宋体">【下第东南行】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">越风东南清，楚日潇湘明。试逐伯鸾去，还作灵均行。<BR>
</font></big>
<font color="#400080">江蓠伴我泣，海月投人惊。失意容貌改，畏途性命轻。<BR>
</font></big>
<font color="#400080">时闻丧侣猿，一叫千愁并。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_39 </em></strong></font><font
face="黑体" color="#800080"> </font><font size="4" color="#800080" face="宋体">【叹命】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">三十年来命，唯藏一卦中。题诗还问易，问易蒙复蒙。<BR>
</font></big>
<font color="#400080">本望文字达，今因文字穷。影孤别离月，衣破道路风。<BR>
</font></big>
<font color="#400080">归去不自息，耕耘成楚农。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_40 </em></strong></font><font
face="黑体" color="#800080"> </font><font size="4" color="#800080" face="宋体">【远游】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">慈乌不远飞，孝子念先归。而我独何事，四时心有违。<BR>
</font></big>
<font color="#400080">江海恋空积，波涛信来稀。长为路傍食，著尽家中衣。<BR>
</font></big>
<font color="#400080">别剑不割物，离人难作威。远行少僮仆，驱使无是非。<BR>
</font></big>
<font color="#400080">为性玩好尽，积愁心绪微。始知时节驶，夏日非长辉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_41 </em></strong></font><font
face="黑体" color="#800080"> </font><font size="4" color="#800080" face="宋体">【商州客舍】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">商山风雪壮，游子衣裳单。四望失道路，百忧攒肺肝。<BR>
</font></big>
<font color="#400080">日短觉易老，夜长知至寒。泪流潇湘弦，调苦屈宋弹。<BR>
</font></big>
<font color="#400080">识声今所易，识意古所难。声意今讵辨，高明鉴其端。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_42 </em></strong></font><font
face="黑体" color="#800080"> </font><font size="4" color="#800080" face="宋体">【长安旅情】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">尽说青云路，有足皆可至。我马亦四蹄，出门似无地。<BR>
</font></big>
<font color="#400080">玉京十二楼，峨峨倚青翠。下有千朱门，何门荐孤士。
<P><big><font size="3" face="黑体" color="#000080"><strong><em>&nbsp;&nbsp; 卷374_43 </em></strong></font><font
face="黑体" color="#800080"> </font><font size="4" color="#800080" face="宋体">【长安羁旅】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">听乐别离中，声声入幽肠。晓泪滴楚瑟，夜魄绕吴乡。<BR>
</font></big>
<font color="#400080">几回羁旅情，梦觉残烛光。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_44 </em></strong></font><font
face="黑体" color="#800080"> </font><font size="4" color="#800080" face="宋体">【渭上思归】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">独访千里信，回临千里河。家在吴楚乡，泪寄东南波。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_45 </em></strong></font><font
face="黑体" color="#800080"> </font><font size="4" color="#800080" face="宋体">【登科后】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">昔日龌龊不足夸，今朝放荡思无涯。<br>春风得意马蹄疾，一日看尽长安花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷374_46 </em></strong></font><font
face="黑体" color="#800080"> </font><font size="4" color="#800080" face="宋体">【初于洛中选】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">尘土日易没，驱驰力无馀。青云不我与，白首方选书。<BR>
</font></big>
<font color="#400080">宦途事非远，拙者取自疏。终然恋皇邑，誓以结吾庐。<BR>
</font></big>
<font color="#400080">帝城富高门，京路绕胜居。碧水走龙蛇，蜿蜒绕庭除。<BR>
</font></big>
<font color="#400080">寻常异方客，过此亦踟蹰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷374_47 </em></strong></font><font
face="黑体" color="#800080"> </font><font size="4" color="#800080" face="宋体">【乙酉岁舍弟扶侍归兴义庄居后独止舍待替人】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">谁言旧居止，主人忽成客。僮仆强与言，相惧终脉脉。<BR>
</font></big>
<font color="#400080">出亦何所求，入亦何所索。饮食迷精粗，衣裳失宽窄。<BR>
</font></big>
<font color="#400080">回风卷闲簟，新月生空壁。士有百役身，官无一姓宅。<BR>
</font></big>
<font color="#400080">丈夫耻自饰，衰须从飒白。兰交早已谢，榆景徒相迫。<BR>
</font></big>
<font color="#400080">惟予心中镜，不语光历历。
<P><big><font size="3" face="黑体" color="#000080"><strong><em>&nbsp;&nbsp; 卷374_48 </em></strong></font><font
face="黑体" color="#800080"> </font><font size="4" color="#800080" face="宋体">【西斋养病夜怀多感因呈上从叔子云】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">远客夜衣薄，厌眠待鸡鸣。一床空月色，四壁秋蛩声。<BR>
</font></big>
<font color="#400080">守淡遗众俗，养疴念馀生。方全君子拙，耻学小人明。<BR>
</font></big>
<font color="#400080">蚊蚋亦有时，羽毛各有成。如何骐骥迹，mR未能行。<BR>
</font></big>
<font color="#400080">西北有平路，运来无相轻。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
