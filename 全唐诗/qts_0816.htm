<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百一十六</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百一十六</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷816_1 </em></strong></font><font
face="黑体" color="#800080"> </font><font size="4" color="#800080" face="宋体">【奉酬袁使君高春游Wo峰兰若见怀】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">Wo中峰近，高奇古人遗。常欲乞此地，养松挂藤丝。<BR>
</font></big>
<font color="#400080">昨闻双旌出，一川花满时。恨无翔云步，远赴关山期。<BR>
</font></big>
<font color="#400080">跻险与谁赏，折芳应自怡。遥知忘归趣，喜得春景迟。<BR>
</font></big>
<font color="#400080">已见郢人唱，新题石门诗。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_2 </em></strong></font><font
face="黑体" color="#800080"> </font><font size="4" color="#800080" face="宋体">【答裴济从事】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">迟迟云鹤意，奋翅知有期。三秉纲纪局，累登清白资。<BR>
</font></big>
<font color="#400080">应怀青塘居，蕙草没前墀。旧月照秋水，废田留故陂。<BR>
</font></big>
<font color="#400080">至今高风在，为君吹桂枝。昨逢洞庭客，果得故人诗。<BR>
</font></big>
<font color="#400080">何异王内史，来招道林师。欲携山侣出，难与白云辞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_3 </em></strong></font><font
face="黑体" color="#800080"> </font><font size="4" color="#800080" face="宋体">【白云上人精舍寻杼山禅师兼示崔子向何山道上人】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">望远涉寒水，怀人在幽境。为高皎皎姿，及爱苍苍岭。<BR>
</font></big>
<font color="#400080">果见栖禅子，潺灌真顶。积疑一念破，澄息万缘静。<BR>
</font></big>
<font color="#400080">世事花上尘，惠心空中境。清闲诱我性，遂使肠虑屏。<BR>
</font></big>
<font color="#400080">许共林客游，欲从山王请。木栖无名树，水汲忘机井。<BR>
</font></big>
<font color="#400080">持此一日高，未肯谢箕颍。夕霁山态好，空月生俄顷。<BR>
</font></big>
<font color="#400080">识妙聆细泉，悟深涤清茗。此心谁得失，笑向西林永。
<P><big><font size="3" face="黑体" color="#000080"><strong><em>&nbsp;&nbsp; 卷816_4 </em></strong></font><font
face="黑体" color="#800080"> </font><font size="4" color="#800080" face="宋体">【酬薛员外谊苦热行见寄】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">六月金数伏，兹辰日在庚。炎曦烁肌肤，毒雾昏性情。<BR>
</font></big>
<font color="#400080">安得奋轻翮，超遥出云征。不知天地心，如何匠生成。<BR>
</font></big>
<font color="#400080">火德烧百卉，瑶草不及荣。省客当此时，忽贻怀中琼。<BR>
</font></big>
<font color="#400080">捧玩烦袂涤，啸歌美风生。迟君佐元气，调使四序平。<BR>
</font></big>
<font color="#400080">中令霜不祓，大馀气常贞。江南诗骚客，休吟苦热行。<br>
<P><big><font size="3" face="黑体" color="#000080"><strong><em>&nbsp;&nbsp; 卷816_5 </em></strong></font><font
face="黑体" color="#800080"> </font><font size="4" color="#800080" face="宋体">【采实心竹杖寄赠李萼侍御】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">竹杖裁碧鲜，步林赏高直。实心去内矫，全节无外饰。<BR>
</font></big>
<font color="#400080">行药聊自持，扶危资尔力。初生在榛莽，孤秀岂封殖。<BR>
</font></big>
<font color="#400080">干雪不死枝，赠君期君识。
<P><big><font size="3" face="黑体" color="#000080"><strong><em>&nbsp;&nbsp; 卷816_6 </em></strong></font><font
face="黑体" color="#800080"> </font><font size="4" color="#800080" face="宋体">【酬薛员外谊见戏一首】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">方知正始作，丽掩碧云诗。文彩盈怀袖，风规发咏思。<BR>
</font></big>
<font color="#400080">遗弓逢大敌，摩垒怯偏师。频有移书让，多惭系组迟。<BR>
</font></big>
<font color="#400080">浅才迂且拙，虚誉喜还疑。犹倚披沙鉴，长歌向子期。<br>
<P><big><font size="3" face="黑体" color="#000080"><strong><em>&nbsp;&nbsp; 卷816_7 </em></strong></font><font
face="黑体" color="#800080"> </font><font size="4" color="#800080" face="宋体">【奉酬李中丞洪湖州西亭即事见寄兼呈吴冯处士…长史】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">爱君溪上住，迟月开前扃。山火照书卷，野风吹酒瓶。<BR>
</font></big>
<font color="#400080">为谁留此物，意在眼中青。樵子逗烟墅，渔翁宿沙汀。<BR>
</font></big>
<font color="#400080">主人非楚客，莫谩讥独醒。宿昔邢城功，道高心已冥。<BR>
</font></big>
<font color="#400080">贪将到处士，放醉乌家亭。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_8 </em></strong></font><font
face="黑体" color="#800080"> </font><font size="4" color="#800080" face="宋体">【苕溪草堂自大历三年夏新营洎秋及春…四十三韵】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">万虑皆可遗，爱山情不易。自从东溪住，始与人群隔。<BR>
</font></big>
<font color="#400080">应物非宿心，遗身是吾策。先民崆峒子，沦景事金液。<BR>
</font></big>
<font color="#400080">绮里犹近名，於陵未泯迹。吾师逆流教，禅隐殊古昔。<BR>
</font></big>
<font color="#400080">洗足临潺，销声寄松柏。缃荷采堪服，柔草持可席。<BR>
</font></big>
<font color="#400080">道心制野猿，法语授幽客。境净万象真，寄目皆有益。<BR>
</font></big>
<font color="#400080">原上无情花，山中听经石。竹生自萧散，云性常洁白。<BR>
</font></big>
<font color="#400080">却见羁世人，远高摩霄翮。达贤观此意，烦想遂冰蘖。<BR>
</font></big>
<font color="#400080">伊予战苦胜，览境情不溺。智以动念昏，功由无心积。<BR>
</font></big>
<font color="#400080">形骸尔何有，生死谁所戚。为与胜悟冥，不忧颓龄迫。<BR>
</font></big>
<font color="#400080">春风自骀荡，禅地常阒寂。掷札成柳枝，溉瓶养泉脉。<BR>
</font></big>
<font color="#400080">道人知止足，盥漱聊自适。学外见古贤，颇令我心惕。<BR>
</font></big>
<font color="#400080">眇绵云官世，梦幻羽陵籍。鬼徒相矜，九原谁家宅。<BR>
</font></big>
<font color="#400080">俗情封浅近，至理昧尧跖。蹈善嗟沈冥，履仁伤堙厄。<BR>
</font></big>
<font color="#400080">匠心圣亦尤，攻异天见责。试以慧眼观，斯言谅可觌。<BR>
</font></big>
<font color="#400080">外事非吾道，忘缘倦所历。中宵废耳目，形静神不役。<BR>
</font></big>
<font color="#400080">色天夜清迥，花漏时滴沥。东风吹杉梧，幽月到石壁。<BR>
</font></big>
<font color="#400080">此中一悟心，可与千载敌。故交徒好我，筐中无咫尺。<BR>
</font></big>
<font color="#400080">潘生入空门，祖师传秘赜。汤子自天德，精诣功不僻。<BR>
</font></big>
<font color="#400080">放世与成名，两图在所择。吾高鸱夷子，身退无瑕摘。<BR>
</font></big>
<font color="#400080">吾嘉鲁仲连，功成弃璧。二贤兼彼才，晚节何感激。<BR>
</font></big>
<font color="#400080">不然作山计，改服我下泽。君隳元亮冠，我脱潜师屐。<BR>
</font></big>
<font color="#400080">倚卧高松根，共逃金闺籍。
<P><big><font size="3" face="黑体" color="#000080"><strong><em>&nbsp;&nbsp; 卷816_9 </em></strong></font><font
face="黑体" color="#800080"> </font><font size="4" color="#800080" face="宋体">【答裴集、阳伯明二贤各垂赠二十韵今以一章用酬两作】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">知音如琼枝，天生为予有。攀折若无阶，何殊天上柳。<BR>
</font></big>
<font color="#400080">裴生清通嗣，阳子盛德后。诗名比元长，赋体凌延寿。<BR>
</font></big>
<font color="#400080">珠生骊龙颔，或生灵蛇口。何似双琼章，英英曜吾手。<BR>
</font></big>
<font color="#400080">白日不可污，清源肯容垢。持此山上心，待君忘情友。<BR>
</font></big>
<font color="#400080">且伴丘壑赏，未随名宦诱。坐石代琼茵，制荷捐艾绶。<BR>
</font></big>
<font color="#400080">清宵集我寺，烹茗开禅牖。发论教可垂，正文言不朽。<BR>
</font></big>
<font color="#400080">白云供诗用，清吹生座右。不嫌逸令醉，莫试仙壶酒。<BR>
</font></big>
<font color="#400080">皎皎寻阳隐，千年可为偶。一从汉道平，世事无纷纠。<BR>
</font></big>
<font color="#400080">星文齐七政，天轴明二斗。召士扬弓旌，知君在林薮。<BR>
</font></big>
<font color="#400080">莫学颍阳子，请师高山叟。出处藩我君，还来会阜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_10 </em></strong></font><font
face="黑体" color="#800080"> </font><font size="4" color="#800080" face="宋体">【答豆卢居士春夜游东园见怀】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">春意赏不足，承夕步东园。事表精虑远，月中华木繁。<BR>
</font></big>
<font color="#400080">开襟寄清景，遐想属空门。安得{芳屣，看君幽径萱。
<P><big><font size="3" face="黑体" color="#000080"><strong><em>&nbsp;&nbsp; 卷816_11 </em></strong></font><font
face="黑体" color="#800080"> </font><font size="4" color="#800080" face="宋体">【寄崔万芳夔】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">气杀高隼击，惜芳步寒林。风摇苍琅根，霜剪Jy9心。<BR>
</font></big>
<font color="#400080">归思忽眇眇，佳气亦沉沉。我身岂遐远，如隔湘汉深。<BR>
</font></big>
<font color="#400080">事迩智莫及，愿乖情不任。迟君忘言侣，一笑开吾襟。
<P><big><font size="3" face="黑体" color="#000080"><strong><em>&nbsp;&nbsp; 卷816_12 </em></strong></font><font
face="黑体" color="#800080"> </font><font size="4" color="#800080" face="宋体">【访朱放山人】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">野人未相识，何处异乡隔。昨逢云阳信，教向云阳觅。<BR>
</font></big>
<font color="#400080">空闻天上风，飘u不可觌。应非矍铄翁，或是沧浪客。<BR>
</font></big>
<font color="#400080">早晚从我游，共携春山策。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_13 </em></strong></font><font
face="黑体" color="#800080"> </font><font size="4" color="#800080" face="宋体">【晚冬废溪东寺怀李司直纵】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">废溪无人迹，益见离思深。归来始昨日，恍惚惊岁阴。<BR>
</font></big>
<font color="#400080">清想属遥夜，圆景当空林。宿昔月未改，何如故人心。<BR>
</font></big>
<font color="#400080">游从间芳趾，摇落栖寒岑。眇眇湖上别，含情初至今。<BR>
</font></big>
<font color="#400080">道流安寂寞，世路倦岖簟４艘庥谁见，怀贤独难任。<BR>
</font></big>
<font color="#400080">徽声反冥默，夕籁何哀吟。禅念破离梦，吾师诫援琴。<BR>
</font></big>
<font color="#400080">耿耿已及旦，曷由开此襟。幽期谅未偶，胜境徒自寻。<BR>
</font></big>
<font color="#400080">安得西归云，因之传素音。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_14 </em></strong></font><font
face="黑体" color="#800080"> </font><font size="4" color="#800080" face="宋体">【兵后与故人别，予西上，至今在扬楚，因有是寄】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">日月不相待，思君魂屡惊。草玄寄扬子，作赋得芜城。<BR>
</font></big>
<font color="#400080">温温独游迹，遥遥相望情。淮上春草歇，楚子秋风生。<BR>
</font></big>
<font color="#400080">辟士天下尽，君何独屏营。运开应佐世，业就可成名。<BR>
</font></big>
<font color="#400080">谁借楚山住，年年事耦耕。
<P><big><font size="3" face="黑体" color="#000080"><strong><em>&nbsp;&nbsp; 卷816_15 </em></strong></font><font
face="黑体" color="#800080"> </font><font size="4" color="#800080" face="宋体">【因游支硎寺寄邢端公】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">大厦资多士，抡材得豫章。清门推问望，早岁骋康庄。<BR>
</font></big>
<font color="#400080">作用方开物，声名久擅场。丹延分塞郡，宿昔领戎行。<BR>
</font></big>
<font color="#400080">始驭屏星乘，旋阴蔽棠。朝端瞻鹗立，关右仰鹰扬。<BR>
</font></big>
<font color="#400080">威令兼宁朔，英声重护羌。三军成父子，杂虏避封疆。<BR>
</font></big>
<font color="#400080">身执金吾贵，时遭宝运昌。雍容持汉槊，肃穆卫周堂。<BR>
</font></big>
<font color="#400080">排难知臣节，攻疑定国章。一言明大义，千载揖休光。<BR>
</font></big>
<font color="#400080">践职勋庸列，修躬志行彰。优游应慕陆，止足定师张。<BR>
</font></big>
<font color="#400080">中怀殊政，南州伫小康。仁为桂江雨，威是柏台霜。<BR>
</font></big>
<font color="#400080">謇谔言无隐，公忠祸不防。谴深辞紫禁，恩在副朱方。<BR>
</font></big>
<font color="#400080">切玉锋休淬，垂天翅罢翔。论文征贾马，述隐许求羊。<BR>
</font></big>
<font color="#400080">肘后看金碧，腰间笑水苍。诗题白羽扇，酒挈绿油囊。<BR>
</font></big>
<font color="#400080">旷达机何有，深沈器莫量。时应登古寺，佳趣在春冈。<BR>
</font></big>
<font color="#400080">止水平香砌，鲜云满石床。山情何寂乐，尘世自飞扬。<BR>
</font></big>
<font color="#400080">已遇炉峰社，还思缉蕙房。外心亲地主，内学事空王。<BR>
</font></big>
<font color="#400080">花会宜春浅，禅游喜夜凉。高明依月境，萧散蹑庭芳。<BR>
</font></big>
<font color="#400080">得道殊秦佚，隳名似楚狂。馀生于此足，不欲返韶阳。<br>
<P><big><font size="3" face="黑体" color="#000080"><strong><em>&nbsp;&nbsp; 卷816_16 </em></strong></font><font
face="黑体" color="#800080"> </font><font size="4" color="#800080" face="宋体">【同诸公奉侍祭岳渎使大理卢幼平自会稽回经平望…不至】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">望祀崇周典，皇华出汉庭。紫泥颁会计，玄酒荐芳馨。<BR>
</font></big>
<font color="#400080">圣虑多虔肃，斋心合至灵。占祥刊史竹，筮日数尧q。<BR>
</font></big>
<font color="#400080">礼秩加新命，朝章笃理刑。敷诚通北阙，遗爱在南亭。<BR>
</font></big>
<font color="#400080">苕水思曾泛，矶山忆重经。清风门客仰，佳颂国人听。<BR>
</font></big>
<font color="#400080">攀桂留卿月，征文待使星。春郊回驷牡，遥识故林青。
<P><big><font size="3" face="黑体" color="#000080"><strong><em>&nbsp;&nbsp; 卷816_17 </em></strong></font><font
face="黑体" color="#800080"> </font><font size="4" color="#800080" face="宋体">【早秋桐庐思归示道谚上人】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">桐江秋信早，忆在故山时。静夜风鸣磬，无人竹扫墀。<BR>
</font></big>
<font color="#400080">猿来触净水，鸟下啄寒梨。可即关吾事，归心自有期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_18 </em></strong></font><font
face="黑体" color="#800080"> </font><font size="4" color="#800080" face="宋体">【劳劳山居寄呈吴处士】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">山事由来别，只应中老身。寒园扫绽栗，秋浪拾干薪。<BR>
</font></big>
<font color="#400080">领鹤闲书竹，夸云笑向人。俗家相去远，野水作东邻。<br>
<P><big><font size="3" face="黑体" color="#000080"><strong><em>&nbsp;&nbsp; 卷816_19 </em></strong></font><font
face="黑体" color="#800080"> </font><font size="4" color="#800080" face="宋体">【寄报德寺从上人（鼓吹山在寺西）】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">宗流许身子，物表养高闲。空色清凉寺，秋声鼓吹山。<BR>
</font></big>
<font color="#400080">看心水磬后，行道雨花间。七叶翻章句，时时启义关。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_20 </em></strong></font><font
face="黑体" color="#800080"> </font><font size="4" color="#800080" face="宋体">【山中月夜寄无锡长官】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">湖上凉风早，双峰月色秋。遥知秣陵令，今夜在西楼。<BR>
</font></big>
<font color="#400080">别叶萧萧下，含霜处处流。如何共清景，异县不同游。
<P><big><font size="3" face="黑体" color="#000080"><strong><em>&nbsp;&nbsp; 卷816_21 </em></strong></font><font
face="黑体" color="#800080"> </font><font size="4" color="#800080" face="宋体">【奉贺颜使君真卿二十八郎隔绝自河北远归】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">相失值氛烟，才应掌上年。久离惊貌长，多难喜身全。<BR>
</font></big>
<font color="#400080">比信尚书重，如威太守怜。满庭看玉树，更有一枝连。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_22 </em></strong></font><font
face="黑体" color="#800080"> </font><font size="4" color="#800080" face="宋体">【题湖上兰若示清会上人】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">峰心惠忍寺，嵊顶谢公山。何似南湖近，芳洲一亩间。<BR>
</font></big>
<font color="#400080">意中云木秀，事外水堂闲。永日无人到，时看独鹤还。<br>
<P><big><font size="3" face="黑体" color="#000080"><strong><em>&nbsp;&nbsp; 卷816_23 </em></strong></font><font
face="黑体" color="#800080"> </font><font size="4" color="#800080" face="宋体">【秋宵书事寄吴凭处士】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">真性在方丈，寂寥无四邻。秋天月色正，清夜道心真。<BR>
</font></big>
<font color="#400080">大梦观前事，浮名悟此身。不知庭树意，荣落感何人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_24 </em></strong></font><font
face="黑体" color="#800080"> </font><font size="4" color="#800080" face="宋体">【题山壁示道维上人】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">独居何意足，山色在前门。身野长无事，心冥自不言。<BR>
</font></big>
<font color="#400080">闲行数乱竹，静坐照清源。物外从知少，禅徒不耐烦。
<P><big><font size="3" face="黑体" color="#000080"><strong><em>&nbsp;&nbsp; 卷816_25 </em></strong></font><font
face="黑体" color="#800080"> </font><font size="4" color="#800080" face="宋体">【晚秋登佛川南峰怀裴例】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">登岭望落日，眇然伤别魂。亭皋秋色遍，游子在荆门。<BR>
</font></big>
<font color="#400080">世故东西客，山空断续猿。此心谁复见，寂寞偶芳荪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_26 </em></strong></font><font
face="黑体" color="#800080"> </font><font size="4" color="#800080" face="宋体">【访陆处士羽（一作访陆羽处士不遇）】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">太湖东西路，吴主古山前。所思不可见，归鸿自翩翩。<BR>
</font></big>
<font color="#400080">何山赏春茗，何处弄春泉。莫是沧浪子，悠悠一钓船。<br>
<P><big><font size="3" face="黑体" color="#000080"><strong><em>&nbsp;&nbsp; 卷816_27 </em></strong></font><font
face="黑体" color="#800080"> </font><font size="4" color="#800080" face="宋体">【酬李侍御萼题看心道场赋以眉毛肠心牙等五字（得牙字）】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">我法从谁悟，心师是贯花。三尘观种子，一雨发萌牙。<BR>
</font></big>
<font color="#400080">定起轮灯缺，宵分印月斜。了空如藏史，始肯会禅家。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_28 </em></strong></font><font
face="黑体" color="#800080"> </font><font size="4" color="#800080" face="宋体">【酬姚补阙南仲云溪馆中戏题随书见寄（一作清江诗）】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">寺溪临使府，风景借仁祠。补衮周官贵，能名汉主思。<BR>
</font></big>
<font color="#400080">卧云知独处，望月忆同时。忽枉缄中赠，琼瑶满手持。
<P><big><font size="3" face="黑体" color="#000080"><strong><em>&nbsp;&nbsp; 卷816_29 </em></strong></font><font
face="黑体" color="#800080"> </font><font size="4" color="#800080" face="宋体">【春夜期裴都曹济集心上人院不至】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">东林期隐吏，日月为虚盈。远望浮云隔，空怜定水清。<BR>
</font></big>
<font color="#400080">逍遥方外侣，荏苒府中情。渐听寒@发，渊渊在郡城。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_30 </em></strong></font><font
face="黑体" color="#800080"> </font><font size="4" color="#800080" face="宋体">【和裴少府怀京兄弟】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">宦游三楚外，家在五陵原。凉夜多归梦，秋风满故园。<BR>
</font></big>
<font color="#400080">北书无远信，西候独伤魂。空念青门别，殷勤岐路言。<br>
<P><big><font size="3" face="黑体" color="#000080"><strong><em>&nbsp;&nbsp; 卷816_31 </em></strong></font><font
face="黑体" color="#800080"> </font><font size="4" color="#800080" face="宋体">【和阎士和望池月答人】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">片月忽临池，双蛾忆画时。光浮空似粉，影散不成眉。<BR>
</font></big>
<font color="#400080">孤枕应惊梦，寒林正入帷。情知两处望，莫怨独相思。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_32 </em></strong></font><font
face="黑体" color="#800080"> </font><font size="4" color="#800080" face="宋体">【遥和尘外上人与陆澧夜集山寺问涅义兼赏陆生文卷】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">共是竹林贤，心从贝叶传。说经看月喻，开卷爱珠连。<BR>
</font></big>
<font color="#400080">清净遥城外，萧疏古塔前。应随北山子，高顶枕云眠。
<P><big><font size="3" face="黑体" color="#000080"><strong><em>&nbsp;&nbsp; 卷816_33 </em></strong></font><font
face="黑体" color="#800080"> </font><font size="4" color="#800080" face="宋体">【春日和卢使君幼平开元寺听妙奘上人讲】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">仁圣垂文在，虚空日月悬。陵迟追哲匠，宗旨发幽诠。<BR>
</font></big>
<font color="#400080">法受诸侯请，心教四子传。春生雪山草，香下棘林天。<BR>
</font></big>
<font color="#400080">顾我从今日，闻经悟宿缘。凉山万里去，应为教犹偏。
<P><big><font size="3" face="黑体" color="#000080"><strong><em>&nbsp;&nbsp; 卷816_34 </em></strong></font><font
face="黑体" color="#800080"> </font><font size="4" color="#800080" face="宋体">【答李侍御问】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">入道曾经离乱前，长干古寺住多年。爱贫唯制莲花足，<BR>
</font></big>
<font color="#400080">取性闲书树叶篇。自笑不归看石榜，谁高无事弄苔泉。<BR>
</font></big>
<font color="#400080">身外空名何足问，吾心已出第三禅。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_35 </em></strong></font><font
face="黑体" color="#800080"> </font><font size="4" color="#800080" face="宋体">【奉酬李员外使君嘉v苏台屏营居春首有怀】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">昔岁为邦初未识，今朝休沐始相亲。移家水巷贫依静，<BR>
</font></big>
<font color="#400080">种柳风窗欲占春。诗思先邀乌府客，山情还访白楼人。<BR>
</font></big>
<font color="#400080">登临许作烟霞伴，高在方袍间幅巾。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_36 </em></strong></font><font
face="黑体" color="#800080"> </font><font size="4" color="#800080" face="宋体">【和李舍人使君纾题云明府道室】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">许令如今道姓云，曾经西岳事桐君。流霞手把应怜寿，<BR>
</font></big>
<font color="#400080">黄鹤心期拟作群。金时教弟子检，砂床不遣世人闻。<BR>
</font></big>
<font color="#400080">桂阳亦是神仙守，分别无嗟两地分。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_37 </em></strong></font><font
face="黑体" color="#800080"> </font><font size="4" color="#800080" face="宋体">【奉和陆中丞使君长源寒食日作】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">寒食江天气最清，庾公晨望动高情。因逢内火千家静，<BR>
</font></big>
<font color="#400080">便睹行春万木荣。深浅山容飞雨细，萦纡水态拂云轻。<BR>
</font></big>
<font color="#400080">腰章本郡谁相似，数日临人政已成。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_38 </em></strong></font><font
face="黑体" color="#800080"> </font><font size="4" color="#800080" face="宋体">【奉酬袁使君送陆灞却回期道寺院】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">欲别湖上客，暮期西林还。高歌风音表，放舟月色间。<BR>
</font></big>
<font color="#400080">更人莫报夜，禅阁本无关。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_39 </em></strong></font><font
face="黑体" color="#800080"> </font><font size="4" color="#800080" face="宋体">【招韩武康章】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">山僧虽不饮，酤酒引陶潜。此意无人别，多为俗士嫌。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_40 </em></strong></font><font
face="黑体" color="#800080"> </font><font size="4" color="#800080" face="宋体">【秋居法华寺下院望高顶赠如献上人】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">峰色秋天见，松声静夜闻。影孤长不出，行道在寒云。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_41 </em></strong></font><font
face="黑体" color="#800080"> </font><font size="4" color="#800080" face="宋体">【赠韦早陆羽】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">只将陶与谢，终日可忘情。不欲多相识，逢人懒道名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_42 </em></strong></font><font
face="黑体" color="#800080"> </font><font size="4" color="#800080" face="宋体">【戏呈薛彝】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">山僧不厌野，才子会须狂。何处销君兴，春风摆绿杨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_43 </em></strong></font><font
face="黑体" color="#800080"> </font><font size="4" color="#800080" face="宋体">【赠颜主簿】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">汉家仪礼盛，名教出诸颜。更见尚书后，能文在子山。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_44 </em></strong></font><font
face="黑体" color="#800080"> </font><font size="4" color="#800080" face="宋体">【赠融上人】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">常爱西林寺，池中月出时。芭蕉一片叶，书取寄吾师。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_45 </em></strong></font><font
face="黑体" color="#800080"> </font><font size="4" color="#800080" face="宋体">【听寒更寄朱兵曹巨川】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">欹枕听寒更，寒更发还住。一夜千万声，几声到君处。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_46 </em></strong></font><font
face="黑体" color="#800080"> </font><font size="4" color="#800080" face="宋体">【早春书怀寄李少府仲宣】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">早年初问法，因悟目中花。忽值胡雏起，芟夷若乱麻。<BR>
</font></big>
<font color="#400080">脱身投彼岸，吊影念生涯。迹与空门合，心将世路赊。<BR>
</font></big>
<font color="#400080">东田已芜没，南涧益伤嗟。崇替惊人事，凋残感物华。<BR>
</font></big>
<font color="#400080">知君过我里，惆怅旧烟霞。
<P><big><font size="3" face="黑体" color="#000080"><strong><em>&nbsp;&nbsp; 卷816_47 </em></strong></font><font
face="黑体" color="#800080"> </font><font size="4" color="#800080" face="宋体">【赠和评事判官】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">廷评年少法家流，心似澄江月正秋。学究天人知远识，<BR>
</font></big>
<font color="#400080">权分盐铁许良筹。春风忆酒乌家近，好月论禅谢寺幽。<BR>
</font></big>
<font color="#400080">清白比来谁见赏，怜君独有富人侯。<BR>
<P><big><font size="3" face="黑体" color="#000080"><strong><em>&nbsp;&nbsp; 卷816_48 </em></strong></font><font
face="黑体" color="#800080"> </font><font size="4" color="#800080" face="宋体">【酬秦系山人题赠】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">云林出空乌未归，松吹时飘雨浴衣。<br>石语花愁徒自诧，吾心见境尽为非。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷816_49 </em></strong></font><font
face="黑体" color="#800080"> </font><font size="4" color="#800080" face="宋体">【酬秦系山人戏赠】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">正论禅寂忽狂歌，莫是尘心颠倒多。<br>白足行花曾不染，黄囊贮酒欲如何。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷816_50 </em></strong></font><font
face="黑体" color="#800080"> </font><font size="4" color="#800080" face="宋体">【贻李汤】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">茅氏常论七真记，壶公爱说三山事。宁知梅福在人间，<BR>
</font></big>
<font color="#400080">独为苍生作仙吏。日服丹砂骨自清，肤如冰雪心更明。<BR>
</font></big>
<font color="#400080">山中玉笋是仙药，袖里素书题养生。愿随黄鹤一轻举，<BR>
</font></big>
<font color="#400080">仰望青霄独延伫。平生好骏君已知，何必山阴访王许。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_51 </em></strong></font><font
face="黑体" color="#800080"> </font><font size="4" color="#800080" face="宋体">【述祖德赠湖上诸沈】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">我祖文章有盛名，千年海内重嘉声。雪飞梁苑操奇赋，<BR>
</font></big>
<font color="#400080">春发池塘得佳句。世业相承及我身，风流自谓过时人。<BR>
</font></big>
<font color="#400080">初看甲乙矜言语，对客偏能鸲鹆舞。饱用黄金无所求，<BR>
</font></big>
<font color="#400080">长裾曳地干王侯。一朝金尽长裾裂，吾道不行计亦拙。<BR>
</font></big>
<font color="#400080">岁晚高歌悲苦寒，空堂危坐百忧攒。昔时轩盖金陵下，<BR>
</font></big>
<font color="#400080">何处不传沈与谢。绵绵芳籍至今闻，眷眷通宗有数君。<BR>
</font></big>
<font color="#400080">谁见予心独飘泊，依山寄水似浮云。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_52 </em></strong></font><font
face="黑体" color="#800080"> </font><font size="4" color="#800080" face="宋体">【舟行怀阎士和】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">二月湖南春草遍，横山渡口花如霰。<br>相思一日在孤舟，空见归云两三片。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷816_53 </em></strong></font><font
face="黑体" color="#800080"> </font><font size="4" color="#800080" face="宋体">【赠张道士】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">玉京真子名太一，因服日华心如日。<br>此心不许世人知，只向仙宫未曾出。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷816_54 </em></strong></font><font
face="黑体" color="#800080"> </font><font size="4" color="#800080" face="宋体">【戏呈吴冯】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">世人不知心是道，只言道在他方妙。<br>还如瞽者望长安，长安在西向东笑。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷816_55 </em></strong></font><font
face="黑体" color="#800080"> </font><font size="4" color="#800080" face="宋体">【宿山寺寄李中丞洪】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">偶来中峰宿，闲坐见真境。寂寂孤月心，亭亭圆泉影。<BR>
</font></big>
<font color="#400080">□□□满山，花落始知静。从他半夜愁猿惊，<BR>
</font></big>
<font color="#400080">不废此心长杳冥。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷816_56 </em></strong></font><font
face="黑体" color="#800080"> </font><font size="4" color="#800080" face="宋体">【戏赠吴冯】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">予读古人书，遂识古人面。不是识古人，邪正心自见。<BR>
</font></big>
<font color="#400080">贵义轻财求俗誉，一钱与人便骄倨。昨朝为火今为冰，<BR>
</font></big>
<font color="#400080">此道非君独抚膺。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷816_57 </em></strong></font><font
face="黑体" color="#800080"> </font><font size="4" color="#800080" face="宋体">【感兴赠乌程李明府伯宜兼简诸秀才】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">门前岘山近，无路可登陟。徒爱岘山高，仰之常叹息。<BR>
</font></big>
<font color="#400080">不如松与桂，生在重岩侧。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_58 </em></strong></font><font
face="黑体" color="#800080"> </font><font size="4" color="#800080" face="宋体">【晚秋宿李军道所居】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">清溪路不遥，都尉每相招。落日休戎马，秋风罢射雕。<BR>
</font></big>
<font color="#400080">X花生野径，柏实满寒条。永夜依山府，禅心共寂寥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷816_59 </em></strong></font><font
face="黑体" color="#800080"> </font><font size="4" color="#800080" face="宋体">【送陆判官归杭州】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">芳草潜州路，乘轺忆再旋。馀花故林下，残月旧池边。<BR>
</font></big>
<font color="#400080">峰色云端寺，潮声海上天。明朝富春渚，应见谢公船。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
