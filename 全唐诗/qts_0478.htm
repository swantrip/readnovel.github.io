<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百七十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百七十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷478_1 </em></strong></font><font
face="黑体" color="#800080"> </font><font size="4" color="#800080" face="宋体">【云安公主下降奉诏作催妆诗】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">云安公主贵，出嫁五侯家。天母亲调粉，日兄怜赐花。<BR>
</font></big>
<font color="#400080">催铺百子帐，待障七香车。借问妆成未，东方欲晓霞。<br>
<P><big><font size="3" face="黑体" color="#000080"><strong><em>&nbsp;&nbsp; 卷478_2 </em></strong></font><font
face="黑体" color="#800080"> </font><font size="4" color="#800080" face="宋体">【山出云】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">灵山蓄云彩，纷郁出清晨。望树繁花白，看峰小雪新。<BR>
</font></big>
<font color="#400080">映松张盖影，依涧布鱼鳞。高似从龙处，低如触石频。<BR>
</font></big>
<font color="#400080">浓光藏半岫，浅色类飘尘。玉叶开天际，遥怜占早春。<br>
<P><big><font size="3" face="黑体" color="#000080"><strong><em>&nbsp;&nbsp; 卷478_3 </em></strong></font><font
face="黑体" color="#800080"> </font><font size="4" color="#800080" face="宋体">【惊雪】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">怪得北风急，前庭如月辉。天人宁许巧，剪水作花飞。
<P><big><font size="3" face="黑体" color="#000080"><strong><em>&nbsp;&nbsp; 卷478_4 </em></strong></font><font
face="黑体" color="#800080"> </font><font size="4" color="#800080" face="宋体">【闻早蝉】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">落日早蝉急，客心闻更愁。一声来枕上，梦里故园秋。<br>
<P><big><font size="3" face="黑体" color="#000080"><strong><em>&nbsp;&nbsp; 卷478_5 </em></strong></font><font
face="黑体" color="#800080"> </font><font size="4" color="#800080" face="宋体">【别刘端公】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">连骑出都门，秋蝉噪高柳。落日辞故人，自醉不关酒。
<P><big><font size="3" face="黑体" color="#000080"><strong><em>&nbsp;&nbsp; 卷478_6 </em></strong></font><font
face="黑体" color="#800080"> </font><font size="4" color="#800080" face="宋体">【新晴爱月（一作山斋玩月）】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">野性平生惟爱月，新晴半夜睹蝉娟。<br>起来自擘纱窗破，恰漏清光落枕前。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_7 </em></strong></font><font
face="黑体" color="#800080"> </font><font size="4" color="#800080" face="宋体">【云安公主出降杂咏催妆二首】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">天上琼花不避秋，今宵织女嫁牵牛。<br>万人惟待乘鸾出，乞巧齐登明月楼。<br>
<br>
<font color="#400080">少妆银粉饰金钿，端正天花贵自然。<br>闻道禁中时节异，九秋香满镜台前。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_8 </em></strong></font><font
face="黑体" color="#800080"> </font><font size="4" color="#800080" face="宋体">【坐障】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">白玉为竿丁字成，黄金绣带短长轻。<br>强遮天上花颜色，不隔云中语笑声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_9 </em></strong></font><font
face="黑体" color="#800080"> </font><font size="4" color="#800080" face="宋体">【帘】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">劳将素手卷虾须，琼室流光更缀珠。<br>玉漏报来过半夜，可怜潘岳立踟蹰。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_10 </em></strong></font><font
face="黑体" color="#800080"> </font><font size="4" color="#800080" face="宋体">【阶】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">L玉编金次第平，花纹隐起踏无声。<br>几重便上华堂里，得见天人吹凤笙。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_11 </em></strong></font><font
face="黑体" color="#800080"> </font><font size="4" color="#800080" face="宋体">【扇】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">宝扇持来入禁宫，本教花下动香风。<br>娥须逐彩云降，不可通宵在月中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_12 </em></strong></font><font
face="黑体" color="#800080"> </font><font size="4" color="#800080" face="宋体">【解内人嘲（一作酬宫人）】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">粉面仙郎选圣朝，偶逢秦女学吹箫。<br>须教翡翠闻王母，不奈乌鸢噪鹊桥。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_13 </em></strong></font><font
face="黑体" color="#800080"> </font><font size="4" color="#800080" face="宋体">【成都赠别席夔】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">不值分流二江水，定应犹得且同行。<br>三千里外情人别，更被子规啼数声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_14 </em></strong></font><font
face="黑体" color="#800080"> </font><font size="4" color="#800080" face="宋体">【游城东王驸马亭】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">城外无尘水间松，秋天木落见山容。<br>共寻萧史江亭去，一望终南紫阁峰。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_15 </em></strong></font><font
face="黑体" color="#800080"> </font><font size="4" color="#800080" face="宋体">【望毛女峰】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">我种东峰千叶莲，此峰毛女始求仙。<br>今朝暗算当时事，已是人间七万年。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_16 </em></strong></font><font
face="黑体" color="#800080"> </font><font size="4" color="#800080" face="宋体">【送李山人归山】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">来从千山万山里，归向千山万山去。<br>山中白云千万重，却望人间不知处。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_17 </em></strong></font><font
face="黑体" color="#800080"> </font><font size="4" color="#800080" face="宋体">【长安新晴】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">九重深浅人不知，金殿玉楼倚朝日。<br>一夜城中新雨晴，御沟流得宫花出。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_18 </em></strong></font><font
face="黑体" color="#800080"> </font><font size="4" color="#800080" face="宋体">【出蓝田关寄董使君】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">万里烟萝锦帐间，云迎水送度蓝关。<br>七盘九折难行处，尽是龚黄界外山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_19 </em></strong></font><font
face="黑体" color="#800080"> </font><font size="4" color="#800080" face="宋体">【题悟公禅堂】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">临坛付法十三春，家本长城若下人。<br>芸阁少年应不识，南山钞主是前身。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_20 </em></strong></font><font
face="黑体" color="#800080"> </font><font size="4" color="#800080" face="宋体">【宿陕府北楼奉酬崔大夫二首】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">楼压黄河山满坐，风清水凉谁忍卧。<br>人定军州禁漏传，不妨秋月城头过。<br>
<br>
<font color="#400080">一别朱门三四春，再来应笑尚风尘。<br>昨宵唯有楼前月，识是谢公诗酒人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_21 </em></strong></font><font
face="黑体" color="#800080"> </font><font size="4" color="#800080" face="宋体">【陕州逢窦巩同宿，寄江陵韦协律】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">共出丘门岁九霜，相逢凄怆对离觞。<br>荆南为报韦从事，一宿同眠御史床。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_22 </em></strong></font><font
face="黑体" color="#800080"> </font><font size="4" color="#800080" face="宋体">【夜到泗州酬崔使君】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">徐城洪尽到淮头，月里山河见泗州。<br>闻道泗滨清庙磬，雅声今在谢家楼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_23 </em></strong></font><font
face="黑体" color="#800080"> </font><font size="4" color="#800080" face="宋体">【送崔员外使回入京金钩驿逢因赠】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">六星宫里一星归，行到金钩近紫微。<br>侍史别来经岁月，今宵应梦护香衣。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_24 </em></strong></font><font
face="黑体" color="#800080"> </font><font size="4" color="#800080" face="宋体">【成都送别费冠卿】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">红椒花落桂花开，万里同游俱未回。<br>莫厌客中频送客，思乡独上望乡台。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_25 </em></strong></font><font
face="黑体" color="#800080"> </font><font size="4" color="#800080" face="宋体">【题商山庙】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">商洛秦时四老翁，人传羽化此山空。<br>若无仙眼何由见，总在庙前花洞中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_26 </em></strong></font><font
face="黑体" color="#800080"> </font><font size="4" color="#800080" face="宋体">【题独孤少府园林】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">四面青山是四邻，烟霞成伴草成茵。<br>年年洞口桃花发，不记曾经迷几人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_27 </em></strong></font><font
face="黑体" color="#800080"> </font><font size="4" color="#800080" face="宋体">【送独孤秀才下第归太白山】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">逸翮暂时成落羽，将归太白赏灵踪。<br>须寻最近碧霄处，拟倩和云买一峰。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_28 </em></strong></font><font
face="黑体" color="#800080"> </font><font size="4" color="#800080" face="宋体">【下第后病中】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">献玉频年命未通，穷秋成病悟真空。<br>笑看朝市趋名者，不病那知在病中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_29 </em></strong></font><font
face="黑体" color="#800080"> </font><font size="4" color="#800080" face="宋体">【送深上人归江南】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">留得莲花偈付谁，独携金策欲归时。<br>江南无限萧家寺，曾与白云何处期。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_30 </em></strong></font><font
face="黑体" color="#800080"> </font><font size="4" color="#800080" face="宋体">【题自然观】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">剑阁门西第一峰，道陵成道有高踪。<br>行人若上升仙处，须拨白云三四重。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_31 </em></strong></font><font
face="黑体" color="#800080"> </font><font size="4" color="#800080" face="宋体">【疾愈步庭花】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">桃红李白觉春归，强步闲庭力尚微。<br>从困不扶灵寿杖，恐惊花里早莺飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_32 </em></strong></font><font
face="黑体" color="#800080"> </font><font size="4" color="#800080" face="宋体">【筹笔店江亭】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">九折岩边下马行，江亭暂歇听江声。<br>白云绿树不关我，枉与樵人乐一生。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_33 </em></strong></font><font
face="黑体" color="#800080"> </font><font size="4" color="#800080" face="宋体">【赠贺若少府】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">十日广陵城里住，听君花下抚金徽。<br>新声指上怀中纸，莫怪潜偷数曲归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_34 </em></strong></font><font
face="黑体" color="#800080"> </font><font size="4" color="#800080" face="宋体">【太子刘舍人邀看花】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">年少风流七品官，朱衣白马冶游盘。<br>负心不报春光主，几处偷看红牡丹。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_35 </em></strong></font><font
face="黑体" color="#800080"> </font><font size="4" color="#800080" face="宋体">【蔷薇花】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">锦窠花朵灯丛醉，翠叶眉稠`露垂。<br>莫引美人来架下，恐惊红片落燕支。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷478_36 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0950.htm" target="_blank"></font><font size="3" color="#0080FF"><font face="黑体">陆畅</font></a></big> 
<br>
</font><br>
<font color="#400080">蜀道易，易于履平地。（《蜀道易》）<br><BR>
<font color="#400080">蝉噪入云树，风开无主花。（《崔谏议林亭》）<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
