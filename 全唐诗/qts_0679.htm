<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百七十九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百七十九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷679_1 </em></strong></font><font
face="黑体" color="#800080"> </font><font size="4" color="#800080" face="宋体">【秋夕送友人归吴】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">离心醉岂欢，把酒强相宽。世路须求达，还家亦未安。<BR>
</font></big>
<font color="#400080">旅程愁算远，江月坐吟残。莫羡扁舟兴，功成去不难。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_2 </em></strong></font><font
face="黑体" color="#800080"> </font><font size="4" color="#800080" face="宋体">【长安逢江南僧】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">孤云无定踪，忽到又相逢。说尽天涯事，听残上国钟。<BR>
</font></big>
<font color="#400080">问人寻寺僻，乞食过街慵。忆到曾栖处，开门对数峰。<br>
<P><big><font size="3" face="黑体" color="#000080"><strong><em>&nbsp;&nbsp; 卷679_3 </em></strong></font><font
face="黑体" color="#800080"> </font><font size="4" color="#800080" face="宋体">【晚次修路僧】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">平尽不平处，尚嫌功未深。应难将世路，便得称师心。<BR>
</font></big>
<font color="#400080">高鸟下残照，白烟生远林。更闻清磬发，聊喜缓尘襟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_4 </em></strong></font><font
face="黑体" color="#800080"> </font><font size="4" color="#800080" face="宋体">【湖外送友人游边】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">我泛潇湘浦，君行指塞云。两乡天外隔，一径渡头分。<BR>
</font></big>
<font color="#400080">雨暗江花老，笳愁陇月曛。不堪来去雁，迢递思离群。
<P><big><font size="3" face="黑体" color="#000080"><strong><em>&nbsp;&nbsp; 卷679_5 </em></strong></font><font
face="黑体" color="#800080"> </font><font size="4" color="#800080" face="宋体">【读段太尉碑】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">愤激计潜成，临危岂顾生。只空持一笏，便欲碎长鲸。<BR>
</font></big>
<font color="#400080">国已酬徽烈，家犹耸义声。不知青史上，谁可计功名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_6 </em></strong></font><font
face="黑体" color="#800080"> </font><font size="4" color="#800080" face="宋体">【夕次洛阳道中】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">秋风吹故城，城下独吟行。高树鸟已息，古原人尚耕。<BR>
</font></big>
<font color="#400080">流年川暗度，往事月空明。不复叹岐路，马前尘夜生。<br>
<P><big><font size="3" face="黑体" color="#000080"><strong><em>&nbsp;&nbsp; 卷679_7 </em></strong></font><font
face="黑体" color="#800080"> </font><font size="4" color="#800080" face="宋体">【读方干诗因怀别业】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">把君诗一吟，万里见君心。华发新知少，沧洲旧隐深。<BR>
</font></big>
<font color="#400080">潮冲虚阁上，山入暮窗沈。忆宿高斋夜，庭枝识海禽。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_8 </em></strong></font><font
face="黑体" color="#800080"> </font><font size="4" color="#800080" face="宋体">【题嵩阳隐者】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">四十年高梦，生涯指一丘。无人同久住，有鹤对冥修。<BR>
</font></big>
<font color="#400080">草杂芝田出，泉和石髓流。更嫌庭树老，疑是世间秋。
<P><big><font size="3" face="黑体" color="#000080"><strong><em>&nbsp;&nbsp; 卷679_9 </em></strong></font><font
face="黑体" color="#800080"> </font><font size="4" color="#800080" face="宋体">【友人问卜见招】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">何必问蓍龟，行藏自可期。但逢公道日，即是命通时。<BR>
</font></big>
<font color="#400080">乐善知无厌，操心幸不欺。岂能花下泪，长似去年垂。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_10 </em></strong></font><font
face="黑体" color="#800080"> </font><font size="4" color="#800080" face="宋体">【江行晚望】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">木落曙江晴，寒郊极望平。孤舟三楚去，万里独吟行。<BR>
</font></big>
<font color="#400080">鸟占横查立，人当故里耕。十年来复去，不觉二毛生。<br>
<P><big><font size="3" face="黑体" color="#000080"><strong><em>&nbsp;&nbsp; 卷679_11 </em></strong></font><font
face="黑体" color="#800080"> </font><font size="4" color="#800080" face="宋体">【巫山庙】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">双黛俨如梗应伤故国春。江山非旧主，云雨是前身。<BR>
</font></big>
<font color="#400080">梦觉传词客，灵犹福楚人。不知千载后，何处又为神。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_12 </em></strong></font><font
face="黑体" color="#800080"> </font><font size="4" color="#800080" face="宋体">【秋夕与友人话别】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">怀君非一夕，此夕倍堪悲。华发犹漂泊，沧洲又别离。<BR>
</font></big>
<font color="#400080">冷禽栖不定，衰叶堕无时。况值干戈隔，相逢未可期。
<P><big><font size="3" face="黑体" color="#000080"><strong><em>&nbsp;&nbsp; 卷679_13 </em></strong></font><font
face="黑体" color="#800080"> </font><font size="4" color="#800080" face="宋体">【与友人同怀江南别业】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">因君话故国，此夕倍依依。旧业临秋水，何人在钓矶。<BR>
</font></big>
<font color="#400080">浮名如纵得，沧海亦终归。却是风尘里，如何便息机。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_14 </em></strong></font><font
face="黑体" color="#800080"> </font><font size="4" color="#800080" face="宋体">【苦吟】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">朝吟复暮吟，只此望知音。举世轻孤立，何人念苦心。<BR>
</font></big>
<font color="#400080">他乡无旧识，落日羡归禽。况住寒江上，渔家似故林。<br>
<P><big><font size="3" face="黑体" color="#000080"><strong><em>&nbsp;&nbsp; 卷679_15 </em></strong></font><font
face="黑体" color="#800080"> </font><font size="4" color="#800080" face="宋体">【春日郊居酬友人见贻】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">荒斋原上掩，不出动经旬。忽觉草木变，始知天地春。<BR>
</font></big>
<font color="#400080">方期五字达，未厌一箪贫。丽句劳相勉，余非乐钓纶。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_16 </em></strong></font><font
face="黑体" color="#800080"> </font><font size="4" color="#800080" face="宋体">【问卜】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">承家望一名，几欲问君平。自小非无志，何年即有成。<BR>
</font></big>
<font color="#400080">岂能长失路，争忍学归耕。不拟逢昭代，悠悠过此生。
<P><big><font size="3" face="黑体" color="#000080"><strong><em>&nbsp;&nbsp; 卷679_17 </em></strong></font><font
face="黑体" color="#800080"> </font><font size="4" color="#800080" face="宋体">【蜀城春】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">天涯憔悴身，一望一沾巾。在处有芳草，满城无故人。<BR>
</font></big>
<font color="#400080">怀才皆得路，失计自伤春。清镜不能照，鬓毛愁更新。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_18 </em></strong></font><font
face="黑体" color="#800080"> </font><font size="4" color="#800080" face="宋体">【送道士于千龄游南岳】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">物外与谁期，人间又别离。四方多事日，高岳独游时。<BR>
</font></big>
<font color="#400080">猿潇湘树，烟波屈宋祠。无因陪此去，空惜鬓将衰。<br>
<P><big><font size="3" face="黑体" color="#000080"><strong><em>&nbsp;&nbsp; 卷679_19 </em></strong></font><font
face="黑体" color="#800080"> </font><font size="4" color="#800080" face="宋体">【入蜀赴举秋夜与先生话别】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">欲怆峨嵋别，中宵寝不能。听残池上雨，吟尽枕前灯。<BR>
</font></big>
<font color="#400080">失计方期隐，修心未到僧。云门一万里，应笑又担簦。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_20 </em></strong></font><font
face="黑体" color="#800080"> </font><font size="4" color="#800080" face="宋体">【春晚怀进士韦澹】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">故里花应尽，江楼梦尚残。半生吟欲过，一命达何难。<BR>
</font></big>
<font color="#400080">特立无玷，相思草有兰。二年春怅望，不似在长安。
<P><big><font size="3" face="黑体" color="#000080"><strong><em>&nbsp;&nbsp; 卷679_21 </em></strong></font><font
face="黑体" color="#800080"> </font><font size="4" color="#800080" face="宋体">【言怀】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">干时虽苦节，趋世且无机。及觉知音少，翻疑所业非。<BR>
</font></big>
<font color="#400080">青云如不到，白首亦难归。所以沧江上，年年别钓矶。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_22 </em></strong></font><font
face="黑体" color="#800080"> </font><font size="4" color="#800080" face="宋体">【秋夜兴上人别】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">常时岂不别，此别异常情。南国初闻雁，中原未息兵。<BR>
</font></big>
<font color="#400080">暗蛩侵语歇，疏磬入吟清。曾听无生说，辞师话此行。<br>
<P><big><font size="3" face="黑体" color="#000080"><strong><em>&nbsp;&nbsp; 卷679_23 </em></strong></font><font
face="黑体" color="#800080"> </font><font size="4" color="#800080" face="宋体">【感花】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">绣轭香鞯夜不归，少年争惜最红枝。<br>东风一阵黄昏雨，又到繁华梦觉时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷679_24 </em></strong></font><font
face="黑体" color="#800080"> </font><font size="4" color="#800080" face="宋体">【秋宿天彭僧舍】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">身世两相惜，秋云每独兴。难将尘界事，话向雪山僧。<BR>
</font></big>
<font color="#400080">力善知谁许，归耕又未能。此怀平不得，挑尽草堂灯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_25 </em></strong></font><font
face="黑体" color="#800080"> </font><font size="4" color="#800080" face="宋体">【秋夜僧舍闻猿】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">哀猿听未休，禅景夜方幽。暂得同僧静，那能免客愁。<BR>
</font></big>
<font color="#400080">影摇云外树，声月中秋。曾向巴江宿，当时泪亦流。<br>
<P><big><font size="3" face="黑体" color="#000080"><strong><em>&nbsp;&nbsp; 卷679_26 </em></strong></font><font
face="黑体" color="#800080"> </font><font size="4" color="#800080" face="宋体">【过昭君故宅】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">以色静胡尘，名还异众嫔。免劳征战力，无愧绮罗身。<BR>
</font></big>
<font color="#400080">骨竟埋青冢，魂应怨画人。不堪逢旧宅，寥落对江滨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_27 </em></strong></font><font
face="黑体" color="#800080"> </font><font size="4" color="#800080" face="宋体">【过洛阳故城】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">三十世皇都，萧条是霸图。片墙看破尽，遗迹渐应无。<BR>
</font></big>
<font color="#400080">野径通荒苑，高槐映远衢。独吟人不问，清冷自呜呜。
<P><big><font size="3" face="黑体" color="#000080"><strong><em>&nbsp;&nbsp; 卷679_28 </em></strong></font><font
face="黑体" color="#800080"> </font><font size="4" color="#800080" face="宋体">【秋夕与友人同会】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">章句积微功，星霜二十空。僻应如我少，吟喜得君同。<BR>
</font></big>
<font color="#400080">月上僧归后，诗成客梦中。更闻栖鹤警，清露滴青松。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_29 </em></strong></font><font
face="黑体" color="#800080"> </font><font size="4" color="#800080" face="宋体">【春日登吴门】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">故国望不见，愁襟难暂开。春潮映杨柳，细雨入楼台。<BR>
</font></big>
<font color="#400080">静少人同到，晴逢雁正来。长安远于日，搔首独徘徊。<br>
<P><big><font size="3" face="黑体" color="#000080"><strong><em>&nbsp;&nbsp; 卷679_30 </em></strong></font><font
face="黑体" color="#800080"> </font><font size="4" color="#800080" face="宋体">【湘中秋怀迁客】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">兰杜晓香薄，汀洲夕露繁。并闻燕塞雁，独立楚人村。<BR>
</font></big>
<font color="#400080">雾散孤城上，滩回曙枕喧。不堪逢贾傅，还欲吊湘沅。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_31 </em></strong></font><font
face="黑体" color="#800080"> </font><font size="4" color="#800080" face="宋体">【南山旅舍与故人别（一作商山道中）】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">一日又将暮，一年看即残。病知新事少，老别旧交难。<BR>
</font></big>
<font color="#400080">山尽路犹险，雨馀春却寒。那堪试回首，烽火是长安。
<P><big><font size="3" face="黑体" color="#000080"><strong><em>&nbsp;&nbsp; 卷679_32 </em></strong></font><font
face="黑体" color="#800080"> </font><font size="4" color="#800080" face="宋体">【东林愿禅师院】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">与世渐无缘，身心独了然。讲销林下日，腊长定中年。<BR>
</font></big>
<font color="#400080">磬绝朝斋后，香焚古寺前。非因送小朗，不到虎G边。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_33 </em></strong></font><font
face="黑体" color="#800080"> </font><font size="4" color="#800080" face="宋体">【孤雁】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">湘浦离应晚，边城去已孤。如何万里计，只在一枝芦。<BR>
</font></big>
<font color="#400080">迥起波摇楚，寒栖月映蒲。不知天畔侣，何处下平芜。<br>
<font color="#400080">几行归去尽，片影独何之。暮雨相呼失，寒塘独下迟。<BR>
</font></big>
<font color="#400080">渚云低暗度，关月冷遥随。未必逢D缴，孤飞自可疑。
<P><big><font size="3" face="黑体" color="#000080"><strong><em>&nbsp;&nbsp; 卷679_34 </em></strong></font><font
face="黑体" color="#800080"> </font><font size="4" color="#800080" face="宋体">【寄青城山颢禅师】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">怀师不可攀，师往杳冥间。林下谁闻法，尘中只见山。<BR>
</font></big>
<font color="#400080">终年人不到，尽日鸟空还。曾听无生说，应怜独未还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_35 </em></strong></font><font
face="黑体" color="#800080"> </font><font size="4" color="#800080" face="宋体">【秋夕与王处士话别】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">微灯照寂寥，此夕正迢迢。丹桂得已晚，故山归尚遥。<BR>
</font></big>
<font color="#400080">虫声移暗壁，月色动寒条。此去如真隐，期君试一瓢。<br>
<P><big><font size="3" face="黑体" color="#000080"><strong><em>&nbsp;&nbsp; 卷679_36 </em></strong></font><font
face="黑体" color="#800080"> </font><font size="4" color="#800080" face="宋体">【秋日犍为道中（一作途中感怀）】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">久客厌岐路，出门吟且悲。平生未到处，落日独行时。<BR>
</font></big>
<font color="#400080">芳草不长绿，故人无重期。那堪更南渡，乡国已天涯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_37 </em></strong></font><font
face="黑体" color="#800080"> </font><font size="4" color="#800080" face="宋体">【送僧归江东（一作岐下送蒙上人归天台）】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">坐彻秦城夏，行登越客船。去留那有著，语默不离禅。<BR>
</font></big>
<font color="#400080">叶拥临关路，霞明近海天。更寻同社侣，应得虎溪边。
<P><big><font size="3" face="黑体" color="#000080"><strong><em>&nbsp;&nbsp; 卷679_38 </em></strong></font><font
face="黑体" color="#800080"> </font><font size="4" color="#800080" face="宋体">【喜友人及第】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">孤吟望至公，已老半生中。不有同人达，兼疑此道穷。<BR>
</font></big>
<font color="#400080">只应才自薄，岂是命难通。尚激抟溟势，期君借北风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_39 </em></strong></font><font
face="黑体" color="#800080"> </font><font size="4" color="#800080" face="宋体">【上巳日永崇里言怀】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">未敢分明赏物华，十年如见梦中花。<br>游人过尽衡门掩，独自凭栏到日斜。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷679_40 </em></strong></font><font
face="黑体" color="#800080"> </font><font size="4" color="#800080" face="宋体">【送僧归天竺】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">忽忆曾栖处，千峰近沃州。别来秦树老，归去海门秋。<BR>
</font></big>
<font color="#400080">汲带寒汀月，禅邻贾客舟。遥思清兴惬，不厌石林幽。
<P><big><font size="3" face="黑体" color="#000080"><strong><em>&nbsp;&nbsp; 卷679_41 </em></strong></font><font
face="黑体" color="#800080"> </font><font size="4" color="#800080" face="宋体">【牛渚夜泊】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">烟老石矶平，袁郎夜泛情。数吟人不遇，千古月空明。<BR>
</font></big>
<font color="#400080">人事年年别，春潮日日生。无因逢谢尚，风物自凄清。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_42 </em></strong></font><font
face="黑体" color="#800080"> </font><font size="4" color="#800080" face="宋体">【送友人归江南】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">渚田芳草遍，共忆故山春。独往沧洲暮，相看白发新。<BR>
</font></big>
<font color="#400080">定过林下寺，应见社中人。只恐东归后，难将鸥鸟亲。<br>
<P><big><font size="3" face="黑体" color="#000080"><strong><em>&nbsp;&nbsp; 卷679_43 </em></strong></font><font
face="黑体" color="#800080"> </font><font size="4" color="#800080" face="宋体">【过陶征君隐居】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">陶令昔居此，弄琴遗世荣。田园三亩绿，轩冕一铢轻。<BR>
</font></big>
<font color="#400080">衰柳自无主，白云犹可耕。不随陵谷变，应只有高名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_44 </em></strong></font><font
face="黑体" color="#800080"> </font><font size="4" color="#800080" face="宋体">【江上旅泊】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">汀洲一夜泊，久客半连樯。尽说逢秋色，多同忆故乡。<BR>
</font></big>
<font color="#400080">孤冈生晚烧，独树隐回塘。欲问东归路，遥知隔渺茫。
<P><big><font size="3" face="黑体" color="#000080"><strong><em>&nbsp;&nbsp; 卷679_45 </em></strong></font><font
face="黑体" color="#800080"> </font><font size="4" color="#800080" face="宋体">【灞上】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">长安名利路，役役古由今。征骑少闲日，绿杨无旧阴。<BR>
</font></big>
<font color="#400080">水侵秦甸阔，草接汉陵深。紫阁曾过处，依稀白鸟沈。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_46 </em></strong></font><font
face="黑体" color="#800080"> </font><font size="4" color="#800080" face="宋体">【寄舅】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">中朝轩冕内，久绝甯家亲。白社同孤立，青云独并伸。<BR>
</font></big>
<font color="#400080">致君期折槛，举职在埋轮。须信尧庭草，犹能指佞人。<br>
<P><big><font size="3" face="黑体" color="#000080"><strong><em>&nbsp;&nbsp; 卷679_47 </em></strong></font><font
face="黑体" color="#800080"> </font><font size="4" color="#800080" face="宋体">【赠休粮僧】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">闻钟独不斋，何事更关怀。静少人过院，闲从草上阶。<BR>
</font></big>
<font color="#400080">生台无鸟下，石路有云埋。为忆禅中旧，时犹梦百崖。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_48 </em></strong></font><font
face="黑体" color="#800080"> </font><font size="4" color="#800080" face="宋体">【题绝岛山寺】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">绝岛跨危栏，登临到此难。夕阳高鸟过，疏雨一钟残。<BR>
</font></big>
<font color="#400080">骇浪摇空阔，灵山厌渺漫。那堪更回首，乡树隔云端。
<P><big><font size="3" face="黑体" color="#000080"><strong><em>&nbsp;&nbsp; 卷679_49 </em></strong></font><font
face="黑体" color="#800080"> </font><font size="4" color="#800080" face="宋体">【读侯道华真人传】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">汉皇轻万乘，方士说三丹。不得修心要，翻知出世难。<BR>
</font></big>
<font color="#400080">茂陵春竟绿，金掌曙空寒。何似先生去，翩翩逐彩鸾。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_50 </em></strong></font><font
face="黑体" color="#800080"> </font><font size="4" color="#800080" face="宋体">【残花】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">迟迟傍晓阴，昨夜色犹深。毕竟终须落，堪悲古与今。<BR>
</font></big>
<font color="#400080">明年何处见，尽日此时心。蜂蝶无情极，残香更不寻。<br>
<P><big><font size="3" face="黑体" color="#000080"><strong><em>&nbsp;&nbsp; 卷679_51 </em></strong></font><font
face="黑体" color="#800080"> </font><font size="4" color="#800080" face="宋体">【题兴善寺隋松院与人期不至】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">青青伊涧松，移植在莲宫。藓色前朝雨，秋声半夜风。<BR>
</font></big>
<font color="#400080">长闲应未得，暂赏亦难同。不及禅栖者，相看老此中。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_52 </em></strong></font><font
face="黑体" color="#800080"> </font><font size="4" color="#800080" face="宋体">【樵者】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">行山行采薇，闲翦蕙为衣。避世嫌山浅，逢人说姓稀。<BR>
</font></big>
<font color="#400080">有时还独醉，何处掩衡扉。莫看棋终局，溪风晚待归。
<P><big><font size="3" face="黑体" color="#000080"><strong><em>&nbsp;&nbsp; 卷679_53 </em></strong></font><font
face="黑体" color="#800080"> </font><font size="4" color="#800080" face="宋体">【南涧耕叟】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">年年南涧滨，力尽志犹存。雨雪朝耕苦，桑麻岁计贫。<BR>
</font></big>
<font color="#400080">战添丁壮役，老忆太平春。见说经荒后，田园半属人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_54 </em></strong></font><font
face="黑体" color="#800080"> </font><font size="4" color="#800080" face="宋体">【春日闲居忆江南旧业】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">杜门朝复夕，岂是解谋身。梦不离泉石，林唯称隐沦。<BR>
</font></big>
<font color="#400080">渐谙浮世事，转忆故山春。南国水风暖，又应生白O。<br>
<P><big><font size="3" face="黑体" color="#000080"><strong><em>&nbsp;&nbsp; 卷679_55 </em></strong></font><font
face="黑体" color="#800080"> </font><font size="4" color="#800080" face="宋体">【屈原庙】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">谗胜祸难防，沈冤信可伤。本图安楚国，不是怨怀王。<BR>
</font></big>
<font color="#400080">庙古碑无字，洲晴蕙有香。独醒人尚笑，谁与奠椒浆。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_56 </em></strong></font><font
face="黑体" color="#800080"> </font><font size="4" color="#800080" face="宋体">【宿庐山绝顶山舍】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">一磴出林端，千峰次第看。长闲如未遂，暂到亦应难。<BR>
</font></big>
<font color="#400080">谷树云埋老，僧窗瀑影寒。自嫌心不达，向此梦长安。
<P><big><font size="3" face="黑体" color="#000080"><strong><em>&nbsp;&nbsp; 卷679_57 </em></strong></font><font
face="黑体" color="#800080"> </font><font size="4" color="#800080" face="宋体">【王逸人隐居】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">一径入千岑，幽人许重寻。不逢秦世乱，未觉武陵深。<BR>
</font></big>
<font color="#400080">石转生寒色，云归带夕阴。却愁危坐久，看尽暝栖禽。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_58 </em></strong></font><font
face="黑体" color="#800080"> </font><font size="4" color="#800080" face="宋体">【申州道中】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">风紧日凄凄，乡心向此迷。水分平楚阔，山接故关低。<BR>
</font></big>
<font color="#400080">客路缘烽火，人家厌鼓鼙。那堪独驰马，江树穆陵西。<br>
<P><big><font size="3" face="黑体" color="#000080"><strong><em>&nbsp;&nbsp; 卷679_59 </em></strong></font><font
face="黑体" color="#800080"> </font><font size="4" color="#800080" face="宋体">【江上怀翠微寺空上人】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">旅泛本无定，相逢那可期。空怀白阁夜，未答碧云诗。<BR>
</font></big>
<font color="#400080">暮雨潮生早，春寒雁到迟。所思今不见，乡国正天涯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_60 </em></strong></font><font
face="黑体" color="#800080"> </font><font size="4" color="#800080" face="宋体">【秋宿鹤林寺】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">步步入林中，山穷意未穷。偏逢僧话久，转与鹤栖同。<BR>
</font></big>
<font color="#400080">烛焰风销尽，兰条露湿空。又须从此别，江上正秋鸿。
<P><big><font size="3" face="黑体" color="#000080"><strong><em>&nbsp;&nbsp; 卷679_61 </em></strong></font><font
face="黑体" color="#800080"> </font><font size="4" color="#800080" face="宋体">【远望】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">长为乡思侵，望极即沾襟。不是前山色，能伤愁客心。<BR>
</font></big>
<font color="#400080">平芜连海尽，独树隐云深。况复斜阳外，分明有去禽。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_62 </em></strong></font><font
face="黑体" color="#800080"> </font><font size="4" color="#800080" face="宋体">【秋晚书怀】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">看看秋色晚，又是出门时。白发生非早，青云去自迟。<BR>
</font></big>
<font color="#400080">梦唯怀上国，迹不到他岐。以此坚吾道，还无愧已知。<br>
<P><big><font size="3" face="黑体" color="#000080"><strong><em>&nbsp;&nbsp; 卷679_63 </em></strong></font><font
face="黑体" color="#800080"> </font><font size="4" color="#800080" face="宋体">【途中秋晚送友人归江南】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">又指烟波算路岐，此生多是厌羁离。正逢摇落仍须别，<BR>
</font></big>
<font color="#400080">不待登临已合悲。里巷半空兵过后，水云初冷雁来时。<BR>
</font></big>
<font color="#400080">扁舟未得如君去，空向沧江梦所思。<BR>
<P><big><font size="3" face="黑体" color="#000080"><strong><em>&nbsp;&nbsp; 卷679_64 </em></strong></font><font
face="黑体" color="#800080"> </font><font size="4" color="#800080" face="宋体">【己亥岁感事】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">正闻青犊起葭萌，又报黄巾犯汉营。岂是将皆无上略，<BR>
</font></big>
<font color="#400080">直疑天自弃苍生。瓜沙旧戍犹传檄，吴楚新春已废耕。<BR>
</font></big>
<font color="#400080">见说圣君能仄席，不知谁是请长缨。<BR>
<P><big><font size="3" face="黑体" color="#000080"><strong><em>&nbsp;&nbsp; 卷679_65 </em></strong></font><font
face="黑体" color="#800080"> </font><font size="4" color="#800080" face="宋体">【金陵晚眺（一作怀古）】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">苇声骚屑水天秋，吟对金陵古渡头。千古是非输蝶梦，<BR>
</font></big>
<font color="#400080">一轮风雨属渔舟。若无仙分应须老，幸有归山即合休。<BR>
</font></big>
<font color="#400080">何必登临更惆怅，比来身世只如浮。<BR>
<P><big><font size="3" face="黑体" color="#000080"><strong><em>&nbsp;&nbsp; 卷679_66 </em></strong></font><font
face="黑体" color="#800080"> </font><font size="4" color="#800080" face="宋体">【过长江贾岛主簿旧厅】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">雕琢文章字字精，我经此处倍伤情。身从谪宦方沾禄，<BR>
</font></big>
<font color="#400080">才被槌埋更有声。过县已无曾识吏，到厅空见旧题名。<BR>
</font></big>
<font color="#400080">长江一曲年年水，应为先生万古清。<BR>
<P><big><font size="3" face="黑体" color="#000080"><strong><em>&nbsp;&nbsp; 卷679_67 </em></strong></font><font
face="黑体" color="#800080"> </font><font size="4" color="#800080" face="宋体">【途中感怀寄青城李明府】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">鳞鬣催残志未休，壮心翻是此身雠。并闻寒雨多因夜，<BR>
</font></big>
<font color="#400080">不得乡书又到秋。耕钓旧交吟好忆，雪霜危栈去堪愁。<BR>
</font></big>
<font color="#400080">如何只是三年别，君著朱衣我白头。<BR>
<P><big><font size="3" face="黑体" color="#000080"><strong><em>&nbsp;&nbsp; 卷679_68 </em></strong></font><font
face="黑体" color="#800080"> </font><font size="4" color="#800080" face="宋体">【夏日书怀寄道友】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">达即匡邦退即耕，是非何足挠平生。终期道向希夷得，<BR>
</font></big>
<font color="#400080">未省心因宠辱惊。峰转暂无当户影，雉飞时有隔林声。<BR>
</font></big>
<font color="#400080">十年惟悟吟诗句，待得中原欲铸兵。<BR>
<P><big><font size="3" face="黑体" color="#000080"><strong><em>&nbsp;&nbsp; 卷679_69 </em></strong></font><font
face="黑体" color="#800080"> </font><font size="4" color="#800080" face="宋体">【和进士张曙闻雁见寄】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">断行哀响递相催，争趁高秋作恨媒。云外关山闻独去，<BR>
</font></big>
<font color="#400080">渡头风雨见初来。也知榆塞寒须别，莫恋O汀暖不回。<BR>
</font></big>
<font color="#400080">试向富春江畔过，故园犹合有池台。<BR>
<P><big><font size="3" face="黑体" color="#000080"><strong><em>&nbsp;&nbsp; 卷679_70 </em></strong></font><font
face="黑体" color="#800080"> </font><font size="4" color="#800080" face="宋体">【鹦鹉洲即事（一作眺望）】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">怅望春襟郁未开，重吟鹦鹉益堪哀。曹瞒尚不能容物，<BR>
</font></big>
<font color="#400080">黄祖何曾解爱才。幽岛暖闻燕雁去，晓江晴觉蜀波来。<BR>
</font></big>
<font color="#400080">何人正得风涛便，一点轻帆万里回。<BR>
<P><big><font size="3" face="黑体" color="#000080"><strong><em>&nbsp;&nbsp; 卷679_71 </em></strong></font><font
face="黑体" color="#800080"> </font><font size="4" color="#800080" face="宋体">【读留侯传】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">覆楚雠韩势有馀，男儿遭遇更难如。偶成汉室千年业，<BR>
</font></big>
<font color="#400080">只读圯桥一卷书。翻把壮心轻尺组，却烦商皓正皇储。<BR>
</font></big>
<font color="#400080">若能终始匡天子，何必□□□□□。<BR>
<P><big><font size="3" face="黑体" color="#000080"><strong><em>&nbsp;&nbsp; 卷679_72 </em></strong></font><font
face="黑体" color="#800080"> </font><font size="4" color="#800080" face="宋体">【赤壁怀古】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">汉室河山鼎势分，勤王谁肯顾元勋。不知征伐由天子，<BR>
</font></big>
<font color="#400080">唯许英雄共使君。江上战馀陵是谷，渡头春在草连云。<BR>
</font></big>
<font color="#400080">分明胜败无寻处，空听渔歌到夕曛。<BR>
<P><big><font size="3" face="黑体" color="#000080"><strong><em>&nbsp;&nbsp; 卷679_73 </em></strong></font><font
face="黑体" color="#800080"> </font><font size="4" color="#800080" face="宋体">【东晋】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">五陵豪侠笑为儒，将为儒生只读书。<br>看取不成投笔后，谢安功业复何如。<br>
<br>
<font color="#400080">秦国金陵王气全，一龙正道始东迁。<br>兴亡竟不关人事，虚倚长淮五百年。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷679_74 </em></strong></font><font
face="黑体" color="#800080"> </font><font size="4" color="#800080" face="宋体">【春夕】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">水流花谢两无情，送尽东风过楚城。胡蝶梦中家万里，<BR>
</font></big>
<font color="#400080">子规枝上月三更。故园书动经年绝，华发春唯满镜生。<BR>
</font></big>
<font color="#400080">自是不归归便得，五湖烟景有谁争。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_75 </em></strong></font><font
face="黑体" color="#800080"> </font><font size="4" color="#800080" face="宋体">【涧松】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">寸寸凌霜长劲条，路人犹笑未干霄。<br>南园桃李虽堪羡，争奈春残又寂寥。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷679_76 </em></strong></font><font
face="黑体" color="#800080"> </font><font size="4" color="#800080" face="宋体">【湘中弦】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">苍山遥遥江，路傍老尽没闲人。<br>王孙不见草空绿，惆怅渡头春复春。<br>
<br>
<font color="#400080">烟愁雨细云冥冥，杜兰香老三湘清。<br>故山望断不知处，_隔花时一声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷679_77 </em></strong></font><font
face="黑体" color="#800080"> </font><font size="4" color="#800080" face="宋体">【续纪汉武（一作读汉武内传）】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">分明三鸟下储胥，一觉钧天梦不如。<br>争那白头方士到，茂陵红叶已萧疏。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷679_78 </em></strong></font><font
face="黑体" color="#800080"> </font><font size="4" color="#800080" face="宋体">【陇上逢江南故人】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">三声戍角边城暮，万里乡心塞草春。<br>莫学少年轻远别，陇关西少向东人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷679_79 </em></strong></font><font
face="黑体" color="#800080"> </font><font size="4" color="#800080" face="宋体">【夷陵夜泊】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">家依楚塞穷秋别，身逐孤舟万里行。<br>一曲巴歌半江月，便应消得二毛生。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷679_80 </em></strong></font><font
face="黑体" color="#800080"> </font><font size="4" color="#800080" face="宋体">【橹声】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">烟外桡声远，天涯幽梦回。争知江上客，不是故乡来。<br>
<P><big><font size="3" face="黑体" color="#000080"><strong><em>&nbsp;&nbsp; 卷679_81 </em></strong></font><font
face="黑体" color="#800080"> </font><font size="4" color="#800080" face="宋体">【海棠图】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">海棠花底三年客，不见海棠花盛开。<br>却向江南看图画，始惭虚到蜀城来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷679_82 </em></strong></font><font
face="黑体" color="#800080"> </font><font size="4" color="#800080" face="宋体">【云】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">得路直为霖济物，不然闲共鹤忘机。<br>无端却向阳台畔，长送襄王暮雨归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷679_83 </em></strong></font><font
face="黑体" color="#800080"> </font><font size="4" color="#800080" face="宋体">【过二妃庙】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">残阳楚水畔，独吊舜时人。不及庙前草，至今江上春。
<P><big><font size="3" face="黑体" color="#000080"><strong><em>&nbsp;&nbsp; 卷679_84 </em></strong></font><font
face="黑体" color="#800080"> </font><font size="4" color="#800080" face="宋体">【送友人】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">登高迎送远，春恨并依依。不得沧洲信，空看白鹤归。<br>
<P><big><font size="3" face="黑体" color="#000080"><strong><em>&nbsp;&nbsp; 卷679_85 </em></strong></font><font
face="黑体" color="#800080"> </font><font size="4" color="#800080" face="宋体">【声】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">欢戚犹来恨不平，此中高下本无情。<br>韩娥绝唱唐衢哭，尽是人间第一声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷679_86 </em></strong></font><font
face="黑体" color="#800080"> </font><font size="4" color="#800080" face="宋体">【放鹧鸪】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">秋入池塘风露微，晓开笼槛看初飞。<br>满身金翠画不得，无限烟波何处归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷679_87 </em></strong></font><font
face="黑体" color="#800080"> </font><font size="4" color="#800080" face="宋体">【泉】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">远辞岩窦泻潺潺，静拂云根别故山。<br>可惜寒声留不得，旋添波浪向人间。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷679_88 </em></strong></font><font
face="黑体" color="#800080"> </font><font size="4" color="#800080" face="宋体">【巫山旅别】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">五千里外三年客，十二峰前一望秋。<br>无限别魂招不得，夕阳西下水东流。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷679_89 </em></strong></font><font
face="黑体" color="#800080"> </font><font size="4" color="#800080" face="宋体">【幽兰】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">幽植众宁知，芬芳只暗持。自无君子佩，未是国香衰。<BR>
</font></big>
<font color="#400080">白露沾长早，春风到每迟。不如当路草，芬馥欲何为。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_90 </em></strong></font><font
face="黑体" color="#800080"> </font><font size="4" color="#800080" face="宋体">【读庾信集】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">四朝十帝尽风流，建业长安两醉游。<br>唯有一篇杨柳曲，江南江北为君愁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷679_91 </em></strong></font><font
face="黑体" color="#800080"> </font><font size="4" color="#800080" face="宋体">【过绣岭宫】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">古殿春残绿野阴，上皇曾此驻泥金。三城帐属升平梦，<BR>
</font></big>
<font color="#400080">一曲铃关怅望心。苑路暗迷香辇绝，缭垣秋断草烟深。<BR>
</font></big>
<font color="#400080">前朝旧物东流在，犹为年年下翠岑。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷679_92 </em></strong></font><font
face="黑体" color="#800080"> </font><font size="4" color="#800080" face="宋体">【巴山道中除夜书怀】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">迢递三巴路，羁危万里身。乱山残雪夜，孤烛异乡春。<BR>
</font></big>
<font color="#400080">渐与骨肉远，转于僮仆亲。那堪正漂泊，明日岁华新。<br>
<P><big><font size="3" face="黑体" color="#000080"><strong><em>&nbsp;&nbsp; 卷679_93 </em></strong></font><font
face="黑体" color="#800080"> </font><font size="4" color="#800080" face="宋体">【题净众寺古松】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">百尺森疏倚梵台，昔人谁见此初栽。故园未有偏堪恋，<BR>
</font></big>
<font color="#400080">浮世如闲即合来。天暝岂分苍翠色，岁寒应识栋梁材。<BR>
</font></big>
<font color="#400080">清阴可惜不驻得，归去暮城空首回。<BR>
<P><big><font size="3" face="黑体" color="#000080"><strong><em>&nbsp;&nbsp; 卷679_94 </em></strong></font><font
face="黑体" color="#800080"> </font><font size="4" color="#800080" face="宋体">【折杨柳】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">朝朝车马如蓬转，处处江山待客归。<br>若使人间少离别，杨花应合过春飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷679_95 </em></strong></font><font
face="黑体" color="#800080"> </font><font size="4" color="#800080" face="宋体">【七夕】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">年年七夕渡瑶轩，谁道秋期有泪痕。<br>自是人间一周岁，何妨天上只黄昏。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷679_96 </em></strong></font><font
face="黑体" color="#800080"> </font><font size="4" color="#800080" face="宋体">【泛楚江】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">九重城外家书远，百里洲前客棹还。<br>金印碧幢如见问，一生安稳是长闲。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷679_97 </em></strong></font><font
face="黑体" color="#800080"> </font><font size="4" color="#800080" face="宋体">【初过汉江】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">襄阳好向岘亭看，人物萧条值岁阑。<br>为报习家多置酒，夜来风雪过江寒。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷679_98 </em></strong></font><font
face="黑体" color="#800080"> </font><font size="4" color="#800080" face="宋体">【题授阳镇路】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">越鸟巢边溪路断，秦人耕处洞门开。<br>小桃花发春风起，千里江山一梦回。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷679_99 </em></strong></font><font
face="黑体" color="#800080"> </font><font size="4" color="#800080" face="宋体">【初识梅花】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">江北不如南地暖，江南好断北人肠。<br>燕脂桃颊梨花粉，共作寒梅一面妆。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷679_100 </em></strong></font><font
face="黑体" color="#800080"> </font><font size="4" color="#800080" face="宋体">【江雨望花】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">细雨满江春水涨，好风留客野梅香。<br>避秦不是无归意，一度逢花一断肠。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
