<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷500_1 </em></strong></font><font
face="黑体" color="#800080"> </font><font size="4" color="#800080" face="宋体">【过张邯郸庄】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">客行长似病，烦热束四肢。到君读书堂，忽若逢良医。<BR>
</font></big>
<font color="#400080">堂前水交流，堂下树交枝。两门延风凉，洗我昏浊肌。<BR>
</font></big>
<font color="#400080">与子还往熟，坐卧恣所宜。时时相献酬，文字当酒卮。<BR>
</font></big>
<font color="#400080">野饭具藜藿，永日亦不饥。苟餐非其所，炙为蒺藜。<BR>
</font></big>
<font color="#400080">时清士人闲，耕作唯文词。岂独乡里荐，当取四海知。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_2 </em></strong></font><font
face="黑体" color="#800080"> </font><font size="4" color="#800080" face="宋体">【过杨处士幽居】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">引水穿风竹，幽声胜远溪。裁衣延野客，翦翅养山鸡。<BR>
</font></big>
<font color="#400080">酒熟听琴酌，诗成削树题。惟愁春气暖，松下雪和泥。
<P><big><font size="3" face="黑体" color="#000080"><strong><em>&nbsp;&nbsp; 卷500_3 </em></strong></font><font
face="黑体" color="#800080"> </font><font size="4" color="#800080" face="宋体">【过李处士山居】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">闲居昼掩扉，门柳荫蔬畦。因病方收药，寻僧始度溪。<BR>
</font></big>
<font color="#400080">少逢人到户，时有燕衔泥。萧洒身无事，名高孰与齐。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_4 </em></strong></font><font
face="黑体" color="#800080"> </font><font size="4" color="#800080" face="宋体">【过无可僧院】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">忆师眠复起，永夜思迢迢。月下门方掩，林中寺更遥。<BR>
</font></big>
<font color="#400080">钟声空下界，池色在清宵。终拟修禅观，窗间卷欲烧。<br>
<P><big><font size="3" face="黑体" color="#000080"><strong><em>&nbsp;&nbsp; 卷500_5 </em></strong></font><font
face="黑体" color="#800080"> </font><font size="4" color="#800080" face="宋体">【过稠上人院】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">清羸一饭师，闲院亦披衣。应诏常翻译，修心出是非。<BR>
</font></big>
<font color="#400080">雪中疏磬度，林际晚风归。蔬食常来此，人间护净稀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_6 </em></strong></font><font
face="黑体" color="#800080"> </font><font size="4" color="#800080" face="宋体">【过不疑上人院】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">九经通大义，内典自应精。帘冷连松影，苔深减履声。<BR>
</font></big>
<font color="#400080">相逢幸此日，相失恐来生。觉路何门去，师须引我行。
<P><big><font size="3" face="黑体" color="#000080"><strong><em>&nbsp;&nbsp; 卷500_7 </em></strong></font><font
face="黑体" color="#800080"> </font><font size="4" color="#800080" face="宋体">【过昙花宝上人院】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">九陌最幽寺，吾师院复深。烟霜同覆屋，松竹杂成林。<BR>
</font></big>
<font color="#400080">鸟语境弥寂，客来机自沈。早知能到此，应不戴朝簪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_8 </em></strong></font><font
face="黑体" color="#800080"> </font><font size="4" color="#800080" face="宋体">【过杜氏江亭】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">上国千馀里，逢春且胜游。暂闻新鸟戏，似解旅人愁。<BR>
</font></big>
<font color="#400080">野色吞山尽，江烟衬水流。村醪须一醉，无恨滞行舟。<br>
<P><big><font size="3" face="黑体" color="#000080"><strong><em>&nbsp;&nbsp; 卷500_9 </em></strong></font><font
face="黑体" color="#800080"> </font><font size="4" color="#800080" face="宋体">【过张云峰院宿】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">不吃胡麻饭，杯中自得仙。隔篱招好客，扫室置芳筵。<BR>
</font></big>
<font color="#400080">家酝香醪嫩，时新异果鲜。夜深唯畏晓，坐稳岂思眠。<BR>
</font></big>
<font color="#400080">棋罢嫌无敌，诗成贵在前。明朝题壁上，谁得众人传。<br>
<P><big><font size="3" face="黑体" color="#000080"><strong><em>&nbsp;&nbsp; 卷500_10 </em></strong></font><font
face="黑体" color="#800080"> </font><font size="4" color="#800080" face="宋体">【过钦上人院】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">有相无相身，唯师说始真。修篁半庭影，清磬几僧邻。<BR>
</font></big>
<font color="#400080">古壁丹青落，虚檐鸟雀驯。伊余求了义，羸马往来频。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_11 </em></strong></font><font
face="黑体" color="#800080"> </font><font size="4" color="#800080" face="宋体">【过无可上人院】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">寥寥听不尽，孤磬与疏钟。烦恼师长别，清凉我暂逢。<BR>
</font></big>
<font color="#400080">蚁行经古藓，鹤毳落深松。自想归时路，尘埃复几重。
<P><big><font size="3" face="黑体" color="#000080"><strong><em>&nbsp;&nbsp; 卷500_12 </em></strong></font><font
face="黑体" color="#800080"> </font><font size="4" color="#800080" face="宋体">【过城南僧院】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">寺对远山起，幽居仍是师。斜阳通暗隙，残雪落疏篱。<BR>
</font></big>
<font color="#400080">松静鹤栖定，廊虚钟尽迟。朝朝趋府吏，来此是相宜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_13 </em></strong></font><font
face="黑体" color="#800080"> </font><font size="4" color="#800080" face="宋体">【过灵泉寺】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">偶寻灵迹去，幽径入氲氛。转壑惊飞鸟，穿山踏乱云。<BR>
</font></big>
<font color="#400080">水从岩下落，溪向寺前分。释子游何处，空堂日渐曛。<br>
<P><big><font size="3" face="黑体" color="#000080"><strong><em>&nbsp;&nbsp; 卷500_14 </em></strong></font><font
face="黑体" color="#800080"> </font><font size="4" color="#800080" face="宋体">【过天津桥晴望】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">闲立津桥上，寒光动远林。皇宫对嵩顶，清洛贯城心。<BR>
</font></big>
<font color="#400080">雪路初晴出，人家向晚深。自从王在镐，天宝至如今。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_15 </em></strong></font><font
face="黑体" color="#800080"> </font><font size="4" color="#800080" face="宋体">【春日游慈恩寺】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">年长归何处，青山未有家。赏春无酒饮，多看寺中花。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_16 </em></strong></font><font
face="黑体" color="#800080"> </font><font size="4" color="#800080" face="宋体">【游天台上方（一作游天长寺上方）】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">晓上上方高处立，路人羡我此时身。<br>白云向我头上过，我更羡他云路人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷500_17 </em></strong></font><font
face="黑体" color="#800080"> </font><font size="4" color="#800080" face="宋体">【游终南山】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">策杖度溪桥，云深步数劳。青猿吟岭际，白鹤坐松梢。<BR>
</font></big>
<font color="#400080">天外浮烟远，山根野水交。自缘名利系，好此结蓬茆。
<P><big><font size="3" face="黑体" color="#000080"><strong><em>&nbsp;&nbsp; 卷500_18 </em></strong></font><font
face="黑体" color="#800080"> </font><font size="4" color="#800080" face="宋体">【游杏溪兰若】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">踏得度溪湾，晨游暮不还。月明松影路，春满杏花山。<BR>
</font></big>
<font color="#400080">戏跳林末，高僧住石间。未肯离腰组，来此复何颜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_19 </em></strong></font><font
face="黑体" color="#800080"> </font><font size="4" color="#800080" face="宋体">【游谢公亭】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">行行方避梦，又到谢亭来。举世皆如此，伊余何处回。<BR>
</font></big>
<font color="#400080">竹鲜多透石，泉洁亦无苔。坐与僧同语，谁能顾酒杯。<br>
<P><big><font size="3" face="黑体" color="#000080"><strong><em>&nbsp;&nbsp; 卷500_20 </em></strong></font><font
face="黑体" color="#800080"> </font><font size="4" color="#800080" face="宋体">【游阳河岸】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">终日游山困，今朝始傍河。寻芳愁路尽，逢景畏人多。<BR>
</font></big>
<font color="#400080">鸟语催沽酒，鱼来似听歌。醉时眠石上，肢体自婆娑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_21 </em></strong></font><font
face="黑体" color="#800080"> </font><font size="4" color="#800080" face="宋体">【游河桥晓望】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">闲上津桥立，天涯一望间。秋风波上岸，旭日气连山。<BR>
</font></big>
<font color="#400080">偶圣今方变，朝宗岂复还。昆仑在蕃界，作将亦何颜。
<P><big><font size="3" face="黑体" color="#000080"><strong><em>&nbsp;&nbsp; 卷500_22 </em></strong></font><font
face="黑体" color="#800080"> </font><font size="4" color="#800080" face="宋体">【秋夜月中登天坛】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">秋蟾流异彩，斋洁上坛行。天近星辰大，山深世界清。<BR>
</font></big>
<font color="#400080">仙飙石上起，海日夜中明。何计长来此，闲眠过一生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_23 </em></strong></font><font
face="黑体" color="#800080"> </font><font size="4" color="#800080" face="宋体">【游昊天玄都观（一作裴考功、厉察院同游昊天玄都观）】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">性同相见易，紫府共闲行。阴径红桃落，秋坛白石生。<BR>
</font></big>
<font color="#400080">藓文连竹色，鹤语应松声。风定药香细，树声泉气清。<BR>
</font></big>
<font color="#400080">垂檐灵草影，绕壁古山名。围外坊无禁，归时踏月明。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_24 </em></strong></font><font
face="黑体" color="#800080"> </font><font size="4" color="#800080" face="宋体">【同裴起居厉侍御放朝游曲江】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">暑月放朝频，青槐路绝尘。雨晴江色出，风动草香新。<BR>
</font></big>
<font color="#400080">独立分幽岛，同行得静人。此欢宜稍滞，此去与谁亲。<br>
<P><big><font size="3" face="黑体" color="#000080"><strong><em>&nbsp;&nbsp; 卷500_25 </em></strong></font><font
face="黑体" color="#800080"> </font><font size="4" color="#800080" face="宋体">【晓望华清宫】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">晓看楼殿更鲜明，遥隔朱栏见鹿行。<br>武帝自知身不死，教修玉殿号长生。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷500_26 </em></strong></font><font
face="黑体" color="#800080"> </font><font size="4" color="#800080" face="宋体">【夏日登楼晚望】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">避暑高楼上，平芜望不穷。鸟穷山色去，人歇树阴中。<BR>
</font></big>
<font color="#400080">数带长河水，千条弱柳风。暗思多少事，懒话与芝翁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_27 </em></strong></font><font
face="黑体" color="#800080"> </font><font size="4" color="#800080" face="宋体">【霁后登楼】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">高楼初霁后，远望思无穷。雨洗青山净，春蒸大野融。<BR>
</font></big>
<font color="#400080">碧池舒暖景，弱柳和风。为有登临兴，独吟落照中。<br>
<P><big><font size="3" face="黑体" color="#000080"><strong><em>&nbsp;&nbsp; 卷500_28 </em></strong></font><font
face="黑体" color="#800080"> </font><font size="4" color="#800080" face="宋体">【早夏郡楼宴集】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">官散有闲情，登楼步稍轻。窗云带雨气，林鸟杂人声。<BR>
</font></big>
<font color="#400080">晓日襟前度，微风酒上生。城中会难得，扫壁各书名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_29 </em></strong></font><font
face="黑体" color="#800080"> </font><font size="4" color="#800080" face="宋体">【夜宴太仆田卿宅】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">故人九寺长，邀我此同欢。永夜开筵静，中年饮酒难。<BR>
</font></big>
<font color="#400080">微风侵烛影，叠漏过林端。腊后分朝日，天明几刻残。
<P><big><font size="3" face="黑体" color="#000080"><strong><em>&nbsp;&nbsp; 卷500_30 </em></strong></font><font
face="黑体" color="#800080"> </font><font size="4" color="#800080" face="宋体">【春日同会卫尉崔少卿宅】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">诗家会诗客，池阁晓初晴。鸟尽山中语，琴多谱外声。<BR>
</font></big>
<font color="#400080">映花相劝酒，入洞各题名。疏野常如此，谁人信在城。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_31 </em></strong></font><font
face="黑体" color="#800080"> </font><font size="4" color="#800080" face="宋体">【军城夜会】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">军城夜禁乐，饮酒每题诗。坐稳吟难尽，寒多醉较迟。<BR>
</font></big>
<font color="#400080">远钟惊漏压，微月被灯欺。此会诚堪惜，天明是别离。<br>
<P><big><font size="3" face="黑体" color="#000080"><strong><em>&nbsp;&nbsp; 卷500_32 </em></strong></font><font
face="黑体" color="#800080"> </font><font size="4" color="#800080" face="宋体">【晦日宴刘值录事宅】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">花落莺飞深院静，满堂宾客尽诗人。<br>城中杯酒家家有，唯是君家酒送春。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷500_33 </em></strong></font><font
face="黑体" color="#800080"> </font><font size="4" color="#800080" face="宋体">【宴光禄田卿宅】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">竹里开华馆，珍羞次第尝。春风酒影动，晴日乐声长。<BR>
</font></big>
<font color="#400080">久坐难辞醉，衰年亦暂狂。殷勤还继烛，永夕梦相妨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_34 </em></strong></font><font
face="黑体" color="#800080"> </font><font size="4" color="#800080" face="宋体">【会将作崔监东园】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">墙北走红尘，墙东接白云。山光衣上见，药气酒中闻。<BR>
</font></big>
<font color="#400080">此会诚堪惜，穷秋日又曛。人间唯有醉，醉后复何云。<br>
<P><big><font size="3" face="黑体" color="#000080"><strong><em>&nbsp;&nbsp; 卷500_35 </em></strong></font><font
face="黑体" color="#800080"> </font><font size="4" color="#800080" face="宋体">【同诸公会太府韩卿宅】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">九寺名卿才思雄，邀欢笔下与杯中。六街鼓绝尘埃息，<BR>
</font></big>
<font color="#400080">四座筵开语笑同。焰焰兰缸明狭室，丁丁玉漏发深宫。<BR>
</font></big>
<font color="#400080">即听鸡唱天门晓，吏事相牵西复东。<BR>
<P><big><font size="3" face="黑体" color="#000080"><strong><em>&nbsp;&nbsp; 卷500_36 </em></strong></font><font
face="黑体" color="#800080"> </font><font size="4" color="#800080" face="宋体">【乞酒】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">闻君有美酒，与我正相宜。溢瓮清如水，黏杯半似脂。<BR>
</font></big>
<font color="#400080">岂唯消旧病，且要引新诗。况此便便腹，无非是满卮。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_37 </em></strong></font><font
face="黑体" color="#800080"> </font><font size="4" color="#800080" face="宋体">【寄卫拾遗乞酒】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">老人罢卮酒，不醉已经年。自饮君家酒，一杯三日眠。<BR>
</font></big>
<font color="#400080">味轻花上露，色似洞中泉。莫厌时时寄，须知法未传。
<P><big><font size="3" face="黑体" color="#000080"><strong><em>&nbsp;&nbsp; 卷500_38 </em></strong></font><font
face="黑体" color="#800080"> </font><font size="4" color="#800080" face="宋体">【乞新茶】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">嫩绿微黄碧涧春，采时闻道断荤辛。<br>不将钱买将诗乞，借问山翁有几人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷500_39 </em></strong></font><font
face="黑体" color="#800080"> </font><font size="4" color="#800080" face="宋体">【西掖寓直春晓闻残漏】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">直庐仙掖近，春气曙犹寒。隐隐银河在，丁丁玉漏残。<BR>
</font></big>
<font color="#400080">微风飘更切，万籁杂应难。凤阁明初启，鸡人唱渐阑。<BR>
</font></big>
<font color="#400080">静宜来禁里，清是下云端。我识朝天路，从容自整冠。<br>
<P><big><font size="3" face="黑体" color="#000080"><strong><em>&nbsp;&nbsp; 卷500_40 </em></strong></font><font
face="黑体" color="#800080"> </font><font size="4" color="#800080" face="宋体">【杭州郡斋南亭】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">符印悬腰下，东山不得归。独行南北近，渐老往还稀。<BR>
</font></big>
<font color="#400080">迸笋侵窗长，惊蝉出树飞。田田池上叶，长是使君衣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_41 </em></strong></font><font
face="黑体" color="#800080"> </font><font size="4" color="#800080" face="宋体">【郡中西园（一作许浑诗）】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">西园春欲尽，芳草径难分。静语唯幽鸟，闲眠独使君。<BR>
</font></big>
<font color="#400080">密林生雨气，古石带潮文。虽去清秋远，朝朝见白云。
<P><big><font size="3" face="黑体" color="#000080"><strong><em>&nbsp;&nbsp; 卷500_42 </em></strong></font><font
face="黑体" color="#800080"> </font><font size="4" color="#800080" face="宋体">【杭州官舍偶书】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">钱塘刺史谩题诗，贫褊无恩懦少威。春尽酒杯花影在，<BR>
</font></big>
<font color="#400080">潮回画槛水声微，闲吟山际邀僧上，暮入林中看鹤归。<BR>
</font></big>
<font color="#400080">无术理人人自理，朝朝渐觉簿书稀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_43 </em></strong></font><font
face="黑体" color="#800080"> </font><font size="4" color="#800080" face="宋体">【省直书事】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">默默沧江老，官分右掖荣。立朝班近殿，奏直上知名。<BR>
</font></big>
<font color="#400080">晓雾和香气，晴楼下乐声。蜀笺金屑腻，月兔笔毫精。<BR>
</font></big>
<font color="#400080">禁树霏烟覆，宫墙瑞草生。露盘秋更出，玉漏昼还清。<BR>
</font></big>
<font color="#400080">碧藓无尘染，寒蝉似鸟鸣。竹深云自宿，天近日先明。<BR>
</font></big>
<font color="#400080">孱懦难封诏，疏愚但掷觥。素餐终日足，宁免众人轻。<br>
<P><big><font size="3" face="黑体" color="#000080"><strong><em>&nbsp;&nbsp; 卷500_44 </em></strong></font><font
face="黑体" color="#800080"> </font><font size="4" color="#800080" face="宋体">【杭州官舍即事】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">临江府署清，闲卧复闲行。苔藓疏尘色，梧桐出雨声。<BR>
</font></big>
<font color="#400080">渐除身外事，暗作道家名。更喜仙山近，庭前药自生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_45 </em></strong></font><font
face="黑体" color="#800080"> </font><font size="4" color="#800080" face="宋体">【假日书事呈院中司徒】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">十日公府静，巾栉起清晨。寒蝉近衰柳，古木似高人。<BR>
</font></big>
<font color="#400080">学佛宁忧老，为儒自喜贫。海山归未得，芝X梦中春。
<P><big><font size="3" face="黑体" color="#000080"><strong><em>&nbsp;&nbsp; 卷500_46 </em></strong></font><font
face="黑体" color="#800080"> </font><font size="4" color="#800080" face="宋体">【书县丞旧厅】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">宫殿半山上，人家向下居。古厅眠易魇，老吏语多虚。<BR>
</font></big>
<font color="#400080">雨水浇荒竹，溪沙拥废渠。圣朝收外府，皆是九天除。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_47 </em></strong></font><font
face="黑体" color="#800080"> </font><font size="4" color="#800080" face="宋体">【县中秋宿】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">鼓绝门方掩，萧条作吏心。露垂庭际草，萤照竹间禽。<BR>
</font></big>
<font color="#400080">棋罢嫌无月，眠迟听尽砧。还知未离此，时复更相寻。<br>
<P><big><font size="3" face="黑体" color="#000080"><strong><em>&nbsp;&nbsp; 卷500_48 </em></strong></font><font
face="黑体" color="#800080"> </font><font size="4" color="#800080" face="宋体">【夏夜宿江驿】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">竹屋临江岸，清宵兴自长。夜深倾北斗，叶落映横塘。<BR>
</font></big>
<font color="#400080">渚闹渔歌响，风和角粽香。却愁南去棹，早晚到潇湘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷500_49 </em></strong></font><font
face="黑体" color="#800080"> </font><font size="4" color="#800080" face="宋体">【陕城即事】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">左右分京阙，黄河与宅连。何功来此地，窃位已经年。<BR>
</font></big>
<font color="#400080">天下才弥小，关中镇最先。陇山望可见，惆怅是穷边。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
