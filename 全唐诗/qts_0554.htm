<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百五十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百五十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷554_1 </em></strong></font><font
face="黑体" color="#800080"> </font><font size="4" color="#800080" face="宋体">【寄石桥僧】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">逢师入山日，道在石桥边。别后何人见，秋来几处禅。<BR>
</font></big>
<font color="#400080">溪中云隔寺，夜半雪添泉。生有天台约，知无却出缘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_2 </em></strong></font><font
face="黑体" color="#800080"> </font><font size="4" color="#800080" face="宋体">【送欧阳衮归闽中】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">秦城几年住，犹著故乡衣。失意时相识，成名后独归。<BR>
</font></big>
<font color="#400080">海秋蛮树黑，岭夜瘴禽飞。为学心难满，知君更掩扉。
<P><big><font size="3" face="黑体" color="#000080"><strong><em>&nbsp;&nbsp; 卷554_3 </em></strong></font><font
face="黑体" color="#800080"> </font><font size="4" color="#800080" face="宋体">【古观】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">置观碑已折，看松年不分。洞中谁识药，门外日添坟。<BR>
</font></big>
<font color="#400080">放去龟随水，呼来鹿怕薰。坛边见灰火，几烧祭星文。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_4 </em></strong></font><font
face="黑体" color="#800080"> </font><font size="4" color="#800080" face="宋体">【题令狐处士溪居】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">白发已过半，无心离此溪。病尝山药遍，贫起草堂低。<BR>
</font></big>
<font color="#400080">为月窗从破，因诗壁重泥。近来常夜坐，寂寞与僧齐。<br>
<P><big><font size="3" face="黑体" color="#000080"><strong><em>&nbsp;&nbsp; 卷554_5 </em></strong></font><font
face="黑体" color="#800080"> </font><font size="4" color="#800080" face="宋体">【送僧归南岳】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">心知衡岳路，不怕去人稀。船里谁鸣磬，沙头自曝衣。<BR>
</font></big>
<font color="#400080">有家从小别，是寺即言归。料得逢春住，当禅云满扉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_6 </em></strong></font><font
face="黑体" color="#800080"> </font><font size="4" color="#800080" face="宋体">【宁州春思】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">失意离城早，边城任见花。初为断酒客，旧识卖书家。<BR>
</font></big>
<font color="#400080">寒寺稀无雪，春风亦有沙。思归频入梦，即路不言赊。
<P><big><font size="3" face="黑体" color="#000080"><strong><em>&nbsp;&nbsp; 卷554_7 </em></strong></font><font
face="黑体" color="#800080"> </font><font size="4" color="#800080" face="宋体">【山友赠藓花冠】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">尘污出华发，惭君青藓冠。此身闲未得，终日戴应难。<BR>
</font></big>
<font color="#400080">好就松阴挂，宜当枕石看。会须寻道士，簪去绕霜坛。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_8 </em></strong></font><font
face="黑体" color="#800080"> </font><font size="4" color="#800080" face="宋体">【蛮家】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">领得卖珠钱，还归铜柱边。看儿调小象，打鼓试新船。<BR>
</font></big>
<font color="#400080">醉后眠神树，耕时语瘴烟。不逢寒便老，相问莫知年。<br>
<P><big><font size="3" face="黑体" color="#000080"><strong><em>&nbsp;&nbsp; 卷554_9 </em></strong></font><font
face="黑体" color="#800080"> </font><font size="4" color="#800080" face="宋体">【早春题湖上顾氏新居二首】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">近得水云看，门长侵早开。到时微有雪，行处又无苔。<BR>
</font></big>
<font color="#400080">劝酒客初醉，留茶僧未来。每逢晴暖日，唯见乞花栽。<BR><BR>
<font color="#400080">门不当官道，行人到亦稀。故从餐后出，方至夜深归。<BR>
</font></big>
<font color="#400080">开箧拣书卷，扫床移褐衣。几时同买宅，相近有柴扉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_10 </em></strong></font><font
face="黑体" color="#800080"> </font><font size="4" color="#800080" face="宋体">【苍梧云气】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">何年化作愁，漠漠便难收。数点山能远，平铺水不流。<BR>
</font></big>
<font color="#400080">湿连湘竹暮，浓盖舜坟秋。亦有思归客，看来尽白头。<br>
<P><big><font size="3" face="黑体" color="#000080"><strong><em>&nbsp;&nbsp; 卷554_11 </em></strong></font><font
face="黑体" color="#800080"> </font><font size="4" color="#800080" face="宋体">【晚春花】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">阴洞日光薄，花开不及时。当春无半树，经烧足空枝。<BR>
</font></big>
<font color="#400080">疏与香风会，细将泉影移。此中人到少，开尽几人知。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_12 </em></strong></font><font
face="黑体" color="#800080"> </font><font size="4" color="#800080" face="宋体">【宿胡氏溪亭】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">独住水声里，有亭无热时。客来因月宿，床势向山移。<BR>
</font></big>
<font color="#400080">鹤睡松枝定，萤归葛叶垂。寂寥犹欠伴，谁为报僧知。
<P><big><font size="3" face="黑体" color="#000080"><strong><em>&nbsp;&nbsp; 卷554_13 </em></strong></font><font
face="黑体" color="#800080"> </font><font size="4" color="#800080" face="宋体">【送华阴隐者】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">往往到城市，得非征药钱。世人空识面，弟子莫知年。<BR>
</font></big>
<font color="#400080">自说能医死，相期更学仙。近来移住处，毛女旧峰前。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_14 </em></strong></font><font
face="黑体" color="#800080"> </font><font size="4" color="#800080" face="宋体">【落第后寄江南亲友】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">古巷槐阴合，愁多昼掩扉。独存过江马，强拂看花衣。<BR>
</font></big>
<font color="#400080">送客心先醉，寻僧夜不归。龙钟易惆怅，莫遣寄书稀。<br>
<P><big><font size="3" face="黑体" color="#000080"><strong><em>&nbsp;&nbsp; 卷554_15 </em></strong></font><font
face="黑体" color="#800080"> </font><font size="4" color="#800080" face="宋体">【欲别】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">花时人欲别，每日醉樱桃。买酒金钱尽，弹筝玉指劳。<BR>
</font></big>
<font color="#400080">归期无岁月，客路有风涛。锦缎裁衣赠，麒麟落剪刀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_16 </em></strong></font><font
face="黑体" color="#800080"> </font><font size="4" color="#800080" face="宋体">【留别张水部籍】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">省中重拜别，兼领寄人书。已念此行远，不应相问疏。<BR>
</font></big>
<font color="#400080">子城西并宅，御水北同渠。要取春前到，乘闲候起居。
<P><big><font size="3" face="黑体" color="#000080"><strong><em>&nbsp;&nbsp; 卷554_17 </em></strong></font><font
face="黑体" color="#800080"> </font><font size="4" color="#800080" face="宋体">【小古镜】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">字已无人识，唯应记铸年。见来深似水，携去重于钱。<BR>
</font></big>
<font color="#400080">鸾翅巢空月，菱花遍小天。宫中照黄帝，曾得化为仙。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_18 </em></strong></font><font
face="黑体" color="#800080"> </font><font size="4" color="#800080" face="宋体">【题太白山隐者】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">高居在幽岭，人得见时稀。写扃虚白，寻僧到翠微。<BR>
</font></big>
<font color="#400080">扫坛星下宿，收药雨中归。从服小还后，自疑身解飞。<br>
<P><big><font size="3" face="黑体" color="#000080"><strong><em>&nbsp;&nbsp; 卷554_19 </em></strong></font><font
face="黑体" color="#800080"> </font><font size="4" color="#800080" face="宋体">【病中怀王展先辈在天台】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">枕上用心静，唯应改旧诗。强行休去早，暂卧起还迟。<BR>
</font></big>
<font color="#400080">因说来归处，却愁初病时。赤城山下寺，无计得相随。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_20 </em></strong></font><font
face="黑体" color="#800080"> </font><font size="4" color="#800080" face="宋体">【鲤鱼】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">似龙鳞又足，只是欠登门。月里腮犹湿，泥中目未昏。<BR>
</font></big>
<font color="#400080">乞锄防蚁穴，望水写金盆。他日能为雨，公田报此恩。
<P><big><font size="3" face="黑体" color="#000080"><strong><em>&nbsp;&nbsp; 卷554_21 </em></strong></font><font
face="黑体" color="#800080"> </font><font size="4" color="#800080" face="宋体">【子规（一作贾岛诗）】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">游魂自相叫，宁复记前身。飞过人家月，声连客路春。<BR>
</font></big>
<font color="#400080">梦边催晓急，愁外送风频。自有沾花血，相和泪滴新。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_22 </em></strong></font><font
face="黑体" color="#800080"> </font><font size="4" color="#800080" face="宋体">【边州客舍】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">开门不成出，麦色遍前坡。自小诗名在，如今白发多。<BR>
</font></big>
<font color="#400080">经年无越信，终日厌蕃歌。近寺居僧少，春来亦懒过。<br>
<P><big><font size="3" face="黑体" color="#000080"><strong><em>&nbsp;&nbsp; 卷554_23 </em></strong></font><font
face="黑体" color="#800080"> </font><font size="4" color="#800080" face="宋体">【赠道者】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">晏来知养气，度日语时稀。到处留丹井，终寒不絮衣。<BR>
</font></big>
<font color="#400080">病乡多惠药，鬼俗有符威。自说身轻健，今年数梦飞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_24 </em></strong></font><font
face="黑体" color="#800080"> </font><font size="4" color="#800080" face="宋体">【边游】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">古镇门前去，长安路在东。天寒明堠火，日晚裂旗风。<BR>
</font></big>
<font color="#400080">塞馆皆无事，儒装亦有弓。防秋故乡卒，暂喜语音同。
<P><big><font size="3" face="黑体" color="#000080"><strong><em>&nbsp;&nbsp; 卷554_25 </em></strong></font><font
face="黑体" color="#800080"> </font><font size="4" color="#800080" face="宋体">【夜泊淮阴】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">夜入楚家烟，烟中人未眠。望来淮岸尽，坐到酒楼前。<BR>
</font></big>
<font color="#400080">灯影半临水，筝声多在船。乘流向东去，别此易经年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_26 </em></strong></font><font
face="黑体" color="#800080"> </font><font size="4" color="#800080" face="宋体">【远水】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">渺渺浸天色，一边生晚光。阔浮萍思远，寒入雁愁长。<BR>
</font></big>
<font color="#400080">北极连平地，东流即故乡。扁舟来宿处，仿佛似潇湘。<br>
<P><big><font size="3" face="黑体" color="#000080"><strong><em>&nbsp;&nbsp; 卷554_27 </em></strong></font><font
face="黑体" color="#800080"> </font><font size="4" color="#800080" face="宋体">【黄州暮愁】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">凌澌冲泪眼，重叠自西来。即夜寒应合，非春暖不开。<BR>
</font></big>
<font color="#400080">岂无登陆计，宜弃济川材。愿寄浮天外，高风万里回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_28 </em></strong></font><font
face="黑体" color="#800080"> </font><font size="4" color="#800080" face="宋体">【晓发昭应】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">行人见雪愁，初作帝乡游。旅店开偏早，乡帆去未收。<BR>
</font></big>
<font color="#400080">灯残催卷席，手冷怕梳头。是物寒无色，汤泉正自流。
<P><big><font size="3" face="黑体" color="#000080"><strong><em>&nbsp;&nbsp; 卷554_29 </em></strong></font><font
face="黑体" color="#800080"> </font><font size="4" color="#800080" face="宋体">【赠金州姚合使君】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">为郎名更重，领郡是蹉跎。官壁题诗尽，衙庭看鹤多。<BR>
</font></big>
<font color="#400080">城池连草堑，篱落带椒坡。未觉旗幡贵，闲行触处过。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_30 </em></strong></font><font
face="黑体" color="#800080"> </font><font size="4" color="#800080" face="宋体">【送殷中丞游边】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">话别无长夜，灯前闻曙鸦。已行难避雪，何处合逢花。<BR>
</font></big>
<font color="#400080">野寺门多闭，羌楼酒不赊。还须见边将，谁拟静尘沙。<br>
<P><big><font size="3" face="黑体" color="#000080"><strong><em>&nbsp;&nbsp; 卷554_31 </em></strong></font><font
face="黑体" color="#800080"> </font><font size="4" color="#800080" face="宋体">【寄坐夏僧】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">坐夏日偏长，知师在律堂。多因束带热，更忆剃头凉。<BR>
</font></big>
<font color="#400080">苔色侵经架，松阴到簟床。还应炼诗句，借卧石池傍。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_32 </em></strong></font><font
face="黑体" color="#800080"> </font><font size="4" color="#800080" face="宋体">【寄卢式】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">到处久南望，未知何日回。寄书频到海，得梦忽闻雷。<BR>
</font></big>
<font color="#400080">岭日当秋暗，蛮花近腊开。白身居瘴疠，谁不惜君才。
<P><big><font size="3" face="黑体" color="#000080"><strong><em>&nbsp;&nbsp; 卷554_33 </em></strong></font><font
face="黑体" color="#800080"> </font><font size="4" color="#800080" face="宋体">【日东病僧】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">云水绝归路，来时风送船。不言身后事，犹坐病中禅。<BR>
</font></big>
<font color="#400080">深壁藏灯影，空窗出艾烟。已无乡土信，起塔寺门前。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_34 </em></strong></font><font
face="黑体" color="#800080"> </font><font size="4" color="#800080" face="宋体">【泛溪】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">溪船泛渺，渐觉灭炎辉。动水花连影，逢人鸟背飞。<BR>
</font></big>
<font color="#400080">深犹见白石，凉好换生衣。未得多诗句，终须隔宿归。<br>
<P><big><font size="3" face="黑体" color="#000080"><strong><em>&nbsp;&nbsp; 卷554_35 </em></strong></font><font
face="黑体" color="#800080"> </font><font size="4" color="#800080" face="宋体">【送顾少府（一作送顾逢尉永康）】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">作尉年犹少，无辞去路赊。渔舟县前泊，山吏日高衙。<BR>
</font></big>
<font color="#400080">幽景临溪寺，秋蝉织杼家。行程须过越，先醉镜湖花。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_36 </em></strong></font><font
face="黑体" color="#800080"> </font><font size="4" color="#800080" face="宋体">【咸阳别李处士】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">古道自迢迢，咸阳离别桥。越人闻水处，秦树带霜朝。<BR>
</font></big>
<font color="#400080">驻马言难尽，分程望易遥。秋前未相见，此意转萧条。
<P><big><font size="3" face="黑体" color="#000080"><strong><em>&nbsp;&nbsp; 卷554_37 </em></strong></font><font
face="黑体" color="#800080"> </font><font size="4" color="#800080" face="宋体">【寄流人】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">毒草不曾枯，长添客健无。雾开蛮市合，船散海城孤。<BR>
</font></big>
<font color="#400080">象迹频藏齿，龙涎远蔽珠。家人秦地老，泣对日南图。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_38 </em></strong></font><font
face="黑体" color="#800080"> </font><font size="4" color="#800080" face="宋体">【华顶道者】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">仙人掌中住，生有上天期。已废烧丹处，犹多种杏时。<BR>
</font></big>
<font color="#400080">养龙于浅水，寄鹤在高枝。得道复无事，相逢尽日棋。<br>
<P><big><font size="3" face="黑体" color="#000080"><strong><em>&nbsp;&nbsp; 卷554_39 </em></strong></font><font
face="黑体" color="#800080"> </font><font size="4" color="#800080" face="宋体">【酬从叔听夜泉见寄】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">梦罢更开户，寒泉声隔云。共谁寻最远，独自坐偏闻。<BR>
</font></big>
<font color="#400080">岩际和风滴，溪中泛月分。岂知当此夜，流念到江濉<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_40 </em></strong></font><font
face="黑体" color="#800080"> </font><font size="4" color="#800080" face="宋体">【和李用夫栽小松】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">移来未换叶，已胜在空山。静对心标直，遥吟境助闲。<BR>
</font></big>
<font color="#400080">影侵残雪际，声透小窗间。即耸凌空干，岂易攀。
<P><big><font size="3" face="黑体" color="#000080"><strong><em>&nbsp;&nbsp; 卷554_41 </em></strong></font><font
face="黑体" color="#800080"> </font><font size="4" color="#800080" face="宋体">【哭南流人】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">遥见南来使，江头哭问君。临终时有雪，旅葬处无云。<BR>
</font></big>
<font color="#400080">官库空收剑，蛮僧共起坟。知名人尚少，谁为录遗文。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_42 </em></strong></font><font
face="黑体" color="#800080"> </font><font size="4" color="#800080" face="宋体">【经李白墓】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">夜郎归未老，醉死此江边。葬阙官家礼，诗残乐府篇。<BR>
</font></big>
<font color="#400080">游魂应到蜀，小碣岂旌贤。身没犹何罪，遗坟野火燃。<br>
<P><big><font size="3" face="黑体" color="#000080"><strong><em>&nbsp;&nbsp; 卷554_43 </em></strong></font><font
face="黑体" color="#800080"> </font><font size="4" color="#800080" face="宋体">【春夜樊川竹亭陪诸同年宴】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">相知皆是旧，每恨独游频。幸此同芳夕，宁辞倒醉身。<BR>
</font></big>
<font color="#400080">灯光遥映烛，萼粉暗飘茵。明月分归骑，重来更几春。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_44 </em></strong></font><font
face="黑体" color="#800080"> </font><font size="4" color="#800080" face="宋体">【送僧】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">灵山巡未遍，不作住持心。逢寺暂投宿，是山皆独寻。<BR>
</font></big>
<font color="#400080">有时过静界，在处想空林。从小即行脚，出家来至今。
<P><big><font size="3" face="黑体" color="#000080"><strong><em>&nbsp;&nbsp; 卷554_45 </em></strong></font><font
face="黑体" color="#800080"> </font><font size="4" color="#800080" face="宋体">【送苏处士归西山】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">南游何所为，一箧又空归。守道安清世，无心换白衣。<BR>
</font></big>
<font color="#400080">深林蝉噪暮，绝顶客来稀。早晚重相见，论诗更及微。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_46 </em></strong></font><font
face="黑体" color="#800080"> </font><font size="4" color="#800080" face="宋体">【游烂柯山】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">步步出尘氛，溪山别是春。坛边时过鹤，棋处寂无人。<BR>
</font></big>
<font color="#400080">访古碑多缺，探幽路不真。翻疑归去晚，清世累移晨。<br>
<P><big><font size="3" face="黑体" color="#000080"><strong><em>&nbsp;&nbsp; 卷554_47 </em></strong></font><font
face="黑体" color="#800080"> </font><font size="4" color="#800080" face="宋体">【送友人之永嘉】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">长贫知不易，去计拟何逃。相对人愁别，经过几处劳。<BR>
</font></big>
<font color="#400080">城连沙岫远，山断夏云高。犹想成诗处，秋灯半照涛。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_48 </em></strong></font><font
face="黑体" color="#800080"> </font><font size="4" color="#800080" face="宋体">【巴中逢故人】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">劳思空积岁，偶会更无由。以分难相舍，将行且暂留。<BR>
</font></big>
<font color="#400080">路岐何处极，江峡半猿愁。到此分南北，离怀岂易收。
<P><big><font size="3" face="黑体" color="#000080"><strong><em>&nbsp;&nbsp; 卷554_49 </em></strong></font><font
face="黑体" color="#800080"> </font><font size="4" color="#800080" face="宋体">【送归江州友人初下第（一作送友人下第归）】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">名高不俟召，收采献君门。偶屈应缘数，他人尽为冤。<BR>
</font></big>
<font color="#400080">新春城外路，旧隐水边村。归去无劳久，知君更待论。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_50 </em></strong></font><font
face="黑体" color="#800080"> </font><font size="4" color="#800080" face="宋体">【舜城怀古】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">禅禹逊尧聪，巍巍盛此中。四隅咸启圣，万古赖成功。<BR>
</font></big>
<font color="#400080">道德去弥远，山河势不穷。停车一再拜，帝业即今同。<br>
<P><big><font size="3" face="黑体" color="#000080"><strong><em>&nbsp;&nbsp; 卷554_51 </em></strong></font><font
face="黑体" color="#800080"> </font><font size="4" color="#800080" face="宋体">【送刘道士之成都严真观】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">严君名不朽，道出二经中。归去精诚恳，还应梦寐通。<BR>
</font></big>
<font color="#400080">池台镜定月，松桧雨馀风。想对灵玄忆，人间恋若空。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_52 </em></strong></font><font
face="黑体" color="#800080"> </font><font size="4" color="#800080" face="宋体">【汉南遇友人】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">此身西复东，何计此相逢。梦尽吴越水，恨深襄汉钟。<BR>
</font></big>
<font color="#400080">积云开去路，曙雪叠前峰。谁即知非旧，怜君忽见容。
<P><big><font size="3" face="黑体" color="#000080"><strong><em>&nbsp;&nbsp; 卷554_53 </em></strong></font><font
face="黑体" color="#800080"> </font><font size="4" color="#800080" face="宋体">【游头陀寺上方】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">高步陟崔嵬，吟闲路惜回。寺知何代有，僧见梵天来。<BR>
</font></big>
<font color="#400080">暮霭连沙积，馀霞遍槛开。更期招静者，长啸上南台。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_54 </em></strong></font><font
face="黑体" color="#800080"> </font><font size="4" color="#800080" face="宋体">【送友人游河东】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">停车晓烛前，一语几潸然。路去干戈日，乡遥饥馑年。<BR>
</font></big>
<font color="#400080">湖波晴见雁，槐驿晚无蝉。莫纵经时住，东南书信偏。<br>
<P><big><font size="3" face="黑体" color="#000080"><strong><em>&nbsp;&nbsp; 卷554_55 </em></strong></font><font
face="黑体" color="#800080"> </font><font size="4" color="#800080" face="宋体">【中秋夜怀】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">趋驰早晚休，一岁又残秋。若只如今日，何难至白头。<BR>
</font></big>
<font color="#400080">沧波归处远，旅食尚边愁。赖见前贤说，穷通不自由。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_56 </em></strong></font><font
face="黑体" color="#800080"> </font><font size="4" color="#800080" face="宋体">【寄富春孙路处士】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">平生醉与吟，谁是见君心。上国一归去，沧江闲至今。<BR>
</font></big>
<font color="#400080">钟繁秋寺近，峰阔晚涛深。疏放长如此，何人长得寻。
<P><big><font size="3" face="黑体" color="#000080"><strong><em>&nbsp;&nbsp; 卷554_57 </em></strong></font><font
face="黑体" color="#800080"> </font><font size="4" color="#800080" face="宋体">【送客归新罗】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">君家沧海外，一别见何因。风土虽知教，程途自致贫。<BR>
</font></big>
<font color="#400080">浸天波色晚，横笛鸟行春。明发千樯下，应无更远人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_58 </em></strong></font><font
face="黑体" color="#800080"> </font><font size="4" color="#800080" face="宋体">【杭州江亭留题登眺】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">处处日驰销，凭轩夕似朝。渔翁闲鼓棹，沙鸟戏迎潮。<BR>
</font></big>
<font color="#400080">树间津亭密，城连坞寺遥。因谁报隐者，向此得耕樵。<br>
<P><big><font size="3" face="黑体" color="#000080"><strong><em>&nbsp;&nbsp; 卷554_59 </em></strong></font><font
face="黑体" color="#800080"> </font><font size="4" color="#800080" face="宋体">【荆州夜与友亲相遇】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">山海两分岐，停舟偶似期。别来何限意，相见却无辞。<BR>
</font></big>
<font color="#400080">坐永神凝梦，愁繁鬓欲丝。趋名易迟晚，此去莫经时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_60 </em></strong></font><font
face="黑体" color="#800080"> </font><font size="4" color="#800080" face="宋体">【送友人游边】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">方春到帝京，有恋有愁并。万里江海思，半年沙塞程。<BR>
</font></big>
<font color="#400080">绿阴斜向驿，残照远侵城。自可资新课，还期振盛名。
<P><big><font size="3" face="黑体" color="#000080"><strong><em>&nbsp;&nbsp; 卷554_61 </em></strong></font><font
face="黑体" color="#800080"> </font><font size="4" color="#800080" face="宋体">【题赠宣州亢拾遗】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">传骑一何催，山门昼未开。高人终避世，圣主不遗才。<BR>
</font></big>
<font color="#400080">坐次欹临水，门中独举杯。谁为旦夕侣，深寺数僧来。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_62 </em></strong></font><font
face="黑体" color="#800080"> </font><font size="4" color="#800080" face="宋体">【姚氏池亭】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">池馆饶嘉致，幽人惬所闲。筱风能动浪，岸树不遮山。<BR>
</font></big>
<font color="#400080">啸槛鱼惊后，眠窗鹤语间。何须说庐阜，深处更跻攀。<br>
<P><big><font size="3" face="黑体" color="#000080"><strong><em>&nbsp;&nbsp; 卷554_63 </em></strong></font><font
face="黑体" color="#800080"> </font><font size="4" color="#800080" face="宋体">【送友人之江南】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">东南路苦辛，去路见无因。万里此相送，故交谁更亲。<BR>
</font></big>
<font color="#400080">日浮汀草绿，烟霁海山春。握手无别赠，为予书札频。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_64 </em></strong></font><font
face="黑体" color="#800080"> </font><font size="4" color="#800080" face="宋体">【彭蠡湖春望】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">湖亭东极望，远棹不须回。遍草新湖落，连天众雁来。<BR>
</font></big>
<font color="#400080">芦洲残照尽，云障积烟开。更想鸱夷子，扁舟安在哉。
<P><big><font size="3" face="黑体" color="#000080"><strong><em>&nbsp;&nbsp; 卷554_65 </em></strong></font><font
face="黑体" color="#800080"> </font><font size="4" color="#800080" face="宋体">【闻友人会裴明府县楼】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">闲阁雨吹尘，陶家揖上宾。湖山万叠翠，门树一行春。<BR>
</font></big>
<font color="#400080">景遍归檐燕，歌喧已醉身。登临兴不足，喜有数来因。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_66 </em></strong></font><font
face="黑体" color="#800080"> </font><font size="4" color="#800080" face="宋体">【归家山行】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">献赋才何拙，经时不耻归。能知此意是，甘取众人非。<BR>
</font></big>
<font color="#400080">遍陇耕无圃，缘溪钓有矶。此怀难自遣，期在振儒衣。<br>
<P><big><font size="3" face="黑体" color="#000080"><strong><em>&nbsp;&nbsp; 卷554_67 </em></strong></font><font
face="黑体" color="#800080"> </font><font size="4" color="#800080" face="宋体">【长安书怀呈知己】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">江湖归不易，京邑计长贫。独夜有知己，论心无故人。<BR>
</font></big>
<font color="#400080">一灯愁里梦，九陌病中春。为问清平日，无门致出身。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_68 </em></strong></font><font
face="黑体" color="#800080"> </font><font size="4" color="#800080" face="宋体">【闻蝉】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">动叶复惊神，声声断续匀。坐来同听者，俱是未归人。<BR>
</font></big>
<font color="#400080">一棹三湘浪，单车二蜀尘。伤秋各有日，千可念因循。
<P><big><font size="3" face="黑体" color="#000080"><strong><em>&nbsp;&nbsp; 卷554_69 </em></strong></font><font
face="黑体" color="#800080"> </font><font size="4" color="#800080" face="宋体">【李处士道院南楼】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">霜晚复秋残，楼明近远山。满壶邀我醉，一榻为僧闲。<BR>
</font></big>
<font color="#400080">树簇孤汀眇，帆欹积浪间。从容更南望，殊欲外人寰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_70 </em></strong></font><font
face="黑体" color="#800080"> </font><font size="4" color="#800080" face="宋体">【送顾非熊及第归茅山】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">吟诗三十载，成此一名难。自有恩门入，全无帝里欢。<BR>
</font></big>
<font color="#400080">湖光愁里碧，岩景梦中寒。到后松杉月，何人共晓看。<br>
<P><big><font size="3" face="黑体" color="#000080"><strong><em>&nbsp;&nbsp; 卷554_71 </em></strong></font><font
face="黑体" color="#800080"> </font><font size="4" color="#800080" face="宋体">【春日题李中丞樊川别墅】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">心知受恩地，到此亦裴回。上路移时立，中轩隔宿来。<BR>
</font></big>
<font color="#400080">川光通沼b，寺影带楼台。无限成蹊树，花多向客开。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_72 </em></strong></font><font
face="黑体" color="#800080"> </font><font size="4" color="#800080" face="宋体">【龙州与韩将军夜会】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">庭绿草纤纤，边州白露沾。别歌缘剑起，客泪是愁添。<BR>
</font></big>
<font color="#400080">见月鹊啼树，避风云满帘。将军尽尊酒，楼上赋星占。
<P><big><font size="3" face="黑体" color="#000080"><strong><em>&nbsp;&nbsp; 卷554_73 </em></strong></font><font
face="黑体" color="#800080"> </font><font size="4" color="#800080" face="宋体">【途中逢友人】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">长大有南北，山川各所之。相逢孤馆夜，共忆少年时。<BR>
</font></big>
<font color="#400080">烂醉百花酒，狂题几首诗。来朝又分袂，后会鬓应丝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_74 </em></strong></font><font
face="黑体" color="#800080"> </font><font size="4" color="#800080" face="宋体">【送友人下第归襄阳】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">失意已春残，归愁与别难。山分关路细，江绕夜城寒。<BR>
</font></big>
<font color="#400080">草色连晴坂，鼍声离晓滩。差池是秋赋，何以暂怀安。<br>
<P><big><font size="3" face="黑体" color="#000080"><strong><em>&nbsp;&nbsp; 卷554_75 </em></strong></font><font
face="黑体" color="#800080"> </font><font size="4" color="#800080" face="宋体">【宿山寺】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">栗叶重重复翠微，黄昏溪上语人稀。月明古寺客初到，<BR>
</font></big>
<font color="#400080">风度闲门僧未归。山果经霜多自落，水萤穿竹不停飞。<BR>
</font></big>
<font color="#400080">中宵能得几时睡，又被钟声催著衣。<BR>
<P><big><font size="3" face="黑体" color="#000080"><strong><em>&nbsp;&nbsp; 卷554_76 </em></strong></font><font
face="黑体" color="#800080"> </font><font size="4" color="#800080" face="宋体">【病鹤】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">青云有意力犹微，岂料低回得所依。幸念翅因风雨困，<BR>
</font></big>
<font color="#400080">岂教身陷稻粱肥。曾游碧落宁无侣，见有清池不忍飞。<BR>
</font></big>
<font color="#400080">纵使他年引仙驾，主人恩在亦应归。<BR>
<P><big><font size="3" face="黑体" color="#000080"><strong><em>&nbsp;&nbsp; 卷554_77 </em></strong></font><font
face="黑体" color="#800080"> </font><font size="4" color="#800080" face="宋体">【梦仙】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">昨宵魂梦到仙津，得见蓬山不死人。云叶许裁成野服，<BR>
</font></big>
<font color="#400080">玉浆教吃润愁身。红楼近月宜寒水，绿杏摇风占古春。<BR>
</font></big>
<font color="#400080">次第引看行未遍，浮光牵入世间尘。<BR>
<P><big><font size="3" face="黑体" color="#000080"><strong><em>&nbsp;&nbsp; 卷554_78 </em></strong></font><font
face="黑体" color="#800080"> </font><font size="4" color="#800080" face="宋体">【古扇】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">昨日裁成夺夏威，忽逢秋节便相违。寒尘妒尽秦王女，<BR>
</font></big>
<font color="#400080">凉殿恩随汉主妃。似月旧临红粉面，有风休动麝香衣。<BR>
</font></big>
<font color="#400080">千年萧瑟关人事，莫语当时掩泪归。<BR>
<P><big><font size="3" face="黑体" color="#000080"><strong><em>&nbsp;&nbsp; 卷554_79 </em></strong></font><font
face="黑体" color="#800080"> </font><font size="4" color="#800080" face="宋体">【泾州听张处士弹琴】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">边州独夜正思乡，君又弹琴在客堂。<br>仿佛不离灯影外，似闻流水到潇湘。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷554_80 </em></strong></font><font
face="黑体" color="#800080"> </font><font size="4" color="#800080" face="宋体">【赠别】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">鱼在深泉鸟在云，从来只得影相亲。<br>他时纵有逢君处，应作人间白发身。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷554_81 </em></strong></font><font
face="黑体" color="#800080"> </font><font size="4" color="#800080" face="宋体">【对】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">行到鲈鱼乡里时，盘如雪怕风吹。<br>犹怜醉里江南路，马上垂鞭学钓时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷554_82 </em></strong></font><font
face="黑体" color="#800080"> </font><font size="4" color="#800080" face="宋体">【忆朝阳峰前居】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">每忆闲眠处，朝阳最上峰。溪僧来自远，林路出无踪。<BR>
</font></big>
<font color="#400080">败褐黏苔遍，新题出石重。霞光侵曙发，岚翠近秋浓。<BR>
</font></big>
<font color="#400080">健羡机能破，安危道不逢。雪残猿到阁，庭午鹤离松。<BR>
</font></big>
<font color="#400080">此地虚为别，人间久未容。何时无一事，却去养疏慵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_83 </em></strong></font><font
face="黑体" color="#800080"> </font><font size="4" color="#800080" face="宋体">【暮上瞿唐峡】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">自古艰难地，孤舟旦暮程。独愁空托命，省已是轻生。<BR>
</font></big>
<font color="#400080">有树皆相倚，无岩不倒倾。蛟螭波数怒，鬼怪火潜明。<BR>
</font></big>
<font color="#400080">履道知无负，离心自要惊。何年面骨肉，细话苦辛行。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_84 </em></strong></font><font
face="黑体" color="#800080"> </font><font size="4" color="#800080" face="宋体">【和李中丞醉中期王征君月夜同游核旧居】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">醉后情俱远，难忘素杭洹Ｕ栈ㄉ畲υ拢当户旧时山。<BR>
</font></big>
<font color="#400080">事想同清话，欢期一破颜。风流还爱竹，此夜尚思闲。
<P><big><font size="3" face="黑体" color="#000080"><strong><em>&nbsp;&nbsp; 卷554_85 </em></strong></font><font
face="黑体" color="#800080"> </font><font size="4" color="#800080" face="宋体">【浊水求珠】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">灵魄自沉浮，从来任浊流。愿从深处得，不向暗中投。<BR>
</font></big>
<font color="#400080">圆月时堪惜，沧波路可求。沙寻龙窟远，泥访蚌津幽。<BR>
</font></big>
<font color="#400080">是宝终知贵，唯恩且用酬。如能在公掌，的不负明眸。
<P><big><font size="3" face="黑体" color="#000080"><strong><em>&nbsp;&nbsp; 卷554_86 </em></strong></font><font
face="黑体" color="#800080"> </font><font size="4" color="#800080" face="宋体">【江村夜泊】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">日落江路黑，前村人语稀。几家深树里，一火夜渔归。<br>
<P><big><font size="3" face="黑体" color="#000080"><strong><em>&nbsp;&nbsp; 卷554_87 </em></strong></font><font
face="黑体" color="#800080"> </font><font size="4" color="#800080" face="宋体">【落第后归觐喜逢僧再阳】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">相逢须强笑，人世别离频。去晓长侵月，归乡动隔春。<BR>
</font></big>
<font color="#400080">见僧心暂静，从俗事多屯。宇宙诗名小，山河客路新。<BR>
</font></big>
<font color="#400080">翠桐犹入爨，青镜未辞尘。逸足常思骥，随群且退鳞。<BR>
</font></big>
<font color="#400080">宴乖红杏寺，愁在绿杨津。羞病难为药，开眉懒顾人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_88 </em></strong></font><font
face="黑体" color="#800080"> </font><font size="4" color="#800080" face="宋体">【送越僧元瑞】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">静中无伴侣，今亦独随缘。昨夜离空室，焚香净去船。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_89 </em></strong></font><font
face="黑体" color="#800080"> </font><font size="4" color="#800080" face="宋体">【旧宫人】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">自出先皇玉殿中，衣裳不更染深红。宫钗折尽垂空鬓，<BR>
</font></big>
<font color="#400080">内扇穿多减半风。桃熟亦曾君手赐，酒阑犹候妾歌终。<BR>
</font></big>
<font color="#400080">如今还向城边住，御水东流意不通。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_90 </em></strong></font><font
face="黑体" color="#800080"> </font><font size="4" color="#800080" face="宋体">【梦游仙】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">梦游飞上天家楼，珠箔当风挂玉钩。鹦鹉隔帘呼再拜，<BR>
</font></big>
<font color="#400080">水仙移镜懒梳头。丹霞不是人间晓，碧树仍逢岫外秋。<BR>
</font></big>
<font color="#400080">将谓便长于此地，鸡声入耳所堪愁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_91 </em></strong></font><font
face="黑体" color="#800080"> </font><font size="4" color="#800080" face="宋体">【送宫人入道】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">愿随仙女董双成，王母前头作伴行。初戴玉冠多误拜，<BR>
</font></big>
<font color="#400080">欲辞金殿别称名。将敲碧落新斋磬，却进昭阳旧赐筝。<BR>
</font></big>
<font color="#400080">旦暮焚香绕坛上，步虚犹作按歌声。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_92 </em></strong></font><font
face="黑体" color="#800080"> </font><font size="4" color="#800080" face="宋体">【长安退将】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">塞晚冲沙损眼明，归来养病住秦京。上高楼阁看星坐，<BR>
</font></big>
<font color="#400080">著白衣裳把剑行。常说老身思斗将，最悲无力制蕃营。<BR>
</font></big>
<font color="#400080">翠眉红脸和回鹘，惆怅中原不用兵。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_93 </em></strong></font><font
face="黑体" color="#800080"> </font><font size="4" color="#800080" face="宋体">【遥装夜】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">卷席贫抛壁下床，且铺他处对灯光。欲行千里从今夜，<BR>
</font></big>
<font color="#400080">犹惜残春发故乡。蚊蚋已生团扇急，衣裳未了剪刀忙。<BR>
</font></big>
<font color="#400080">谁知更有芙蓉浦，南去令人愁思长。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_94 </em></strong></font><font
face="黑体" color="#800080"> </font><font size="4" color="#800080" face="宋体">【送苗七求职】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">相逢未得三回笑，风送离情入剪刀。客路最能销日月，<BR>
</font></big>
<font color="#400080">梦魂空自畏波涛。独眠秋夜琴声急，未拜军城剑色高。<BR>
</font></big>
<font color="#400080">去去缘多山与海，鹤身宁肯为飞劳。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_95 </em></strong></font><font
face="黑体" color="#800080"> </font><font size="4" color="#800080" face="宋体">【山行（一作山中作）】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">青枥林深亦有人，一渠流水数家分。山当日午回峰影，<BR>
</font></big>
<font color="#400080">草带泥痕过鹿群。蒸茗气从茅舍出，缲丝声隔竹篱闻。<BR>
</font></big>
<font color="#400080">行逢卖药归来客，不惜相随入岛云。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_96 </em></strong></font><font
face="黑体" color="#800080"> </font><font size="4" color="#800080" face="宋体">【题永忻寺影堂】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">不遇修寺日，无钱入影堂。故来空礼拜，临去重添香。<BR>
</font></big>
<font color="#400080">僧得名难近，灯传火已长。发心依止后，借住有邻房。
<P><big><font size="3" face="黑体" color="#000080"><strong><em>&nbsp;&nbsp; 卷554_97 </em></strong></font><font
face="黑体" color="#800080"> </font><font size="4" color="#800080" face="宋体">【献令狐相公，时相公郊坛行事回（一作赵嘏诗）】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">鹗在卿云冰在壶，代天才业本谟。荣同伊陟传朱户，<BR>
</font></big>
<font color="#400080">秀比王商入画图。昨夜星辰回剑履，前年风月满江湖。<BR>
</font></big>
<font color="#400080">不知机务时多暇，还许诗家属和无。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷554_98 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1132.htm" target="_blank"></font><font size="3" color="#0080FF"><font face="黑体">项斯</font></a></big> 
<br>
</font><br>
<font color="#400080">佳人背江坐，眉际列烟树。（《庾楼燕》）。<BR>
<font color="#400080">马蹄没青莎，船迹成空波。<br><BR>
<font color="#400080">春风吹两意，何意更相值。（《古意》。<BR>
</font></big>
<font color="#400080">以上并见张为《主客图》）
<font color="#400080">更望会稽何处是，沙连竹箭白鹇群。（见《吟窗杂录》）。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
