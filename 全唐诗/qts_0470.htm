<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百七十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百七十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷470_1 </em></strong></font><font
face="黑体" color="#800080"> </font><font size="4" color="#800080" face="宋体">【妾换马】<a
href="authers/qzz_0905.htm" target="_blank"></font><font size="3" color="#0080FF"><font face="黑体">卢殷</font></a></big> 
<br>
</font><br>
<font color="#400080">伴凤楼中妾，如龙枥上宛。同年辞旧宠，异地受新恩。<BR>
</font></big>
<font color="#400080">香阁更衣处，尘蒙喷草痕。连嘶将忍泪，俱恋主人门。<br>
<P><big><font size="3" face="黑体" color="#000080"><strong><em>&nbsp;&nbsp; 卷470_2 </em></strong></font><font
face="黑体" color="#800080"> </font><font size="4" color="#800080" face="宋体">【七夕】<a
href="authers/qzz_0905.htm" target="_blank"></font><font size="3" color="#0080FF"><font face="黑体">卢殷</font></a></big> 
<br>
</font><br>
<font color="#400080">河耿月凉时，牵牛织女期。欢娱方在此，漏刻竟由谁。<BR>
</font></big>
<font color="#400080">定不嫌秋驶，唯当乞夜迟。全胜客子妇，十载泣生离。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷470_3 </em></strong></font><font
face="黑体" color="#800080"> </font><font size="4" color="#800080" face="宋体">【月夜】<a
href="authers/qzz_0905.htm" target="_blank"></font><font size="3" color="#0080FF"><font face="黑体">卢殷</font></a></big> 
<br>
</font><br>
<font color="#400080">露下凉生簟，无人月满庭。难闻逆河浪，徒望白榆星。<BR>
</font></big>
<font color="#400080">树绕孤栖鹊，窗飞就暗萤。移时宿兰影，思共习芳馨。
<P><big><font size="3" face="黑体" color="#000080"><strong><em>&nbsp;&nbsp; 卷470_4 </em></strong></font><font
face="黑体" color="#800080"> </font><font size="4" color="#800080" face="宋体">【仲夏寄江南】<a
href="authers/qzz_0905.htm" target="_blank"></font><font size="3" color="#0080FF"><font face="黑体">卢殷</font></a></big> 
<br>
</font><br>
<font color="#400080">五月行将近，三年客未回。梦成千里去，酒醒百忧来。<BR>
</font></big>
<font color="#400080">晚暮时看槿，悲酸不食梅。空将白团扇，从寄复裴回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷470_5 </em></strong></font><font
face="黑体" color="#800080"> </font><font size="4" color="#800080" face="宋体">【欲销云】<a
href="authers/qzz_0905.htm" target="_blank"></font><font size="3" color="#0080FF"><font face="黑体">卢殷</font></a></big> 
<br>
</font><br>
<font color="#400080">欲隐从龙质，仍馀触石文。霏微依碧落，仿佛误非云。<BR>
</font></big>
<font color="#400080">度月光无隔，倾河影不分。如逢作霖处，当为起氤氲。<br>
<P><big><font size="3" face="黑体" color="#000080"><strong><em>&nbsp;&nbsp; 卷470_6 </em></strong></font><font
face="黑体" color="#800080"> </font><font size="4" color="#800080" face="宋体">【遇边使】<a
href="authers/qzz_0905.htm" target="_blank"></font><font size="3" color="#0080FF"><font face="黑体">卢殷</font></a></big> 
<br>
</font><br>
<font color="#400080">累年无的信，每夜梦边城。袖掩千行泪，书封一尺情。
<P><big><font size="3" face="黑体" color="#000080"><strong><em>&nbsp;&nbsp; 卷470_7 </em></strong></font><font
face="黑体" color="#800080"> </font><font size="4" color="#800080" face="宋体">【移住别居】<a
href="authers/qzz_0905.htm" target="_blank"></font><font size="3" color="#0080FF"><font face="黑体">卢殷</font></a></big> 
<br>
</font><br>
<font color="#400080">自到西川住，唯君别有情。常逢对门远，又隔一重城。<br>
<P><big><font size="3" face="黑体" color="#000080"><strong><em>&nbsp;&nbsp; 卷470_8 </em></strong></font><font
face="黑体" color="#800080"> </font><font size="4" color="#800080" face="宋体">【堋口逢友人】<a
href="authers/qzz_0905.htm" target="_blank"></font><font size="3" color="#0080FF"><font face="黑体">卢殷</font></a></big> 
<br>
</font><br>
<font color="#400080">艰难别离久，中外往还深。已改当时法，空馀旧日心。
<P><big><font size="3" face="黑体" color="#000080"><strong><em>&nbsp;&nbsp; 卷470_9 </em></strong></font><font
face="黑体" color="#800080"> </font><font size="4" color="#800080" face="宋体">【雨霁登北岸寄友人】<a
href="authers/qzz_0905.htm" target="_blank"></font><font size="3" color="#0080FF"><font face="黑体">卢殷</font></a></big> 
<br>
</font><br>
<font color="#400080">稻黄扑扑黍油油，野树连山涧自流。<br>忆得年时冯翊部，谢郎相引上楼头。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷470_10 </em></strong></font><font
face="黑体" color="#800080"> </font><font size="4" color="#800080" face="宋体">【长安亲故】<a
href="authers/qzz_0905.htm" target="_blank"></font><font size="3" color="#0080FF"><font face="黑体">卢殷</font></a></big> 
<br>
</font><br>
<font color="#400080">楚兰不佩佩吴钩，带酒城头别旧游。<br>年事已多筋力在，试将弓箭到并州。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷470_11 </em></strong></font><font
face="黑体" color="#800080"> </font><font size="4" color="#800080" face="宋体">【悲秋】<a
href="authers/qzz_0905.htm" target="_blank"></font><font size="3" color="#0080FF"><font face="黑体">卢殷</font></a></big> 
<br>
</font><br>
<font color="#400080">秋空雁度青天远，疏树蝉嘶白露寒。<br>阶下败兰犹有气，手中团扇渐无端。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷470_12 </em></strong></font><font
face="黑体" color="#800080"> </font><font size="4" color="#800080" face="宋体">【晚蝉】<a
href="authers/qzz_0905.htm" target="_blank"></font><font size="3" color="#0080FF"><font face="黑体">卢殷</font></a></big> 
<br>
</font><br>
<font color="#400080">深藏高柳背斜晖，能轸孤愁减昔围。<br>犹畏旅人头不白，再三移树带声飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷470_13 </em></strong></font><font
face="黑体" color="#800080"> </font><font size="4" color="#800080" face="宋体">【维扬郡西亭赠友人】<a
href="authers/qzz_0905.htm" target="_blank"></font><font size="3" color="#0080FF"><font face="黑体">卢殷</font></a></big> 
<br>
</font><br>
<font color="#400080">萍飒风池香满船，杨花漠漠暮春天。<br>玉人此日心中事，何似乘羊入市年。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷470_14 </em></strong></font><font
face="黑体" color="#800080"> </font><font size="4" color="#800080" face="宋体">【终南精舍月中闻磬】<a
href="authers/qzz_0906.htm" target="_blank"></font><font size="3" color="#0080FF"><font face="黑体">独孤申叔</font></a></big> 
<br>
</font><br>
<font color="#400080">精庐残夜景，天宇灭埃氛。幽磬此时击，馀音几处闻。<BR>
</font></big>
<font color="#400080">随风树杪去，支策月中分。断绝如残漏，凄清不隔云。<BR>
</font></big>
<font color="#400080">羁人方罢梦，独雁忽迷群。响尽河汉落，千山空纠纷。<br>
<P><big><font size="3" face="黑体" color="#000080"><strong><em>&nbsp;&nbsp; 卷470_15 </em></strong></font><font
face="黑体" color="#800080"> </font><font size="4" color="#800080" face="宋体">【题汉州西湖】<a
href="authers/qzz_0907.htm" target="_blank"></font><font size="3" color="#0080FF"><font face="黑体">严公弼</font></a></big> 
<br>
</font><br>
<font color="#400080">西湖创置自房公，心匠纵横造化同。<br>见说凤池推独步，高名何事滞川中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷470_16 </em></strong></font><font
face="黑体" color="#800080"> </font><font size="4" color="#800080" face="宋体">【题汉州西湖】<a
href="authers/qzz_0908.htm" target="_blank"></font><font size="3" color="#0080FF"><font face="黑体">严公贶</font></a></big> 
<br>
</font><br>
<font color="#400080">凤沼才难尽，馀思凿西湖。珍木罗修岸，冰光映坐隅。<BR>
</font></big>
<font color="#400080">琴台今寂寞，竹岛尚萦纡。犹蕴济川志，芳名终不渝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷470_17 </em></strong></font><font
face="黑体" color="#800080"> </font><font size="4" color="#800080" face="宋体">【湘弦曲】<a
href="authers/qzz_0909.htm" target="_blank"></font><font size="3" color="#0080FF"><font face="黑体">庄南杰</font></a></big> 
<br>
</font><br>
<font color="#400080">楚云铮铮戛秋露，巫云峡雨飞朝暮。古磬高敲百尺楼，<BR>
</font></big>
<font color="#400080">孤猿夜哭千丈树。云轩碾火声珑珑，连山卷尽长江空。<BR>
</font></big>
<font color="#400080">莺啼寂寞花枝雨，鬼啸荒郊松柏风。满堂怨咽悲相续，<BR>
</font></big>
<font color="#400080">苦调中含古离曲。繁弦响绝楚魂遥，湘江水碧湘山绿。
<P><big><font size="3" face="黑体" color="#000080"><strong><em>&nbsp;&nbsp; 卷470_18 </em></strong></font><font
face="黑体" color="#800080"> </font><font size="4" color="#800080" face="宋体">【黄雀行】<a
href="authers/qzz_0909.htm" target="_blank"></font><font size="3" color="#0080FF"><font face="黑体">庄南杰</font></a></big> 
<br>
</font><br>
<font color="#400080">穿屋穿墙不知止，争树争巢入营死。林间公子挟弹弓，<BR>
</font></big>
<font color="#400080">一丸致毙花丛里。小口黄雏未有知，青天不解高高飞。<BR>
</font></big>
<font color="#400080">虞人设网当要路，白日啾嘲祸万机。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷470_19 </em></strong></font><font
face="黑体" color="#800080"> </font><font size="4" color="#800080" face="宋体">【雁门太守行】<a
href="authers/qzz_0909.htm" target="_blank"></font><font size="3" color="#0080FF"><font face="黑体">庄南杰</font></a></big> 
<br>
</font><br>
<font color="#400080">旌旗闪闪摇天末，长笛横吹虏尘阔。跨下嘶风白练狞，<BR>
</font></big>
<font color="#400080">腰间切玉青蛇活。击革金燧牛尾，犬羊兵败如山死。<BR>
</font></big>
<font color="#400080">九泉寂寞葬秋虫，湿云荒草啼秋思。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷470_20 </em></strong></font><font
face="黑体" color="#800080"> </font><font size="4" color="#800080" face="宋体">【阳春曲】<a
href="authers/qzz_0909.htm" target="_blank"></font><font size="3" color="#0080FF"><font face="黑体">庄南杰</font></a></big> 
<br>
</font><br>
<font color="#400080">紫锦红囊香满风，金鸾玉轼摇丁冬。沙鸥白羽翦晴碧，<BR>
</font></big>
<font color="#400080">野桃红艳烧春空。芳草绵延锁平地，垄蝶双双舞幽翠。<BR>
</font></big>
<font color="#400080">凤叶龙吟白日长，落花声底仙娥醉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷470_21 </em></strong></font><font
face="黑体" color="#800080"> </font><font size="4" color="#800080" face="宋体">【伤歌行】<a
href="authers/qzz_0909.htm" target="_blank"></font><font size="3" color="#0080FF"><font face="黑体">庄南杰</font></a></big> 
<br>
</font><br>
<font color="#400080">兔走乌飞不相见，人事依稀速如电。王母夭桃一度开，<BR>
</font></big>
<font color="#400080">玉楼红粉千回变。车驰马走咸阳道，石家旧宅空荒草。<BR>
</font></big>
<font color="#400080">秋雨无情不惜花，芙蓉一一惊香倒。劝君莫谩栽荆棘，<BR>
</font></big>
<font color="#400080">秦皇虚费驱山力。英风一去更无言，白骨沉埋暮山碧。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷470_22 </em></strong></font><font
face="黑体" color="#800080"> </font><font size="4" color="#800080" face="宋体">【无题】<a
href="authers/qzz_0910.htm" target="_blank"></font><font size="3" color="#0080FF"><font face="黑体">李溟</font></a></big> 
<br>
</font><br>
<font color="#400080">乔木挂斗邑，水驿坏门开。向月片帆去，背云行雁来。<BR>
</font></big>
<font color="#400080">晚年名利迹，宁免路岐哀。前计不能息，若为玄鬓回。
<P><big><font size="3" face="黑体" color="#000080"><strong><em>&nbsp;&nbsp; 卷470_23 </em></strong></font><font
face="黑体" color="#800080"> </font><font size="4" color="#800080" face="宋体">【客舍喜友人相访】<a
href="authers/qzz_0911.htm" target="_blank"></font><font size="3" color="#0080FF"><font face="黑体">贺兰朋吉</font></a></big> 
<br>
</font><br>
<font color="#400080">荒居无四邻，谁肯访来频。古树秋中叶，他乡病里身。<BR>
</font></big>
<font color="#400080">雁声风送急，萤影月流新。独为成名晚，多惭见友人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷470_24 </em></strong></font><font
face="黑体" color="#800080"> </font><font size="4" color="#800080" face="宋体">【诣李侍郎】<a
href="authers/qzz_0912.htm" target="_blank"></font><font size="3" color="#0080FF"><font face="黑体">王鲁复</font></a></big> 
<br>
</font><br>
<font color="#400080">文字元无底，功夫转到难。苦心三百首，暂请侍郎看。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷470_25 </em></strong></font><font
face="黑体" color="#800080"> </font><font size="4" color="#800080" face="宋体">【吊灵均】<a
href="authers/qzz_0912.htm" target="_blank"></font><font size="3" color="#0080FF"><font face="黑体">王鲁复</font></a></big> 
<br>
</font><br>
<font color="#400080">万古汨罗深，骚人道不沉。明明唐日月，应见楚臣心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷470_26 </em></strong></font><font
face="黑体" color="#800080"> </font><font size="4" color="#800080" face="宋体">【吊韩侍郎】<a
href="authers/qzz_0912.htm" target="_blank"></font><font size="3" color="#0080FF"><font face="黑体">王鲁复</font></a></big> 
<br>
</font><br>
<font color="#400080">星落少微宫，高人入古风。几年才子泪，并写五言中。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷470_27 </em></strong></font><font
face="黑体" color="#800080"> </font><font size="4" color="#800080" face="宋体">【故白岩禅师院】<a
href="authers/qzz_0912.htm" target="_blank"></font><font size="3" color="#0080FF"><font face="黑体">王鲁复</font></a></big> 
<br>
</font><br>
<font color="#400080">能师还世名还在，空闭禅堂满院苔。<br>花树不随人寂寞，数枝犹自出墙来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷470_28 </em></strong></font><font
face="黑体" color="#800080"> </font><font size="4" color="#800080" face="宋体">【招玉川子咏新文】<a
href="authers/qzz_0913.htm" target="_blank"></font><font size="3" color="#0080FF"><font face="黑体">徐希仁</font></a></big> 
<br>
</font><br>
<font color="#400080">清气宿我心，结为清泠音。一夜吟不足，君来相和吟。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
