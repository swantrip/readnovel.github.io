<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百三十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百三十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷331_1 </em></strong></font><font
face="黑体" color="#800080"> </font><font size="4" color="#800080" face="宋体">【享太庙乐章】<a
href="authers/qzz_0785.htm" target="_blank"></font><font size="3" color="#0080FF"><font face="黑体">段文昌</font></a></big> 
<br>
</font><br>
<font color="#400080">肃肃清庙，登显至德。泽周八荒，兵定四极。<BR>
</font></big>
<font color="#400080">生物咸遂，群盗灭息。明圣钦承，子孙千亿。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷331_2 </em></strong></font><font
face="黑体" color="#800080"> </font><font size="4" color="#800080" face="宋体">【题武担寺西台】<a
href="authers/qzz_0785.htm" target="_blank"></font><font size="3" color="#0080FF"><font face="黑体">段文昌</font></a></big> 
<br>
</font><br>
<font color="#400080">秋天如镜空，楼阁尽玲珑。水暗馀霞外，山明落照中。<BR>
</font></big>
<font color="#400080">鸟行看渐远，松韵听难穷。今日登临意，多欢语笑同。
<P><big><font size="3" face="黑体" color="#000080"><strong><em>&nbsp;&nbsp; 卷331_3 </em></strong></font><font
face="黑体" color="#800080"> </font><font size="4" color="#800080" face="宋体">【晚夏登张仪楼呈院中诸公】<a
href="authers/qzz_0785.htm" target="_blank"></font><font size="3" color="#0080FF"><font face="黑体">段文昌</font></a></big> 
<br>
</font><br>
<font color="#400080">重楼窗户开，四望敛烟埃。远岫林端出，清波城下回。<BR>
</font></big>
<font color="#400080">乍疑蝉韵促，稍觉雪风来。并起乡关思，销忧在酒杯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷331_4 </em></strong></font><font
face="黑体" color="#800080"> </font><font size="4" color="#800080" face="宋体">【还别业寻龙华山寺广宣上人】<a
href="authers/qzz_0785.htm" target="_blank"></font><font size="3" color="#0080FF"><font face="黑体">段文昌</font></a></big> 
<br>
</font><br>
<font color="#400080">十里惟闻松桂风，江山忽转见龙宫。<br>正与休师方话旧，风烟几度入楼中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷331_5 </em></strong></font><font
face="黑体" color="#800080"> </font><font size="4" color="#800080" face="宋体">【奉陪段相公晚夏登张仪楼】<a
href="authers/qzz_0786.htm" target="_blank"></font><font size="3" color="#0080FF"><font face="黑体">姚向</font></a></big> 
<br>
</font><br>
<font color="#400080">秦相驾群材，登临契上台。查从银汉落，江自雪山来。<BR>
</font></big>
<font color="#400080">俪曲亲流火，凌风洽小杯。帝乡如在目，欲下尽裴回。
<P><big><font size="3" face="黑体" color="#000080"><strong><em>&nbsp;&nbsp; 卷331_6 </em></strong></font><font
face="黑体" color="#800080"> </font><font size="4" color="#800080" face="宋体">【和段相公登武担寺西台】<a
href="authers/qzz_0786.htm" target="_blank"></font><font size="3" color="#0080FF"><font face="黑体">姚向</font></a></big> 
<br>
</font><br>
<font color="#400080">开阁锦城中，馀闲访梵宫。九层连昼景，万象写秋空。<BR>
</font></big>
<font color="#400080">天半将身到，江长与海通。提携出尘土，曾是穆清风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷331_7 </em></strong></font><font
face="黑体" color="#800080"> </font><font size="4" color="#800080" face="宋体">【和段相公登武担寺西台】<a
href="authers/qzz_0787.htm" target="_blank"></font><font size="3" color="#0080FF"><font face="黑体">温会</font></a></big> 
<br>
</font><br>
<font color="#400080">桑台烟树中，台榭造云空。眺听逢秋兴，篇辞变国风。<BR>
</font></big>
<font color="#400080">坐愁高鸟起，笑指远人同。始愧才情薄，跻攀继韵穷。<br>
<P><big><font size="3" face="黑体" color="#000080"><strong><em>&nbsp;&nbsp; 卷331_8 </em></strong></font><font
face="黑体" color="#800080"> </font><font size="4" color="#800080" face="宋体">【奉陪段相公晚夏登张仪楼】<a
href="authers/qzz_0787.htm" target="_blank"></font><font size="3" color="#0080FF"><font face="黑体">温会</font></a></big> 
<br>
</font><br>
<font color="#400080">危轩重叠开，访古上裴回。有舌嗟秦策，飞梁驾楚材。<BR>
</font></big>
<font color="#400080">云霄随凤到，物象为诗来。欲和关山意，巴歌调更哀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷331_9 </em></strong></font><font
face="黑体" color="#800080"> </font><font size="4" color="#800080" face="宋体">【和段相公登武担寺西台】<a
href="authers/qzz_0788.htm" target="_blank"></font><font size="3" color="#0080FF"><font face="黑体">李敬伯</font></a></big> 
<br>
</font><br>
<font color="#400080">台上起凉风，乘闲览岁功。自随台席贵，尽许羽觞同。<BR>
</font></big>
<font color="#400080">楼殿斜晖照，江山极望通。赋诗思共乐，俱得咏诗丰。
<P><big><font size="3" face="黑体" color="#000080"><strong><em>&nbsp;&nbsp; 卷331_10 </em></strong></font><font
face="黑体" color="#800080"> </font><font size="4" color="#800080" face="宋体">【奉陪段相公晚夏登张仪楼】<a
href="authers/qzz_0788.htm" target="_blank"></font><font size="3" color="#0080FF"><font face="黑体">李敬伯</font></a></big> 
<br>
</font><br>
<font color="#400080">层屋架城隈，宾筵此日开。文锋摧八阵，星分应三台。<BR>
</font></big>
<font color="#400080">望雪烦襟释，当欢远思来。披云霄汉近，暂觉出尘埃。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷331_11 </em></strong></font><font
face="黑体" color="#800080"> </font><font size="4" color="#800080" face="宋体">【奉陪段相公晚夏登张仪楼】<a
href="authers/qzz_0789.htm" target="_blank"></font><font size="3" color="#0080FF"><font face="黑体">姚康</font></a></big> 
<br>
</font><br>
<font color="#400080">登览值晴开，诗从野思来。蜀川新草木，秦日旧楼台。<BR>
</font></big>
<font color="#400080">池景摇中座，山光接上台。近秋宜晚景，极目断浮埃。<br>
<P><big><font size="3" face="黑体" color="#000080"><strong><em>&nbsp;&nbsp; 卷331_12 </em></strong></font><font
face="黑体" color="#800080"> </font><font size="4" color="#800080" face="宋体">【和段相公登武担寺西台】<a
href="authers/qzz_0789.htm" target="_blank"></font><font size="3" color="#0080FF"><font face="黑体">姚康</font></a></big> 
<br>
</font><br>
<font color="#400080">松径引清风，登台古寺中。江平沙岸白，日下锦川红。<BR>
</font></big>
<font color="#400080">疏树山根净，深云鸟迹穷。自惭陪末席，便与九霄通。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷331_13 </em></strong></font><font
face="黑体" color="#800080"> </font><font size="4" color="#800080" face="宋体">【礼部试早春残雪】<a
href="authers/qzz_0789.htm" target="_blank"></font><font size="3" color="#0080FF"><font face="黑体">姚康</font></a></big> 
<br>
</font><br>
<font color="#400080">微暖春潜至，轻明雪尚残。银铺光渐湿，破色仍寒。<BR>
</font></big>
<font color="#400080">无柳花常在，非秋露正团。素光浮转薄，皓质驻应难。<BR>
</font></big>
<font color="#400080">幸得依阴处，偏宜带月看。玉尘销欲尽，穷巷起袁安。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷331_14 </em></strong></font><font
face="黑体" color="#800080"> </font><font size="4" color="#800080" face="宋体">【赋得巨鱼纵大壑】<a
href="authers/qzz_0789.htm" target="_blank"></font><font size="3" color="#0080FF"><font face="黑体">姚康</font></a></big> 
<br>
</font><br>
<font color="#400080">水府乘闲望，圆波息跃鱼。从来暴泥久，今日脱泉初。<BR>
</font></big>
<font color="#400080">得志宁相忌，无心任宛如。龙门应可度，鲛室岂常居。<BR>
</font></big>
<font color="#400080">掉尾方穷乐，游鳞每自舒。乘流千里去，风力藉吹嘘。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
