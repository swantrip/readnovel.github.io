<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百五十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百五十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷251_1 </em></strong></font><font
face="黑体" color="#800080"> </font><font size="4" color="#800080" face="宋体">【代宛转歌二首】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">星参差，明月二八灯五枝。黄鹤瑶琴将别去，<BR>
</font></big>
<font color="#400080">芙蓉羽帐惜空垂。歌宛转，宛转恨无穷。愿为潮与浪，<BR>
</font></big>
<font color="#400080">俱起碧流中。<br> <BR>
<font color="#400080">晓将近，黄姑织女银河尽。九华锦衾无复情，<BR>
</font></big>
<font color="#400080">千金宝镜谁能引。歌宛转，宛转伤别离。愿作杨与柳，<BR>
</font></big>
<font color="#400080">同向玉窗垂。<BR>
<P><big><font size="3" face="黑体" color="#000080"><strong><em>&nbsp;&nbsp; 卷251_2 </em></strong></font><font
face="黑体" color="#800080"> </font><font size="4" color="#800080" face="宋体">【乌栖曲二首】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">蛾眉曼脸倾城国，鸣环动佩新相识。<br>银汉斜临白玉堂，芙蓉行障掩灯光。<br>
<br>
<font color="#400080">画舸双艚锦为缆，芙蓉花发莲叶暗。<br>门前月色映横塘，感郎中夜度潇湘。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷251_3 </em></strong></font><font
face="黑体" color="#800080"> </font><font size="4" color="#800080" face="宋体">【巫山高】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">楚国巫山秀，清猿日夜啼。万重春树合，十二碧峰齐。<BR>
</font></big>
<font color="#400080">峡出朝云下，江来暮雨西。阳台归路直，不畏向家迷。
<P><big><font size="3" face="黑体" color="#000080"><strong><em>&nbsp;&nbsp; 卷251_4 </em></strong></font><font
face="黑体" color="#800080"> </font><font size="4" color="#800080" face="宋体">【巫山神女】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">神女藏难识，巫山秀莫群。今宵为大雨，昨日作孤云。<BR>
</font></big>
<font color="#400080">散漫愁巴峡，徘徊恋楚君。先王为立庙，春树几氛氲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷251_5 </em></strong></font><font
face="黑体" color="#800080"> </font><font size="4" color="#800080" face="宋体">【梅花落】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">新岁芳梅树，繁花四面同。春风吹渐落，一夜几枝空。<BR>
</font></big>
<font color="#400080">少妇今如此，长城恨不穷。莫将辽海雪，来比后庭中。<br>
<P><big><font size="3" face="黑体" color="#000080"><strong><em>&nbsp;&nbsp; 卷251_6 </em></strong></font><font
face="黑体" color="#800080"> </font><font size="4" color="#800080" face="宋体">【铜雀妓】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">遗令奉君王，苟昵恳蛔薄Ｋ暌屏晔魃，恩在舞衣香。<BR>
</font></big>
<font color="#400080">玉座生秋气，铜台下夕阳。泪痕沾井干，舞袖为谁长。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷251_7 </em></strong></font><font
face="黑体" color="#800080"> </font><font size="4" color="#800080" face="宋体">【秋夜思（一作淮上秋夜）】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">旅梦何时尽，征途望每赊。晚秋淮上水，新月楚人家。<BR>
</font></big>
<font color="#400080">猿啸空山近，鸿飞极浦斜。明朝南岸去，言折桂枝花。
<P><big><font size="3" face="黑体" color="#000080"><strong><em>&nbsp;&nbsp; 卷251_8 </em></strong></font><font
face="黑体" color="#800080"> </font><font size="4" color="#800080" face="宋体">【秋夜泛舟】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">林塘夜发舟，虫响荻飕飕。万影皆因月，千声各为秋。<BR>
</font></big>
<font color="#400080">岁华空复晚，乡思不堪愁。西北浮云外，伊川何处流。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷251_9 </em></strong></font><font
face="黑体" color="#800080"> </font><font size="4" color="#800080" face="宋体">【折杨枝】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">官渡初杨柳，风来亦动摇。武昌行路好，应为最长条。<BR>
</font></big>
<font color="#400080">叶映黄鹂夕，花繁白雪朝。年年攀折意，流恨入纤腰。<br>
<P><big><font size="3" face="黑体" color="#000080"><strong><em>&nbsp;&nbsp; 卷251_10 </em></strong></font><font
face="黑体" color="#800080"> </font><font size="4" color="#800080" face="宋体">【班婕妤（一作婕妤怨）】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">夕殿别君王，宫深月似霜。人幽在长信，萤出向昭阳。<BR>
</font></big>
<font color="#400080">露藕炖际，秋凋碧树伤。惟当合欢扇，从此箧中藏。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷251_11 </em></strong></font><font
face="黑体" color="#800080"> </font><font size="4" color="#800080" face="宋体">【新春】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">南陌春风早，东邻曙色斜。一花开楚国，双燕入卢家。<BR>
</font></big>
<font color="#400080">眠罢梳云髻，妆成上锦车。谁知如昔日，更浣越溪纱。
<P><big><font size="3" face="黑体" color="#000080"><strong><em>&nbsp;&nbsp; 卷251_12 </em></strong></font><font
face="黑体" color="#800080"> </font><font size="4" color="#800080" face="宋体">【寄严八判官】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">洛阳新月动秋砧，瀚海沙场天半阴。出塞能全仲叔策，<BR>
</font></big>
<font color="#400080">安亲更切老莱心。汉家宫里风云晓，羌笛声中雨雪深。<BR>
</font></big>
<font color="#400080">怀袖未传三岁字，相思空作陇头吟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷251_13 </em></strong></font><font
face="黑体" color="#800080"> </font><font size="4" color="#800080" face="宋体">【秋夜寄皇甫冉郑丰】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">洛阳清夜白云归，城里长河列宿稀。秋后见飞千里雁，<BR>
</font></big>
<font color="#400080">月中闻捣万家衣。长怜西雍青门道，久别东吴黄鹄矶。<BR>
</font></big>
<font color="#400080">借问客书何所寄，用心不啻两乡违。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷251_14 </em></strong></font><font
face="黑体" color="#800080"> </font><font size="4" color="#800080" face="宋体">【寄陇右严判官】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">副相西征重，苍生属望晨。还同周薄伐，不取汉和亲。<BR>
</font></big>
<font color="#400080">虏阵摧枯易，王师决胜频。高旗临鼓角，太白静风尘。<BR>
</font></big>
<font color="#400080">赤狄争归化，青羌已请臣。遥传阃外美，盛选幕中宾。<BR>
</font></big>
<font color="#400080">玉剑光初发，冰壶色自真。忠贞期报主，章服岂荣身。<BR>
</font></big>
<font color="#400080">边草含风绿，征鸿过月新。胡笳长出塞，陇水半归秦。<BR>
</font></big>
<font color="#400080">绝漠多来往，连年厌苦辛。路经西汉雪，家掷后园春。<BR>
</font></big>
<font color="#400080">谁念烟云里，深居汝颍滨。一丛黄菊地，九日白衣人。<BR>
</font></big>
<font color="#400080">松叶疏开岭，桃花密映津。缣书若有寄，为访许由邻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷251_15 </em></strong></font><font
face="黑体" color="#800080"> </font><font size="4" color="#800080" face="宋体">【拟娼楼节怨】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">上苑离离莺度，昆明幂幂蒲生。<BR>
</font></big>
<font color="#400080">时光春华可惜，何须对镜含情。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷251_16 </em></strong></font><font
face="黑体" color="#800080"> </font><font size="4" color="#800080" face="宋体">【采莲曲】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">落日晴江里，荆歌艳楚腰。采莲从小惯，十五即乘潮。<br>
<P><big><font size="3" face="黑体" color="#000080"><strong><em>&nbsp;&nbsp; 卷251_17 </em></strong></font><font
face="黑体" color="#800080"> </font><font size="4" color="#800080" face="宋体">【长信宫】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">梦里君王近，宫中河汉高。秋风能再热，团扇不辞劳。
<P><big><font size="3" face="黑体" color="#000080"><strong><em>&nbsp;&nbsp; 卷251_18 </em></strong></font><font
face="黑体" color="#800080"> </font><font size="4" color="#800080" face="宋体">【京兆眉】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">新作蛾眉样，谁将月里同。有来凡几日，相效满城中。<br>
<P><big><font size="3" face="黑体" color="#000080"><strong><em>&nbsp;&nbsp; 卷251_19 </em></strong></font><font
face="黑体" color="#800080"> </font><font size="4" color="#800080" face="宋体">【春雪】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">飞雪带春风，裴回乱绕空。君看似花处，偏在洛阳东。
<P><big><font size="3" face="黑体" color="#000080"><strong><em>&nbsp;&nbsp; 卷251_20 </em></strong></font><font
face="黑体" color="#800080"> </font><font size="4" color="#800080" face="宋体">【望夫石】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">佳人成古石，藓驳覆花黄。犹有春山杏，枝枝似薄妆。<br>
<P><big><font size="3" face="黑体" color="#000080"><strong><em>&nbsp;&nbsp; 卷251_21 </em></strong></font><font
face="黑体" color="#800080"> </font><font size="4" color="#800080" face="宋体">【送别】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">华亭霁色满今朝，云里樯竿去转遥。<br>莫怪山前深复浅，清淮一日两回潮。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷251_22 </em></strong></font><font
face="黑体" color="#800080"> </font><font size="4" color="#800080" face="宋体">【夜月】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">更深月色半人家，北斗阑干南斗斜。<br>今夜偏知春气暖，虫声新透绿窗纱。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷251_23 </em></strong></font><font
face="黑体" color="#800080"> </font><font size="4" color="#800080" face="宋体">【春怨】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">纱窗日落渐黄昏，金屋无人见泪痕。<br>寂寞空庭春欲晚，梨花满地不开门。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷251_24 </em></strong></font><font
face="黑体" color="#800080"> </font><font size="4" color="#800080" face="宋体">【代春怨】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">朝日残莺伴妾啼，开帘只见草萋萋。<br>庭前时有东风入，杨柳千条尽向西。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
