<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷5_1 </em></strong></font><font
face="黑体" color="#800080"> </font><font size="4" color="#800080" face="宋体">【春游曲】<a
href="authers/qzz_0011.htm" target="_blank"></font><font size="3" color="#0080FF"><font face="黑体">长孙氏</font></a></big> 
<br>
</font><br>
<font color="#400080">上苑桃花朝日明，兰闺艳妾动春情。井上新桃偷面色，<BR>
</font></big>
<font color="#400080">檐边嫩柳学身轻。花中来去看舞蝶，树上长短听啼莺。<BR>
</font></big>
<font color="#400080">林下何须远借问，出众风流旧有名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_2 </em></strong></font><font
face="黑体" color="#800080"> </font><font size="4" color="#800080" face="宋体">【曳鼎歌】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">羲农首出，轩昊膺期。唐虞继踵，汤禹乘时。<BR>
</font></big>
<font color="#400080">天下光宅，海内雍熙。上玄降鉴，方建隆基。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_3 </em></strong></font><font
face="黑体" color="#800080"> </font><font size="4" color="#800080" face="宋体">【唐享昊天乐・第一】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">太阴凝至化，真耀蕴轩仪。德迈娥台敞，仁高姒幄披。<BR>
</font></big>
<font color="#400080">扪天遂启极，梦日乃升曦。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_4 </em></strong></font><font
face="黑体" color="#800080"> </font><font size="4" color="#800080" face="宋体">【唐享昊天乐・第二】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">瞻紫极，望玄穹。翘至恳，罄深衷。<BR>
</font></big>
<font color="#400080">听虽远，诚必通。垂厚泽，降云宫。<BR>
<P><big><font size="3" face="黑体" color="#000080"><strong><em>&nbsp;&nbsp; 卷5_5 </em></strong></font><font
face="黑体" color="#800080"> </font><font size="4" color="#800080" face="宋体">【唐享昊天乐・第三】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">乾仪混成冲邃，天道下济高明，G阳晨披紫阙，<BR>
</font></big>
<font color="#400080">太一晓降黄庭。圜坛敢申昭报，方璧冀展虔情。<BR>
</font></big>
<font color="#400080">丹襟式敷衷恳，玄鉴庶察微诚。<BR>
<P><big><font size="3" face="黑体" color="#000080"><strong><em>&nbsp;&nbsp; 卷5_6 </em></strong></font><font
face="黑体" color="#800080"> </font><font size="4" color="#800080" face="宋体">【唐享昊天乐・第四】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">巍巍睿业广，赫赫圣基隆。菲德承先顾，祯符萃眇躬。<BR>
</font></big>
<font color="#400080">铭开武岩侧，图荐洛川中。微诚讵幽感，景命忽昭融。<BR>
</font></big>
<font color="#400080">有怀惭紫极，无以谢玄穹。
<P><big><font size="3" face="黑体" color="#000080"><strong><em>&nbsp;&nbsp; 卷5_7 </em></strong></font><font
face="黑体" color="#800080"> </font><font size="4" color="#800080" face="宋体">【唐享昊天乐・第五】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">朝坛雾卷，曙岭烟沉。爰设筐币，式表诚心。<BR>
</font></big>
<font color="#400080">筵辉丽璧，乐畅和音。仰惟灵鉴，俯察翘襟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_8 </em></strong></font><font
face="黑体" color="#800080"> </font><font size="4" color="#800080" face="宋体">【唐享昊天乐・第六】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">昭昭上帝，穆穆下临。礼崇备物，乐奏锵金。<BR>
</font></big>
<font color="#400080">兰羞委荐，桂醑盈斟。敢希明德，幸罄庄心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_9 </em></strong></font><font
face="黑体" color="#800080"> </font><font size="4" color="#800080" face="宋体">【唐享昊天乐・第七】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">尊浮九酝，礼备三周。陈诚菲奠，契福神猷。<BR>
<P><big><font size="3" face="黑体" color="#000080"><strong><em>&nbsp;&nbsp; 卷5_10 </em></strong></font><font
face="黑体" color="#800080"> </font><font size="4" color="#800080" face="宋体">【唐享昊天乐・第八】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">奠璧郊坛昭大礼，锵金拊石表虔诚。<br>始奏承云娱帝赏，复歌调露畅韶英。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷5_11 </em></strong></font><font
face="黑体" color="#800080"> </font><font size="4" color="#800080" face="宋体">【唐享昊天乐・第九】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">荷恩承顾托，执契恭临抚。庙略静边荒，天兵曜神武。<BR>
</font></big>
<font color="#400080">有截资先化，无为遵旧矩。祯符降昊穹，大业光寰宇。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_12 </em></strong></font><font
face="黑体" color="#800080"> </font><font size="4" color="#800080" face="宋体">【唐享昊天乐・第十】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">肃肃祀典，邕邕礼秩。三献已周，九成斯毕。<BR>
</font></big>
<font color="#400080">爰撤其俎，载迁其实。或升或降，惟诚惟质。<BR>
<P><big><font size="3" face="黑体" color="#000080"><strong><em>&nbsp;&nbsp; 卷5_13 </em></strong></font><font
face="黑体" color="#800080"> </font><font size="4" color="#800080" face="宋体">【唐享昊天乐・第十一】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">礼终肆类，乐阕九成。仰惟明德，敢荐非馨。<BR>
</font></big>
<font color="#400080">顾惭菲奠，久驰云。瞻荷灵泽，悚恋兼盈。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_14 </em></strong></font><font
face="黑体" color="#800080"> </font><font size="4" color="#800080" face="宋体">【唐享昊天乐・第十二】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">式乾路，辟天扉。回日驭，动云衣。<BR>
</font></big>
<font color="#400080">登金阙，入紫微。望仙驾，仰恩徽。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_15 </em></strong></font><font
face="黑体" color="#800080"> </font><font size="4" color="#800080" face="宋体">【唐明堂乐章・外办将出】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">总章陈昔典，衢室礼惟神。宏规则天地，神用叶陶钧。<BR>
</font></big>
<font color="#400080">负三春旦，充庭万宇宾。顾己诚虚薄，空惭驭兆人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_16 </em></strong></font><font
face="黑体" color="#800080"> </font><font size="4" color="#800080" face="宋体">【唐明堂乐章・皇帝行】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">仰膺历数，俯顺讴歌。远安迩肃，俗阜时和。<BR>
</font></big>
<font color="#400080">化光玉镜，讼息金科。方兴典礼，永戢干戈。<BR>
<P><big><font size="3" face="黑体" color="#000080"><strong><em>&nbsp;&nbsp; 卷5_17 </em></strong></font><font
face="黑体" color="#800080"> </font><font size="4" color="#800080" face="宋体">【唐明堂乐章・皇嗣出入升降】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">至人光俗，大孝通神。谦以表性，恭惟立身。<BR>
</font></big>
<font color="#400080">洪规载启，茂典方陈。誉隆三善，祥开万春。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_18 </em></strong></font><font
face="黑体" color="#800080"> </font><font size="4" color="#800080" face="宋体">【唐明堂乐章・迎送王公】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">千官肃事，万国朝宗。载延百辟，爰集三宫。<BR>
</font></big>
<font color="#400080">君臣德合，鱼水斯同。睿图方永，周历长隆。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_19 </em></strong></font><font
face="黑体" color="#800080"> </font><font size="4" color="#800080" face="宋体">【唐明堂乐章・登歌】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">礼崇宗祀，志表严。笙镛合奏，文物惟新。<BR>
</font></big>
<font color="#400080">敬遵茂典，敢择良辰。e诚斯著，奠谒方申。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_20 </em></strong></font><font
face="黑体" color="#800080"> </font><font size="4" color="#800080" face="宋体">【唐明堂乐章・配飨】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">笙镛间玉宇，文物昭清辉。影临芳奠，休光下太微。<BR>
</font></big>
<font color="#400080">孝思期有感，明e庶无违。
<P><big><font size="3" face="黑体" color="#000080"><strong><em>&nbsp;&nbsp; 卷5_21 </em></strong></font><font
face="黑体" color="#800080"> </font><font size="4" color="#800080" face="宋体">【唐明堂乐章・宫音】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">履艮包群望，居中冠百灵。万方资广运，庶品荷财成。<BR>
</font></big>
<font color="#400080">神功谅匪测，盛德实难名。藻奠申诚敬，恭祀表惟馨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_22 </em></strong></font><font
face="黑体" color="#800080"> </font><font size="4" color="#800080" face="宋体">【唐明堂乐章・角音】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">出震位，开平秩。扇条风，乘甲乙。<BR>
</font></big>
<font color="#400080">龙德盛，鸟星出。荐篚，陈诚实。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_23 </em></strong></font><font
face="黑体" color="#800080"> </font><font size="4" color="#800080" face="宋体">【唐明堂乐章・徵音】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">赫赫离精御炎陆，滔滔炽景开隆暑。<br>冀延神鉴俯兰尊，式表虔襟陈桂俎。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷5_24 </em></strong></font><font
face="黑体" color="#800080"> </font><font size="4" color="#800080" face="宋体">【唐明堂乐章・商音】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">律中夷则，序应收成。功宣建武，义表惟明。<BR>
</font></big>
<font color="#400080">爰申礼奠，庶展翘诚。九秋是式，百谷斯盈。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_25 </em></strong></font><font
face="黑体" color="#800080"> </font><font size="4" color="#800080" face="宋体">【唐明堂乐章・羽音】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">葭律肇启隆冬，O藻攸陈飨祭。<BR>
</font></big>
<font color="#400080">黄钟既陈玉烛，红粒方殷稔岁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_26 </em></strong></font><font
face="黑体" color="#800080"> </font><font size="4" color="#800080" face="宋体">【唐大飨拜洛乐章・昭和】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">九玄眷命，三圣基隆。奉成先旨，明台毕功。<BR>
</font></big>
<font color="#400080">宗祀展敬，冀表深衷。永昌帝业，式播淳风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_27 </em></strong></font><font
face="黑体" color="#800080"> </font><font size="4" color="#800080" face="宋体">【唐大飨拜洛乐章・致和】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">神功不测兮运阴阳，包藏万宇兮孕八荒。<BR>
</font></big>
<font color="#400080">天符既出兮帝业昌，愿临明祀兮降祯祥。<BR>
<P><big><font size="3" face="黑体" color="#000080"><strong><em>&nbsp;&nbsp; 卷5_28 </em></strong></font><font
face="黑体" color="#800080"> </font><font size="4" color="#800080" face="宋体">【唐大飨拜洛乐章・咸和】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">坎泽祠容备举，坤坛祭典爰申。灵眷遥行秘躅，<BR>
</font></big>
<font color="#400080">嘉贶荐委殊珍。肃礼恭载展，翘襟邈志逾殷。<BR>
</font></big>
<font color="#400080">方期交际悬应，（下一句逸）<BR>
<P><big><font size="3" face="黑体" color="#000080"><strong><em>&nbsp;&nbsp; 卷5_29 </em></strong></font><font
face="黑体" color="#800080"> </font><font size="4" color="#800080" face="宋体">【唐大飨拜洛乐章・九和】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">祗荷坤德，钦若乾灵。惭惕罔置，兴居匪宁。<BR>
</font></big>
<font color="#400080">恭崇礼则，肃奉仪形。惟凭展敬，敢荐非馨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_30 </em></strong></font><font
face="黑体" color="#800080"> </font><font size="4" color="#800080" face="宋体">【唐大飨拜洛乐章・拜洛】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">菲躬承睿顾，薄德忝坤仪。乾乾遵后命，翼翼奉先规。<BR>
</font></big>
<font color="#400080">抚俗勤虽切，还淳化尚亏。未能弘至道，何以契明o。
<P><big><font size="3" face="黑体" color="#000080"><strong><em>&nbsp;&nbsp; 卷5_31 </em></strong></font><font
face="黑体" color="#800080"> </font><font size="4" color="#800080" face="宋体">【唐大飨拜洛乐章・显和】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">顾德有惭虚菲，明o屡降祯符。汜水初呈秘象，<BR>
</font></big>
<font color="#400080">温洛荐表昌图。玄泽流恩载洽，丹襟荷渥增愉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_32 </em></strong></font><font
face="黑体" color="#800080"> </font><font size="4" color="#800080" face="宋体">【唐大飨拜洛乐章・昭和】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">舒云致养，合大资生。德以恒固，功由永贞。<BR>
</font></big>
<font color="#400080">升歌荐序，垂币翘诚。虹开玉照，凤引金声。<BR>
<P><big><font size="3" face="黑体" color="#000080"><strong><em>&nbsp;&nbsp; 卷5_33 </em></strong></font><font
face="黑体" color="#800080"> </font><font size="4" color="#800080" face="宋体">【唐大飨拜洛乐章・敬和】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">兰俎既升，O羞可荐。金石载设，咸英已变。<BR>
</font></big>
<font color="#400080">林泽斯总，山川是遍。敢用敷诚，实惟忘倦。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_34 </em></strong></font><font
face="黑体" color="#800080"> </font><font size="4" color="#800080" face="宋体">【唐大飨拜洛乐章・齐和】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">沉潜演贶分三极，广大凝祯总万方。<br>既荐羽旌文化启，还呈干戚武威扬。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷5_35 </em></strong></font><font
face="黑体" color="#800080"> </font><font size="4" color="#800080" face="宋体">【唐大飨拜洛乐章・德和】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">夕惕同龙契，晨兢当凤。崇儒习旧规，偃伯循先旨。<BR>
</font></big>
<font color="#400080">绝壤飞冠盖，遐区丽山水。幸承三圣馀，忻属千年始。<br>
<P><big><font size="3" face="黑体" color="#000080"><strong><em>&nbsp;&nbsp; 卷5_36 </em></strong></font><font
face="黑体" color="#800080"> </font><font size="4" color="#800080" face="宋体">【唐大飨拜洛乐章・和】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">百礼崇容，千官肃事。灵降舞兆，神凝有粹。<BR>
</font></big>
<font color="#400080">奠享咸周，威仪毕备。奏夏登列，歌雍撤肆。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_37 </em></strong></font><font
face="黑体" color="#800080"> </font><font size="4" color="#800080" face="宋体">【唐大飨拜洛乐章・通和】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">皇皇灵眷，穆穆神心。暂动凝质，还归积阴。<BR>
</font></big>
<font color="#400080">功玄枢纽，理寂高深。衔恩佩德，耸志翘襟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_38 </em></strong></font><font
face="黑体" color="#800080"> </font><font size="4" color="#800080" face="宋体">【唐大飨拜洛乐章・归和】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">言旋云洞兮蹑烟涂，永宁中宇兮安下都。<BR>
</font></big>
<font color="#400080">包涵动植兮顺荣枯，长贻宝贶兮赞璇图。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_39 </em></strong></font><font
face="黑体" color="#800080"> </font><font size="4" color="#800080" face="宋体">【唐大飨拜洛乐章・归和】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">调云阕兮神座兴，骖云驾兮俨将升。<br>腾绛霄兮垂景祜，翘丹恳兮荷休征。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷5_40 </em></strong></font><font
face="黑体" color="#800080"> </font><font size="4" color="#800080" face="宋体">【唐武氏享先庙乐章】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">先德谦止谖簦严规节素超今。奉国忠诚每竭，<BR>
</font></big>
<font color="#400080">承家至孝纯深。追崇惧乖尊意，显号恐玷徽音。<BR>
</font></big>
<font color="#400080">既迫王公屡请，方乃俯遂群心。有限无由展敬，<BR>
</font></big>
<font color="#400080">奠醑每阙亲斟。大礼虔申典册，O藻敬荐翘襟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_41 </em></strong></font><font
face="黑体" color="#800080"> </font><font size="4" color="#800080" face="宋体">【早春夜宴】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">九春开上节，千门敞夜扉。兰灯吐新焰，桂魄朗圆辉。<BR>
</font></big>
<font color="#400080">送酒惟须满，流杯不用稀。务使霞浆兴，方乘泛洛归。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_42 </em></strong></font><font
face="黑体" color="#800080"> </font><font size="4" color="#800080" face="宋体">【游九龙潭】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">山窗游玉女，涧户对琼峰。岩顶翔双凤，潭心倒九龙。<BR>
</font></big>
<font color="#400080">酒中浮竹叶，杯上写芙蓉。故验家山赏，惟有风入松。
<P><big><font size="3" face="黑体" color="#000080"><strong><em>&nbsp;&nbsp; 卷5_43 </em></strong></font><font
face="黑体" color="#800080"> </font><font size="4" color="#800080" face="宋体">【赠胡天师】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">高人叶高志，山服往山家。迢迢间风月，去去隔烟霞。<BR>
</font></big>
<font color="#400080">碧岫窥玄洞，玉灶炼丹砂。今日星津上，延首望灵槎。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_44 </em></strong></font><font
face="黑体" color="#800080"> </font><font size="4" color="#800080" face="宋体">【从驾幸少林寺】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">陪銮游禁苑，侍赏出兰闱。云偃攒峰盖，霞低插浪纭<BR>
</font></big>
<font color="#400080">日宫疏涧户，月殿启岩扉。金轮转金地，香阁曳香衣。<BR>
</font></big>
<font color="#400080">铎吟轻吹发，幡摇薄雾霏。昔遇焚芝火，山红连野飞。<BR>
</font></big>
<font color="#400080">花台无半影，莲塔有全辉。实赖能仁力，攸资善世威。<BR>
</font></big>
<font color="#400080">慈缘兴福绪，于此罄归依。风枝不可静，泣血竟何追。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_45 </em></strong></font><font
face="黑体" color="#800080"> </font><font size="4" color="#800080" face="宋体">【石淙】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">三山十洞光玄，玉峤金峦镇紫微。均露均霜标胜壤，<BR>
</font></big>
<font color="#400080">交风交雨列皇畿。万仞高岩藏日色，千寻幽涧浴云衣。<BR>
</font></big>
<font color="#400080">且驻欢筵赏仁智，雕鞍薄晚杂尘飞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_46 </em></strong></font><font
face="黑体" color="#800080"> </font><font size="4" color="#800080" face="宋体">【腊日宣诏幸上苑】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">明朝游上苑，火急报春知。花须连夜发，莫待晓风吹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_47 </em></strong></font><font
face="黑体" color="#800080"> </font><font size="4" color="#800080" face="宋体">【如意娘】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">看朱成碧思纷纷，憔悴支离为忆君。<br>不信比来长下泪，开箱验取石榴裙。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷5_48 </em></strong></font><font
face="黑体" color="#800080"> </font><font size="4" color="#800080" face="宋体">【制袍字赐狄仁杰】<a
href="authers/qzz_0012.htm" target="_blank"></font><font size="3" color="#0080FF"><font face="黑体">武则天</font></a></big> 
<br>
</font><br>
<font color="#400080">敷政术，守清勤。升显位，励相臣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_49 </em></strong></font><font
face="黑体" color="#800080"> </font><font size="4" color="#800080" face="宋体">【拟小山篇】<a
href="authers/qzz_0013.htm" target="_blank"></font><font size="3" color="#0080FF"><font face="黑体">徐贤妃</font></a></big> 
<br>
</font><br>
<font color="#400080">仰幽岩而流盼，抚桂枝以凝想。<BR>
</font></big>
<font color="#400080">将千龄兮此遇，荃何为兮独往。<BR>
<P><big><font size="3" face="黑体" color="#000080"><strong><em>&nbsp;&nbsp; 卷5_50 </em></strong></font><font
face="黑体" color="#800080"> </font><font size="4" color="#800080" face="宋体">【长门怨】<a
href="authers/qzz_0013.htm" target="_blank"></font><font size="3" color="#0080FF"><font face="黑体">徐贤妃</font></a></big> 
<br>
</font><br>
<font color="#400080">旧爱柏梁台，新宠昭阳殿。守分辞芳辇，含情泣团扇。<BR>
</font></big>
<font color="#400080">一朝歌舞荣，夙昔诗书贱。颓恩诚已矣，覆水难重荐。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_51 </em></strong></font><font
face="黑体" color="#800080"> </font><font size="4" color="#800080" face="宋体">【秋风函谷应诏】<a
href="authers/qzz_0013.htm" target="_blank"></font><font size="3" color="#0080FF"><font face="黑体">徐贤妃</font></a></big> 
<br>
</font><br>
<font color="#400080">秋风起函谷，劲气动河山。偃松千岭上，杂雨二陵间。<BR>
</font></big>
<font color="#400080">低云愁广隰，落日惨重关。此时飘紫气，应验真人还。
<P><big><font size="3" face="黑体" color="#000080"><strong><em>&nbsp;&nbsp; 卷5_52 </em></strong></font><font
face="黑体" color="#800080"> </font><font size="4" color="#800080" face="宋体">【赋得北方有佳人】<a
href="authers/qzz_0013.htm" target="_blank"></font><font size="3" color="#0080FF"><font face="黑体">徐贤妃</font></a></big> 
<br>
</font><br>
<font color="#400080">由来称独立，本自号倾城。柳叶眉间发，桃花脸上生。<BR>
</font></big>
<font color="#400080">腕摇金钏响，步转玉环鸣。纤腰宜宝袜，红衫艳织成。<BR>
</font></big>
<font color="#400080">悬知一顾重，别觉舞腰轻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_53 </em></strong></font><font
face="黑体" color="#800080"> </font><font size="4" color="#800080" face="宋体">【进太宗】<a
href="authers/qzz_0013.htm" target="_blank"></font><font size="3" color="#0080FF"><font face="黑体">徐贤妃</font></a></big> 
<br>
</font><br>
<font color="#400080">朝来临镜台，妆罢暂裴回。千金始一笑，一召讵能来。<br>
<P><big><font size="3" face="黑体" color="#000080"><strong><em>&nbsp;&nbsp; 卷5_54 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制立春日侍宴内殿出翦彩花应制】<a
href="authers/qzz_0014.htm" target="_blank"></font><font size="3" color="#0080FF"><font face="黑体">上官昭容</font></a></big> 
<br>
</font><br>
<font color="#400080">密叶因裁吐，新花逐翦舒。攀条虽不谬，摘蕊讵知虚。<BR>
</font></big>
<font color="#400080">春至由来发，秋还未肯疏。借问桃将李，相乱欲何如。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_55 </em></strong></font><font
face="黑体" color="#800080"> </font><font size="4" color="#800080" face="宋体">【九月九日上幸慈恩寺登浮图，群臣上菊花寿酒】<a
href="authers/qzz_0014.htm" target="_blank"></font><font size="3" color="#0080FF"><font face="黑体">上官昭容</font></a></big> 
<br>
</font><br>
<font color="#400080">帝里重阳节，香园万乘来。却邪萸入佩，献寿菊传杯。<BR>
</font></big>
<font color="#400080">塔类承天涌，门疑待佛开。睿词悬日月，长得仰昭回。
<P><big><font size="3" face="黑体" color="#000080"><strong><em>&nbsp;&nbsp; 卷5_56 </em></strong></font><font
face="黑体" color="#800080"> </font><font size="4" color="#800080" face="宋体">【彩书怨】<a
href="authers/qzz_0014.htm" target="_blank"></font><font size="3" color="#0080FF"><font face="黑体">上官昭容</font></a></big> 
<br>
</font><br>
<font color="#400080">叶下洞庭初，思君万里馀。露浓香被冷，月落锦屏虚。<BR>
</font></big>
<font color="#400080">欲奏江南曲，贪封蓟北书。书中无别意，惟怅久离居。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_57 </em></strong></font><font
face="黑体" color="#800080"> </font><font size="4" color="#800080" face="宋体">【驾幸三会寺应制】<a
href="authers/qzz_0014.htm" target="_blank"></font><font size="3" color="#0080FF"><font face="黑体">上官昭容</font></a></big> 
<br>
</font><br>
<font color="#400080">释子谈经处，轩臣刻字留。故台遗老识，残简圣皇求。<BR>
</font></big>
<font color="#400080">驻跸怀千古，开襟望九州。四山缘塞合，二水夹城流。<BR>
</font></big>
<font color="#400080">宸翰陪瞻仰，天杯接献酬。太平词藻盛，长愿纪鸿休。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷5_58 </em></strong></font><font
face="黑体" color="#800080"> </font><font size="4" color="#800080" face="宋体">【驾幸新丰温泉宫献诗三首】<a
href="authers/qzz_0014.htm" target="_blank"></font><font size="3" color="#0080FF"><font face="黑体">上官昭容</font></a></big> 
<br>
</font><br>
<font color="#400080">三冬季月景龙年，万乘观风出灞川。<br>遥看电跃龙为马，回瞩霜原玉作田。<br>
<br>
<font color="#400080">鸾绯敢贩骺栈兀羽骑骖蹑景来。<br>隐隐骊山云外耸，迢迢御帐日边开。<br>
<br>
<font color="#400080">翠幕珠帏敞月营，金玉蟹豪加。<br>岁岁年年常扈跸，长长久久乐升平。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷5_59 </em></strong></font><font
face="黑体" color="#800080"> </font><font size="4" color="#800080" face="宋体">【游长宁公主流杯池二十五首】<a
href="authers/qzz_0014.htm" target="_blank"></font><font size="3" color="#0080FF"><font face="黑体">上官昭容</font></a></big> 
<br>
</font><br>
<font color="#400080">逐仙赏，展幽情，逾昆阆，迈蓬瀛。<br><BR>
<font color="#400080">游鲁馆，陟秦台。污山壁，愧琼瑰。<BR>
<font color="#400080">檀栾竹影，飙f2松声。不烦歌吹，自足娱情。<BR><BR>
<font color="#400080">仰循茅宇，俯眄乔枝。烟霞问讯，风月相知。<BR><BR>
<font color="#400080">枝条郁郁，文质彬彬。山林作伴，松桂为邻。<BR><BR>
<font color="#400080">清波汹涌，碧树冥蒙。莫怪留步，因攀桂丛。<BR>
<font color="#400080">莫论圆峤，休说方壶。何如鲁馆，即是仙都。<BR><BR>
<font color="#400080">玉环腾远创，金埒荷殊荣。弗玩珠玑饰，仍留仁智情。<BR>
</font></big>
<font color="#400080">凿山便作室，凭树即为楹。公输与班尔，从此遂韬声。<BR><BR>
<font color="#400080">登山一长望，正遇九春初。结驷填街术，闾阎满邑居。<BR>
</font></big>
<font color="#400080">斗雪梅先吐，惊风柳未舒。直愁斜日落，不畏酒尊虚。<BR><BR>
<font color="#400080">霁晓气清和，披襟赏薜萝。玳瑁凝春色，琉璃漾水波。<BR>
</font></big>
<font color="#400080">石聊长啸，攀松乍短歌。除非物外者，谁就此经过。<BR><BR>
<font color="#400080">暂尔游山第，淹留惜未归。霞窗明月满，涧户白云飞。<BR>
</font></big>
<font color="#400080">书引藤为架，人将薜作衣。此真攀玩所，临睨赏光辉。<BR><BR>
<font color="#400080">放旷出烟云，萧条自不群。漱流清意府，隐几避嚣氛。<BR>
</font></big>
<font color="#400080">石画妆苔色，风梭织水文。山室何为贵，唯馀兰桂熏。<BR><BR>
<font color="#400080">策杖临霞岫，危步下霜蹊。志逐深山静，途随曲涧迷。<BR>
</font></big>
<font color="#400080">渐觉心神逸，俄看云雾低。莫怪人题树，只为赏幽栖。<BR><BR>
<font color="#400080">攀藤招逸客，偃桂协幽情。水中看树影，风里听松声。<BR>
<font color="#400080">携琴侍叔夜，负局访安期。不应题石壁，为记赏山时。<BR><BR>
<font color="#400080">泉石多仙趣，岩壑写奇形。欲知堪悦耳，唯听水泠泠。<br>
<font color="#400080">岩壑恣登临，莹目复怡心。风篁类长笛，流水当鸣琴。<BR><BR>
<font color="#400080">懒步天台路，惟登地肺山。幽岩仙桂满，今日恣情攀。<BR>
<font color="#400080">暂游仁智所，萧然松桂情。寄言栖遁客，勿复访蓬瀛。<BR><BR>
<font color="#400080">瀑溜晴疑雨，丛篁昼似昏。山中真可玩，暂请报王孙。<br>
<font color="#400080">傍池聊试笔，倚石旋题诗。豫弹山水调，终拟从钟期。<BR><BR>
<font color="#400080">横铺豹皮褥，侧带鹿胎巾。借问何为者，山中有逸人。<BR>
<font color="#400080">沁水田园先自多，齐城楼观更无过。<br>倩语张骞莫辛苦，人今从此识天河。<br>
<br>
<font color="#400080">参差碧岫耸莲花，潺绿水莹金沙。<br>何须远访三山路，人今已到九仙家。<br>
<br>
<font color="#400080">凭高瞰险足怡心，菌阁桃源不暇寻。<br>馀雪依林成玉树，残点岫即瑶岑。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷5_60 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0014.htm" target="_blank"></font><font size="3" color="#0080FF"><font face="黑体">上官昭容</font></a></big> 
<br>
</font><br>
<font color="#400080">势如连璧友，心似臭兰人。
<P><big><font size="3" face="黑体" color="#000080"><strong><em>&nbsp;&nbsp; 卷5_61 </em></strong></font><font
face="黑体" color="#800080"> </font><font size="4" color="#800080" face="宋体">【赠张云容舞】<a
href="authers/qzz_0015.htm" target="_blank"></font><font size="3" color="#0080FF"><font face="黑体">杨玉环</font></a></big> 
<br>
</font><br>
<font color="#400080">罗袖动香香不已，红蕖袅袅秋烟里。<br>轻云岭上乍摇风，嫩柳池边初拂水。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷5_62 </em></strong></font><font
face="黑体" color="#800080"> </font><font size="4" color="#800080" face="宋体">【谢赐珍珠】<a
href="authers/qzz_0016.htm" target="_blank"></font><font size="3" color="#0080FF"><font face="黑体">江妃</font></a></big> 
<br>
</font><br>
<font color="#400080">桂叶双眉久不描，残妆和泪污红绡。<br>长门尽日无梳洗，何必珍珠慰寂寥。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
