<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百二十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百二十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷124_1 </em></strong></font><font
face="黑体" color="#800080"> </font><font size="4" color="#800080" face="宋体">【书殿赐宴应制】<a
href="authers/qzz_0380.htm" target="_blank"></font><font size="3" color="#0080FF"><font face="黑体">徐安贞</font></a></big> 
<br>
</font><br>
<font color="#400080">校文常近日，赐宴忽升天。酒正传杯至，饔人捧案前。<BR>
</font></big>
<font color="#400080">玉阶鸣溜水，清阁引归烟。共惜芸香暮，春风几万年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷124_2 </em></strong></font><font
face="黑体" color="#800080"> </font><font size="4" color="#800080" face="宋体">【从驾温泉宫】<a
href="authers/qzz_0380.htm" target="_blank"></font><font size="3" color="#0080FF"><font face="黑体">徐安贞</font></a></big> 
<br>
</font><br>
<font color="#400080">神女调温液，年年待圣人。试开临水殿，来洗属车尘。<BR>
</font></big>
<font color="#400080">暖气随明主，恩波浃近臣。灵威自无极，从此献千春。
<P><big><font size="3" face="黑体" color="#000080"><strong><em>&nbsp;&nbsp; 卷124_3 </em></strong></font><font
face="黑体" color="#800080"> </font><font size="4" color="#800080" face="宋体">【送吕向补阙西岳勒碑】<a
href="authers/qzz_0380.htm" target="_blank"></font><font size="3" color="#0080FF"><font face="黑体">徐安贞</font></a></big> 
<br>
</font><br>
<font color="#400080">圣作西山颂，君其出使年。勒碑悬日月，驱传接云烟。<BR>
</font></big>
<font color="#400080">寒尽函关路，春归洛水边。别离能几许，朝暮玉墀前。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷124_4 </em></strong></font><font
face="黑体" color="#800080"> </font><font size="4" color="#800080" face="宋体">【送丹阳采访】<a
href="authers/qzz_0380.htm" target="_blank"></font><font size="3" color="#0080FF"><font face="黑体">徐安贞</font></a></big> 
<br>
</font><br>
<font color="#400080">郡县分南国，皇华出圣朝。为怜乡棹近，不道使车遥。<BR>
</font></big>
<font color="#400080">旧俗吴三让，遗风汉六条。愿言除疾苦，天子听歌谣。<br>
<P><big><font size="3" face="黑体" color="#000080"><strong><em>&nbsp;&nbsp; 卷124_5 </em></strong></font><font
face="黑体" color="#800080"> </font><font size="4" color="#800080" face="宋体">【送王判官】<a
href="authers/qzz_0380.htm" target="_blank"></font><font size="3" color="#0080FF"><font face="黑体">徐安贞</font></a></big> 
<br>
</font><br>
<font color="#400080">明月开三峡，花源出五溪。城池青壁里，烟火绿林西。<BR>
</font></big>
<font color="#400080">不畏王程促，惟愁仙路迷。巴东下归棹，莫待夜猿啼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷124_6 </em></strong></font><font
face="黑体" color="#800080"> </font><font size="4" color="#800080" face="宋体">【题襄阳图】<a
href="authers/qzz_0380.htm" target="_blank"></font><font size="3" color="#0080FF"><font face="黑体">徐安贞</font></a></big> 
<br>
</font><br>
<font color="#400080">画得襄阳郡，依然见昔游。岘山思驻马，汉水忆回舟。<BR>
</font></big>
<font color="#400080">丹壑常含霁，青林不换秋。图书空咫尺，千里意悠悠。
<P><big><font size="3" face="黑体" color="#000080"><strong><em>&nbsp;&nbsp; 卷124_7 </em></strong></font><font
face="黑体" color="#800080"> </font><font size="4" color="#800080" face="宋体">【程将军夫人挽诗】<a
href="authers/qzz_0380.htm" target="_blank"></font><font size="3" color="#0080FF"><font face="黑体">徐安贞</font></a></big> 
<br>
</font><br>
<font color="#400080">琴瑟调双凤，和鸣不独飞。正歌春可乐，行泣露先。<BR>
</font></big>
<font color="#400080">环声犹在，房栊梦不归。将军休沐日，谁劝著新衣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷124_8 </em></strong></font><font
face="黑体" color="#800080"> </font><font size="4" color="#800080" face="宋体">【奉和喜雪应制】<a
href="authers/qzz_0380.htm" target="_blank"></font><font size="3" color="#0080FF"><font face="黑体">徐安贞</font></a></big> 
<br>
</font><br>
<font color="#400080">两宫斋祭近登临，雨雪纷纷天昼阴。只为经寒无瑞色，<BR>
</font></big>
<font color="#400080">顿教正月满春林。蓬莱北上旌门暗，花萼南归马迹深。<BR>
</font></big>
<font color="#400080">自有三农歌帝力，还将万庾答尧心。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷124_9 </em></strong></font><font
face="黑体" color="#800080"> </font><font size="4" color="#800080" face="宋体">【闻邻家理筝】<a
href="authers/qzz_0380.htm" target="_blank"></font><font size="3" color="#0080FF"><font face="黑体">徐安贞</font></a></big> 
<br>
</font><br>
<font color="#400080">北斗横天夜欲阑，愁人倚月思无端。忽闻画阁秦筝逸，<BR>
</font></big>
<font color="#400080">知是邻家赵女弹。曲成虚忆青蛾敛，调急遥怜玉指寒。<BR>
</font></big>
<font color="#400080">银锁重关听未辟，不如眠去梦中看。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷124_10 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制早度蒲津关】<a
href="authers/qzz_0380.htm" target="_blank"></font><font size="3" color="#0080FF"><font face="黑体">徐安贞</font></a></big> 
<br>
</font><br>
<font color="#400080">仙掌临秦甸，虹桥辟晋关。两都分地险，一曲度河湾。<BR>
</font></big>
<font color="#400080">路得津门要，时称古戍闲。城花春正发，岸柳曙堪攀。<BR>
</font></big>
<font color="#400080">后乘犹临水，前旌欲换山。长安回望日，宸御六龙还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷124_11 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制答二相出雀鼠谷】<a
href="authers/qzz_0380.htm" target="_blank"></font><font size="3" color="#0080FF"><font face="黑体">徐安贞</font></a></big> 
<br>
</font><br>
<font color="#400080">两臣初入梦，二月扈巡边。涧北寒犹在，山南春半传。<BR>
</font></big>
<font color="#400080">颂声先奉御，辰象复回天。云日明千里，旌旗照一川。<BR>
</font></big>
<font color="#400080">柳阴低辇路，草色变新田。还望汾阳近，宸游自然。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷124_12 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0380.htm" target="_blank"></font><font size="3" color="#0080FF"><font face="黑体">徐安贞</font></a></big> 
<br>
</font><br>
<font color="#400080">暮雨衣犹湿，春风帆正开。（《云溪友议》）<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷124_13 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制答张说南出雀鼠谷】<a
href="authers/qzz_0381.htm" target="_blank"></font><font size="3" color="#0080FF"><font face="黑体">崔翘</font></a></big> 
<br>
</font><br>
<font color="#400080">硖路绕河汾，晴光拂曙氛。笳吟中岭树，仗入半峰云。<BR>
</font></big>
<font color="#400080">顿觉山原尽，平看邑里分。早行芳草迥，晚憩好风熏。<BR>
</font></big>
<font color="#400080">嘉颂推英宰，春游扈圣君。共欣承睿渥，日月照天文。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷124_14 </em></strong></font><font
face="黑体" color="#800080"> </font><font size="4" color="#800080" face="宋体">【送友人使夷陵】<a
href="authers/qzz_0381.htm" target="_blank"></font><font size="3" color="#0080FF"><font face="黑体">崔翘</font></a></big> 
<br>
</font><br>
<font color="#400080">猿鸣三峡里，行客旧沾裳。复道从兹去，思君不暂忘。<BR>
</font></big>
<font color="#400080">开襟春叶短，分手夏条长。独有幽庭桂，年年空自芳。
<P><big><font size="3" face="黑体" color="#000080"><strong><em>&nbsp;&nbsp; 卷124_15 </em></strong></font><font
face="黑体" color="#800080"> </font><font size="4" color="#800080" face="宋体">【郑郎中山亭】<a
href="authers/qzz_0381.htm" target="_blank"></font><font size="3" color="#0080FF"><font face="黑体">崔翘</font></a></big> 
<br>
</font><br>
<font color="#400080">篆笔飞章暇，园亭染翰游。地奇人境别，事远俗尘收。<BR>
</font></big>
<font color="#400080">书阁山云起，琴斋涧月留。泉清鳞影见，树密鸟声幽。<BR>
</font></big>
<font color="#400080">杜馥熏梅雨，荷香送麦秋。无劳置驿骑，文酒可相求。
<P><big><font size="3" face="黑体" color="#000080"><strong><em>&nbsp;&nbsp; 卷124_16 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制答张说扈从南出雀鼠谷】<a
href="authers/qzz_0382.htm" target="_blank"></font><font size="3" color="#0080FF"><font face="黑体">梁升卿</font></a></big> 
<br>
</font><br>
<font color="#400080">何意重关道，千年过圣皇。幽林承睿泽，闲客见清光。<BR>
</font></big>
<font color="#400080">日御仙途远，山灵寿域长。寒云入晋薄，春树隔汾香。<BR>
</font></big>
<font color="#400080">国佐同时雨，天文属岁阳。从来汉家盛，未若此巡方。
<P><big><font size="3" face="黑体" color="#000080"><strong><em>&nbsp;&nbsp; 卷124_17 </em></strong></font><font
face="黑体" color="#800080"> </font><font size="4" color="#800080" face="宋体">【白云溪】<a
href="authers/qzz_0383.htm" target="_blank"></font><font size="3" color="#0080FF"><font face="黑体">吴巩</font></a></big> 
<br>
</font><br>
<font color="#400080">山径入修篁，深林蔽日光。夏云生嶂远，瀑水引溪长。<BR>
</font></big>
<font color="#400080">秀迹逢皆胜，清芬坐转凉。回看玉樽夕，归路赏前忘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷124_18 </em></strong></font><font
face="黑体" color="#800080"> </font><font size="4" color="#800080" face="宋体">【题奉国寺】<a
href="authers/qzz_0384.htm" target="_blank"></font><font size="3" color="#0080FF"><font face="黑体">陆海</font></a></big> 
<br>
</font><br>
<font color="#400080">新秋夜何爽，露下风转凄。一磬竹林外，千灯花塔西。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷124_19 </em></strong></font><font
face="黑体" color="#800080"> </font><font size="4" color="#800080" face="宋体">【题龙门寺】<a
href="authers/qzz_0384.htm" target="_blank"></font><font size="3" color="#0080FF"><font face="黑体">陆海</font></a></big> 
<br>
</font><br>
<font color="#400080">窗灯林霭里，闻磬水声中。更与龙华会，炉烟满夕风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷124_20 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0384.htm" target="_blank"></font><font size="3" color="#0080FF"><font face="黑体">陆海</font></a></big> 
<br>
</font><br>
<font color="#400080">忽然一曲称君心，破却中人百家产。（《讽刺诗》）<br><BR>
<font color="#400080">城外平人驱欲尽，帐中犹打衮花球。（《讽刺诗》）<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷124_21 </em></strong></font><font
face="黑体" color="#800080"> </font><font size="4" color="#800080" face="宋体">【白牡丹】<a
href="authers/qzz_0385.htm" target="_blank"></font><font size="3" color="#0080FF"><font face="黑体">裴士淹</font></a></big> 
<br>
</font><br>
<font color="#400080">长安年少惜春残，争认慈恩紫牡丹。<br>别有玉盘乘露冷，无人起就月中看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷124_22 </em></strong></font><font
face="黑体" color="#800080"> </font><font size="4" color="#800080" face="宋体">【和从叔禄衷日早朝】<a
href="authers/qzz_0386.htm" target="_blank"></font><font size="3" color="#0080FF"><font face="黑体">李元操</font></a></big> 
<br>
</font><br>
<font color="#400080">铜浑变秋节，玉律动年灰。暧暧城霞旦，隐隐禁门开。<BR>
</font></big>
<font color="#400080">众灵凑仙府，百神朝帝台。叶令双凫至，梁王驷马来。<BR>
</font></big>
<font color="#400080">戈a映林阙，歌管拂尘埃。保章望瑞气，尚书免火灾。<BR>
</font></big>
<font color="#400080">冠冕多秀士，簪裾饶上才。谁怜张仲蔚，日暮反蒿莱。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷124_23 </em></strong></font><font
face="黑体" color="#800080"> </font><font size="4" color="#800080" face="宋体">【昭君怨】<a
href="authers/qzz_0387.htm" target="_blank"></font><font size="3" color="#0080FF"><font face="黑体">顾朝阳</font></a></big> 
<br>
</font><br>
<font color="#400080">莫将铅粉匣，不用镜花光。一去边城路，何情更画妆。<BR>
</font></big>
<font color="#400080">影销胡地月，衣尽汉宫香。妾死非关命，都缘怨断肠。
<P><big><font size="3" face="黑体" color="#000080"><strong><em>&nbsp;&nbsp; 卷124_24 </em></strong></font><font
face="黑体" color="#800080"> </font><font size="4" color="#800080" face="宋体">【西塞山下回舟作】<a
href="authers/qzz_0388.htm" target="_blank"></font><font size="3" color="#0080FF"><font face="黑体">陶岘</font></a></big> 
<br>
</font><br>
<font color="#400080">匡庐旧业是谁主，吴越新居安此生。白发数茎归未得，<BR>
</font></big>
<font color="#400080">青山一望计还成。鸦翻枫叶夕阳动，鹭立芦花秋水明。<BR>
</font></big>
<font color="#400080">从此舍舟何所诣，酒旗歌扇正相迎。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
