<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百一十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百一十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷813_1 </em></strong></font><font
face="黑体" color="#800080"> </font><font size="4" color="#800080" face="宋体">【送吕郎中赴沧州】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">出守沧州去，西风送旆旌。路遥经几郡，地尽到孤城。<BR>
</font></big>
<font color="#400080">拜庙千山绿，登楼遍海清。何人共东望，日向积涛生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_2 </em></strong></font><font
face="黑体" color="#800080"> </font><font size="4" color="#800080" face="宋体">【书马如文石门居】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">别业逸高情，暮泉喧客亭。林回天阙近，雨过石门青。<BR>
</font></big>
<font color="#400080">野果谁来拾，山禽独卧听。要迎文会友，时复扫柴扃。
<P><big><font size="3" face="黑体" color="#000080"><strong><em>&nbsp;&nbsp; 卷813_3 </em></strong></font><font
face="黑体" color="#800080"> </font><font size="4" color="#800080" face="宋体">【送章正字秩满东归】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">朝衣登别席，春色满秦关。芸阁吏谁替，海门身又还。<BR>
</font></big>
<font color="#400080">寻僧流水僻，见月远林闲。虽是忘机者，难齐去住间。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_4 </em></strong></font><font
face="黑体" color="#800080"> </font><font size="4" color="#800080" face="宋体">【赋得望远山送客归】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">遥山寒雨过，正向暮天横。隐隐凌云出，苍苍与水平。<BR>
</font></big>
<font color="#400080">何时凝厚地，几处映孤城。归客秋风里，回看伤别情。<br>
<P><big><font size="3" face="黑体" color="#000080"><strong><em>&nbsp;&nbsp; 卷813_5 </em></strong></font><font
face="黑体" color="#800080"> </font><font size="4" color="#800080" face="宋体">【送宜春裴宰是将军F之孙】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">垂白方为县，徒知大父雄。山春南去棹，楚夜北飞鸿。<BR>
</font></big>
<font color="#400080">叠嶂和云灭，孤城与岭通。谁知持惠化，一境动清风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_6 </em></strong></font><font
face="黑体" color="#800080"> </font><font size="4" color="#800080" face="宋体">【送朴山人归日本】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">海霁晚帆开，应无乡信催。水从荒外积，人指日边回。<BR>
</font></big>
<font color="#400080">望国乘风久，浮天绝岛来。傥因华夏使，书札转悠哉。
<P><big><font size="3" face="黑体" color="#000080"><strong><em>&nbsp;&nbsp; 卷813_7 </em></strong></font><font
face="黑体" color="#800080"> </font><font size="4" color="#800080" face="宋体">【送姚宰任吉州安福县（一作送王明府之任安福）】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">落絮满衣裳，携琴问酒乡。挂帆南入楚，到县半浮湘。<BR>
</font></big>
<font color="#400080">吏散翠禽下，庭闲斑竹长。人安宜远泛，沙上蕙兰香。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_8 </em></strong></font><font
face="黑体" color="#800080"> </font><font size="4" color="#800080" face="宋体">【送李少府之任临邛】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">邛南方作尉，调补一何卑。发论唯公干，承家乃帝枝。<BR>
</font></big>
<font color="#400080">山长风袅栈，江荫石和澌。旧井王孙宅，还寻独有期。<br>
<P><big><font size="3" face="黑体" color="#000080"><strong><em>&nbsp;&nbsp; 卷813_9 </em></strong></font><font
face="黑体" color="#800080"> </font><font size="4" color="#800080" face="宋体">【游山寺】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">千峰路盘尽，林寺昔何名。步步入山影，房房闻水声。<BR>
</font></big>
<font color="#400080">多年人迹断，残照石阴清。自可求居止，安闲过此生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_10 </em></strong></font><font
face="黑体" color="#800080"> </font><font size="4" color="#800080" face="宋体">【酬姚员外见过林下】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">扫苔迎五马，莳药过申钟。鹤共林僧见，云随野客逢。<BR>
</font></big>
<font color="#400080">入楼山隔水，滴旆露垂松。日暮题诗去，空知雅调重。
<P><big><font size="3" face="黑体" color="#000080"><strong><em>&nbsp;&nbsp; 卷813_11 </em></strong></font><font
face="黑体" color="#800080"> </font><font size="4" color="#800080" face="宋体">【寄华州马戴（一作秋中闻马戴游华山因寄）】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">三峰待秋上，鸟外挂衣巾。犹见无穷景，应非暂往身。<BR>
</font></big>
<font color="#400080">水寒仙掌路，山远华阳人。欲问坛边月，寻思阙复新。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_12 </em></strong></font><font
face="黑体" color="#800080"> </font><font size="4" color="#800080" face="宋体">【秋夜寄青龙寺空贞二上人】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">夜来思道侣，木叶向人飘。精舍池边古，秋山树下遥。<BR>
</font></big>
<font color="#400080">磬寒彻几里，云白已经宵。未得同居止，萧然自寂寥。<br>
<P><big><font size="3" face="黑体" color="#000080"><strong><em>&nbsp;&nbsp; 卷813_13 </em></strong></font><font
face="黑体" color="#800080"> </font><font size="4" color="#800080" face="宋体">【过杏溪寺寄姚员外】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">门径众峰头，盘岩复转沟。云僧随树老，杏水落江流。<BR>
</font></big>
<font color="#400080">峡有时到，秦人今日游。谢公多晚眺，此景在南楼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_14 </em></strong></font><font
face="黑体" color="#800080"> </font><font size="4" color="#800080" face="宋体">【送僧归中条（一作送觉法师往中条旧隐）】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">夜叶动飘飘，寒来话数宵。卷经归鸟外，转雪过山椒。<BR>
</font></big>
<font color="#400080">旧长松杉大，难行水石遥。元戎宗内学，应就白云招。
<P><big><font size="3" face="黑体" color="#000080"><strong><em>&nbsp;&nbsp; 卷813_15 </em></strong></font><font
face="黑体" color="#800080"> </font><font size="4" color="#800080" face="宋体">【送人罢举东游】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">东堂今已负，况此远行难。兼雨风声过，连天草色干。<BR>
</font></big>
<font color="#400080">鸿嘶荒垒闭，兵烧广川寒。若向龙门宿，悬知拭泪看。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_16 </em></strong></font><font
face="黑体" color="#800080"> </font><font size="4" color="#800080" face="宋体">【金州冬月陪太守游池（一作林下对雪送僧归草堂寺）】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">残腊雪纷纷，林间起送君。苦吟行迥野，投迹向寒云。<BR>
</font></big>
<font color="#400080">绝顶晴多去，幽泉冻不闻。唯应草堂寺，高枕脱人群。<br>
<P><big><font size="3" face="黑体" color="#000080"><strong><em>&nbsp;&nbsp; 卷813_17 </em></strong></font><font
face="黑体" color="#800080"> </font><font size="4" color="#800080" face="宋体">【寄青龙寺原上人（一作冬日寄僧友）】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">敛屦入寒竹，安禅过漏声。高杉残子落，深井冻痕生。<BR>
</font></big>
<font color="#400080">罢磬风枝动，悬灯雪屋明。何当招我宿，乘月上方行。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_18 </em></strong></font><font
face="黑体" color="#800080"> </font><font size="4" color="#800080" face="宋体">【秋寄从兄贾岛（一作秋夜宿西林寄贾岛）】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">暝虫喧暮色，默思坐西林。听雨寒更彻，开门落叶深。<BR>
</font></big>
<font color="#400080">昔因京邑病，并起洞庭心。亦是吾兄事，迟回共至今。
<P><big><font size="3" face="黑体" color="#000080"><strong><em>&nbsp;&nbsp; 卷813_19 </em></strong></font><font
face="黑体" color="#800080"> </font><font size="4" color="#800080" face="宋体">【新年】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">燃灯朝复夕，渐作长年身。紫阁未归日，青门又见春。<BR>
</font></big>
<font color="#400080">掩关寒过尽，开定草生新。自有林中趣，谁惊岁去频。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_20 </em></strong></font><font
face="黑体" color="#800080"> </font><font size="4" color="#800080" face="宋体">【夏日送崔秀才游南】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">南方山水地，念子为贫游。纵是逢佳景，那能缓旅愁。<BR>
</font></big>
<font color="#400080">夕阳行远道，烦暑在孤舟。莫向巴江过，猿啼促泪流。<br>
<P><big><font size="3" face="黑体" color="#000080"><strong><em>&nbsp;&nbsp; 卷813_21 </em></strong></font><font
face="黑体" color="#800080"> </font><font size="4" color="#800080" face="宋体">【晚秋酬姚合见寄】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">新命起高眠，江湖空浩然。木衰犹有菊，燕去即无蝉。<BR>
</font></big>
<font color="#400080">分察千官内，孤怀远岳边。萧条人外寺，暌阻又经年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_22 </em></strong></font><font
face="黑体" color="#800080"> </font><font size="4" color="#800080" face="宋体">【暮秋宿友人居】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">招我郊居宿，开门但苦吟。秋眠山烧尽，暮歇竹园深。<BR>
</font></big>
<font color="#400080">寒浦鸿相叫，风窗月欲沈。翻嫌坐禅石，不在此松阴。
<P><big><font size="3" face="黑体" color="#000080"><strong><em>&nbsp;&nbsp; 卷813_23 </em></strong></font><font
face="黑体" color="#800080"> </font><font size="4" color="#800080" face="宋体">【送李骑曹之武宁（一作送威武李骑曹之灵武宁省）】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">一岁一归宁，凉天数骑行。河来当塞曲，山远与沙平。<BR>
</font></big>
<font color="#400080">纵猎旗风卷，听笳帐月生。新鸿引寒色，回日满京城。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_24 </em></strong></font><font
face="黑体" color="#800080"> </font><font size="4" color="#800080" face="宋体">【秋日寄厉玄先辈】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">杨柳起秋色，故人犹未还。别离俱自苦，少壮岂能闲。<BR>
</font></big>
<font color="#400080">夜雨吟残烛，秋城忆远山。何当一相见，语默此林间。<br>
<P><big><font size="3" face="黑体" color="#000080"><strong><em>&nbsp;&nbsp; 卷813_25 </em></strong></font><font
face="黑体" color="#800080"> </font><font size="4" color="#800080" face="宋体">【冬晚与诸文士会太仆田卿宅】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">从容启华馆，馔玉复烧兰。是岁兹旬尽，良宵几刻残。<BR>
</font></big>
<font color="#400080">风回松竹动，人息斗牛寒。此后思良集，须期月再圆。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_26 </em></strong></font><font
face="黑体" color="#800080"> </font><font size="4" color="#800080" face="宋体">【赠诗僧】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">寒山对水塘，竹叶影侵堂。洗药冰生岸，开门月满床。<BR>
</font></big>
<font color="#400080">病多身又老，枕倦夜兼长。来谒吾曹者，呈诗问否臧。
<P><big><font size="3" face="黑体" color="#000080"><strong><em>&nbsp;&nbsp; 卷813_27 </em></strong></font><font
face="黑体" color="#800080"> </font><font size="4" color="#800080" face="宋体">【寒夜过睿川师院】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">长生推献寿，法坐四朝登。问难无强敌，声名掩古僧。<BR>
</font></big>
<font color="#400080">绝尘苔积地，栖竹鸟惊灯。语默俱忘寐，残窗半月棱。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_28 </em></strong></font><font
face="黑体" color="#800080"> </font><font size="4" color="#800080" face="宋体">【送颢法师往太原讲兼呈李司徒】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">近腊辞精舍，并州谒尚公。路长山忽尽，塞广雪无穷。<BR>
</font></big>
<font color="#400080">讲席开晴垒，禅衣涉远风。闻经诸弟子，应满此门中。<br>
<P><big><font size="3" face="黑体" color="#000080"><strong><em>&nbsp;&nbsp; 卷813_29 </em></strong></font><font
face="黑体" color="#800080"> </font><font size="4" color="#800080" face="宋体">【冬日诸禅自商山礼正师真塔回见访】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">久思今忽来，双屦污青苔。拂雪从山起，过房礼塔回。<BR>
</font></big>
<font color="#400080">偈留闲夜作，禅请暂时开。欲作孤云去，赋诗余不才。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_30 </em></strong></font><font
face="黑体" color="#800080"> </font><font size="4" color="#800080" face="宋体">【题青龙寺纵公房】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">从谁得法印，不离上方传。夕磬城霜下，寒房竹月圆。<BR>
</font></big>
<font color="#400080">烟残衰木畔，客住积云边。未隐沧洲去，时来于此禅。
<P><big><font size="3" face="黑体" color="#000080"><strong><em>&nbsp;&nbsp; 卷813_31 </em></strong></font><font
face="黑体" color="#800080"> </font><font size="4" color="#800080" face="宋体">【赠圭峰禅师（一作寄圭峰宗密师）】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">绝壑禅床底，泉分落石层。雾交高顶草，云隐下方灯。<BR>
</font></big>
<font color="#400080">朝满倾心客，溪连学道僧。半旬持一食，此事有谁能。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_32 </em></strong></font><font
face="黑体" color="#800080"> </font><font size="4" color="#800080" face="宋体">【陪姚合游金州南池（一作金州夏晚陪姚合员外游南池）】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">柳暗清波涨，冲萍复漱苔。张筵白鸟起，扫岸使君来。<BR>
</font></big>
<font color="#400080">洲岛秋应没，荷花晚尽开。高城吹角绝，驺驭尚裴回。<br>
<P><big><font size="3" face="黑体" color="#000080"><strong><em>&nbsp;&nbsp; 卷813_33 </em></strong></font><font
face="黑体" color="#800080"> </font><font size="4" color="#800080" face="宋体">【金州别姚合】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">日日西亭上，春留到夏残。言之离别易，勉以道途难。<BR>
</font></big>
<font color="#400080">山出一千里，溪行三百滩。松间楼里月，秋入五陵看。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_34 </em></strong></font><font
face="黑体" color="#800080"> </font><font size="4" color="#800080" face="宋体">【夏日送田中丞赴蔡州】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">出守汝南城，应多恋阙情。地遥人久望，风起旆初行。<BR>
</font></big>
<font color="#400080">楚庙繁蝉断，淮田细雨生。赏心知有处，蒋宅古津平。
<P><big><font size="3" face="黑体" color="#000080"><strong><em>&nbsp;&nbsp; 卷813_35 </em></strong></font><font
face="黑体" color="#800080"> </font><font size="4" color="#800080" face="宋体">【菊】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">东篱摇落后，密艳被寒催。夹雨惊新拆，经霜忽尽开。<BR>
</font></big>
<font color="#400080">野香盈客袖，禁蕊泛天杯。不共春兰并，悠扬远蝶来。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_36 </em></strong></font><font
face="黑体" color="#800080"> </font><font size="4" color="#800080" face="宋体">【松】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">枝干怪鳞皴，烟梢出涧新。屈盘高极目，苍翠远惊人。<BR>
</font></big>
<font color="#400080">待鹤移阴过，听风落子频。青青寒木外，自与九霄邻。<br>
<P><big><font size="3" face="黑体" color="#000080"><strong><em>&nbsp;&nbsp; 卷813_37 </em></strong></font><font
face="黑体" color="#800080"> </font><font size="4" color="#800080" face="宋体">【兰】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">兰色结春光，氛氲掩众芳。过门阶露叶，寻泽径连香。<BR>
</font></big>
<font color="#400080">畹静风吹乱，亭秋雨引长。灵均曾采撷，纫挂荷裳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_38 </em></strong></font><font
face="黑体" color="#800080"> </font><font size="4" color="#800080" face="宋体">【陨叶】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">绕巷夹溪红，萧条逐北风。别林遗宿鸟，浮水载鸣虫。<BR>
</font></big>
<font color="#400080">石小埋初尽，枝长落未终。带霜书丽什，闲读白云中。
<P><big><font size="3" face="黑体" color="#000080"><strong><em>&nbsp;&nbsp; 卷813_39 </em></strong></font><font
face="黑体" color="#800080"> </font><font size="4" color="#800080" face="宋体">【李常侍书堂】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">结构因坟籍，檐前竹未生。涂油窗日早，阅椠幌风轻。<BR>
</font></big>
<font color="#400080">息架蛩惊客，垂灯雨过城。已应穷古史，师律孰齐名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_40 </em></strong></font><font
face="黑体" color="#800080"> </font><font size="4" color="#800080" face="宋体">【寄和蔡州田郎中（一作寄和蔡州中丞题蒋亭）】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">遗迹仍留蔡，幽人出汉朝。门深荒径在，台迥数峰遥。<BR>
</font></big>
<font color="#400080">岸石欹相倚，窗松偃未凋。寻思方一去，岂待使君招。<br>
<P><big><font size="3" face="黑体" color="#000080"><strong><em>&nbsp;&nbsp; 卷813_41 </em></strong></font><font
face="黑体" color="#800080"> </font><font size="4" color="#800080" face="宋体">【经贞女祠】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">朝赛暮还祈，开唐复历隋。精诚山雨至，岁月庙松衰。<BR>
</font></big>
<font color="#400080">窥穴龙潭黑，过门鸟道危。不同巫峡女，来往楚王祠。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_42 </em></strong></font><font
face="黑体" color="#800080"> </font><font size="4" color="#800080" face="宋体">【行汉水晚次神滩阻风】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">惊风山半起，舟子忽停桡。岸荻吹先乱，滩声落更跳。<BR>
</font></big>
<font color="#400080">听松今欲暮，过岛或明朝。若尽平生趣，东浮看石桥。
<P><big><font size="3" face="黑体" color="#000080"><strong><em>&nbsp;&nbsp; 卷813_43 </em></strong></font><font
face="黑体" color="#800080"> </font><font size="4" color="#800080" face="宋体">【送田中丞使西戎（同用旗字）】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">朝元下赤墀，玉节使西夷。关陇风回首，河湟雪洒旗。<BR>
</font></big>
<font color="#400080">碛砂行几月，戎帐到何时。应尽平生志，高全大国仪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_44 </em></strong></font><font
face="黑体" color="#800080"> </font><font size="4" color="#800080" face="宋体">【送董正字归觐毗陵】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">暂辞雠校去，未发见新鸿。路入江波上，人归楚邑东。<BR>
</font></big>
<font color="#400080">山遥晴出树，野极暮连空。何以念兄弟，应思洁膳同。<br>
<P><big><font size="3" face="黑体" color="#000080"><strong><em>&nbsp;&nbsp; 卷813_45 </em></strong></font><font
face="黑体" color="#800080"> </font><font size="4" color="#800080" face="宋体">【送邵锡及第归湖州】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">春关鸟罢啼，归庆浙烟西。郡守招延重，乡人慕仰齐。<BR>
</font></big>
<font color="#400080">橘青逃暑寺，茶长隔湖溪。乘暇知高眺，微应辨会稽。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_46 </em></strong></font><font
face="黑体" color="#800080"> </font><font size="4" color="#800080" face="宋体">【送薛重中丞充太原副使】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">中司出华省，副相晋阳行。书答偏州启，筹参上将营。<BR>
</font></big>
<font color="#400080">踏沙夜马细，吹雨晓笳清。正报胡尘灭，桃花汾水生。
<P><big><font size="3" face="黑体" color="#000080"><strong><em>&nbsp;&nbsp; 卷813_47 </em></strong></font><font
face="黑体" color="#800080"> </font><font size="4" color="#800080" face="宋体">【送灵武李侍御】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">灵州天一涯，幕客似还家。地得江南壤，程分碛里砂。<BR>
</font></big>
<font color="#400080">禁盐调上味，麦穗结秋花。前席因筹画，清吟塞日斜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_48 </em></strong></font><font
face="黑体" color="#800080"> </font><font size="4" color="#800080" face="宋体">【冬夜姚侍御宅送李廓少府】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">王事圭峰下，将还禁漏馀。偶欢新岁近，惜别后期疏。<BR>
</font></big>
<font color="#400080">雪罢见来吏，川昏聊整车。独吟多暇日，应寄柏台书。<br>
<P><big><font size="3" face="黑体" color="#000080"><strong><em>&nbsp;&nbsp; 卷813_49 </em></strong></font><font
face="黑体" color="#800080"> </font><font size="4" color="#800080" face="宋体">【送喻凫及第归阳羡】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">姓字载科名，无过子最荣。宗中初及第，江上觐难兄。<BR>
</font></big>
<font color="#400080">月向波涛没，茶连洞壑生。石桥高思在，且为看东坑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_50 </em></strong></font><font
face="黑体" color="#800080"> </font><font size="4" color="#800080" face="宋体">【送沅江宋明府即开府Z之孙】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">初闻从事日，鄂渚动芳菲。一遂钧衡荐，今为长吏归。<BR>
</font></big>
<font color="#400080">人临沅水望，雁映楚山飞。唯有传声政，家风重发挥。
<P><big><font size="3" face="黑体" color="#000080"><strong><em>&nbsp;&nbsp; 卷813_51 </em></strong></font><font
face="黑体" color="#800080"> </font><font size="4" color="#800080" face="宋体">【送薛秀才游河中兼投任郎中留后】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">诗古赋纵横，令人畏后生。驾言游禹迹，知己在蒲城。<BR>
</font></big>
<font color="#400080">日射云烟散，风吹草木荣。孤吟临寇境，莫问请长缨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_52 </em></strong></font><font
face="黑体" color="#800080"> </font><font size="4" color="#800080" face="宋体">【寄姚谏议】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">鸣鞭静路尘，籍籍谏垣臣。函疏辞专密，炉香立独亲。<BR>
</font></big>
<font color="#400080">箧多临水作，窗宿卧云人。危坐开寒纸，灯前起草频。<br>
<P><big><font size="3" face="黑体" color="#000080"><strong><em>&nbsp;&nbsp; 卷813_53 </em></strong></font><font
face="黑体" color="#800080"> </font><font size="4" color="#800080" face="宋体">【大理正任二十和江淹拟古诗二十章寄示】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">不啻回青眼，应疑似碧云。古风真往哲，雅道滥朝闻。<BR>
</font></big>
<font color="#400080">活狱威豪右，销时赖典坟。如何经济意，未克致吾君。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷813_54 </em></strong></font><font
face="黑体" color="#800080"> </font><font size="4" color="#800080" face="宋体">【寄殿院薛侍御】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">名高意本闲，浮俗自难攀。佐蜀连钱出，朝天獬豸还。<BR>
</font></big>
<font color="#400080">回翔历清院，弹奏迥离班。休浣通玄旨，留僧昼掩关。
<P><big><font size="3" face="黑体" color="#000080"><strong><em>&nbsp;&nbsp; 卷813_55 </em></strong></font><font
face="黑体" color="#800080"> </font><font size="4" color="#800080" face="宋体">【禅林寺】<a
href="authers/qzz_1798.htm" target="_blank"></font><font size="3" color="#0080FF"><font face="黑体">无可</font></a></big> 
<br>
</font><br>
<font color="#400080">台山朝佛陇，胜地绝埃氛。冷色石桥月，素光华顶云。<BR>
</font></big>
<font color="#400080">远泉和雪溜，幽磬带松闻。终断游方念，炉香继此焚。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
