<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百三十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百三十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷132_1 </em></strong></font><font
face="黑体" color="#800080"> </font><font size="4" color="#800080" face="宋体">【湘夫人】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">九嶷日已暮，三湘云复愁。霭罗袂色，潺江水流。<BR>
</font></big>
<font color="#400080">佳期来北渚，捐佩在芳洲。
<P><big><font size="3" face="黑体" color="#000080"><strong><em>&nbsp;&nbsp; 卷132_2 </em></strong></font><font
face="黑体" color="#800080"> </font><font size="4" color="#800080" face="宋体">【塞下曲】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">黄云雁门郡，日暮风沙里。千骑黑貂裘，皆称羽林子。<BR>
</font></big>
<font color="#400080">金笳吹朔雪，铁马嘶云水。帐下饮蒲萄，平生寸心是。
<P><big><font size="3" face="黑体" color="#000080"><strong><em>&nbsp;&nbsp; 卷132_3 </em></strong></font><font
face="黑体" color="#800080"> </font><font size="4" color="#800080" face="宋体">【古塞下曲】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">行人朝走马，直指蓟城傍。蓟城通漠北，万里别吾乡。<BR>
</font></big>
<font color="#400080">海上千烽火，沙中百战场。军书发上郡，春色度河阳。<BR>
</font></big>
<font color="#400080">袅袅汉宫柳，青青胡地桑。琵琶出塞曲，横笛断君肠。
<P><big><font size="3" face="黑体" color="#000080"><strong><em>&nbsp;&nbsp; 卷132_4 </em></strong></font><font
face="黑体" color="#800080"> </font><font size="4" color="#800080" face="宋体">【渔父歌】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">白首何老人，蓑笠蔽其身。避世长不仕，钓鱼清江滨。<BR>
</font></big>
<font color="#400080">浦沙明濯足，山月静垂纶。寓宿湍与濑，行歌秋复春。<BR>
</font></big>
<font color="#400080">持竿湘岸竹，k火芦洲薪。绿水饭香稻，青荷包紫鳞。<BR>
</font></big>
<font color="#400080">于中还自乐，所欲全吾真。而笑独醒者，临流多苦辛。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_5 </em></strong></font><font
face="黑体" color="#800080"> </font><font size="4" color="#800080" face="宋体">【东京寄万楚】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">C落久无用，隐身甘采薇。仍闻薄宦者，还事田家衣。<BR>
</font></big>
<font color="#400080">颍水日夜流，故人相见稀。春山不可望，黄鸟东南飞。<BR>
</font></big>
<font color="#400080">濯足岂长往，一樽聊可依。了然潭上月，适我胸中机。<BR>
</font></big>
<font color="#400080">在昔同门友，如今出处非。优游白虎殿，偃息青琐闱。<BR>
</font></big>
<font color="#400080">且有荐君表，当看携手归。寄书不待面，兰空芳菲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_6 </em></strong></font><font
face="黑体" color="#800080"> </font><font size="4" color="#800080" face="宋体">【寄焦炼师】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">得道凡百岁，烧丹惟一身。悠悠孤峰顶，日见三花春。<BR>
</font></big>
<font color="#400080">白鹤翠微里，黄精幽涧滨。始知世上客，不及山中人。<BR>
</font></big>
<font color="#400080">仙境若在梦，朝云如可亲。何由睹颜色，挥手谢风尘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_7 </em></strong></font><font
face="黑体" color="#800080"> </font><font size="4" color="#800080" face="宋体">【望鸣皋山白云寄洛阳卢主簿】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">饮马伊水中，白云鸣皋上。氛氲山绝顶，行子时一望。<BR>
</font></big>
<font color="#400080">照日龙虎姿，攒空冰雪状。偈馕匆眩蚝鱿嘞颉<BR>
</font></big>
<font color="#400080">皎皎横绿林，霏霏澹青嶂。远映村更失，孤高鹤来傍。<BR>
</font></big>
<font color="#400080">胜气欣有逢，仙游且难访。故人吏京剧，每事多闲放。<BR>
</font></big>
<font color="#400080">室画峨眉峰，心格洞庭浪。惜哉清兴里，不见予所尚。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_8 </em></strong></font><font
face="黑体" color="#800080"> </font><font size="4" color="#800080" face="宋体">【寄万齐融】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">名高不择仕，委世随虚舟。小邑常叹屈，故乡行可游。<BR>
</font></big>
<font color="#400080">青枫半村户，香稻盈田畴。为政日清净，何人同海鸥。<BR>
</font></big>
<font color="#400080">摇巾北林夕，把菊东山秋。对酒池云满，向家湖水流。<BR>
</font></big>
<font color="#400080">岸阴止鸣鹄，山色映潜虬。靡靡俗中理，萧萧川上幽。<BR>
</font></big>
<font color="#400080">昔年至吴郡，常隐临江楼。我有一书札，因之芳杜洲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_9 </em></strong></font><font
face="黑体" color="#800080"> </font><font size="4" color="#800080" face="宋体">【赠张旭】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">张公性嗜酒，豁达无所营。皓首穷草隶，时称太湖精。<BR>
</font></big>
<font color="#400080">露顶据胡床，长叫三五声。兴来洒素壁，挥笔如流星。<BR>
</font></big>
<font color="#400080">下舍风萧条，寒草满户庭。问家何所有，生事如浮萍。<BR>
</font></big>
<font color="#400080">左手持蟹螯，右手执丹经。瞪目视霄汉，不知醉与醒。<BR>
</font></big>
<font color="#400080">诸宾且方坐，旭日临东城。荷叶裹江鱼，白瓯贮香粳。<BR>
</font></big>
<font color="#400080">微禄心不屑，放神于八。时人不识者，即是安期生。<br>
<P><big><font size="3" face="黑体" color="#000080"><strong><em>&nbsp;&nbsp; 卷132_10 </em></strong></font><font
face="黑体" color="#800080"> </font><font size="4" color="#800080" face="宋体">【赠苏明府】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">苏君年几许，状貌如玉童。采药傍梁宋，共言随日翁。<BR>
</font></big>
<font color="#400080">常辞小县宰，一往东山东。不复有家室，悠悠人世中。<BR>
</font></big>
<font color="#400080">子孙皆老死，相识悲转蓬。发白还更黑，身轻行若风。<BR>
</font></big>
<font color="#400080">泛然无所系，心与孤云同。出入虽一杖，安然知始终。<BR>
</font></big>
<font color="#400080">愿闻素女事，去采山花丛。诱我为弟子，逍遥寻葛洪。
<P><big><font size="3" face="黑体" color="#000080"><strong><em>&nbsp;&nbsp; 卷132_11 </em></strong></font><font
face="黑体" color="#800080"> </font><font size="4" color="#800080" face="宋体">【登首阳山谒夷齐庙】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">古人已不见，乔木竟谁过。寂寞首阳山，白云空复多。<BR>
</font></big>
<font color="#400080">苍苔归地骨，皓首采薇歌。毕命无怨色，成仁其若何。<BR>
</font></big>
<font color="#400080">我来入遗庙，时候微清和。落日吊山鬼，回风吹女萝。<BR>
</font></big>
<font color="#400080">石崖向西豁，引领望黄河。千里一飞鸟，孤光东逝波。<BR>
</font></big>
<font color="#400080">驱车层城路，惆怅此岩阿。
<P><big><font size="3" face="黑体" color="#000080"><strong><em>&nbsp;&nbsp; 卷132_12 </em></strong></font><font
face="黑体" color="#800080"> </font><font size="4" color="#800080" face="宋体">【谒张果先生】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">先生谷神者，甲子焉能计。自说轩辕师，于今几千岁。<BR>
</font></big>
<font color="#400080">寓游城郭里，浪迹希夷际。应物云无心，逢时舟不系。<BR>
</font></big>
<font color="#400080">餐霞断火粒，野服兼荷制。白雪净肌肤，青松养身世。<BR>
</font></big>
<font color="#400080">韬精殊豹隐，炼骨同蝉蜕。忽去不知谁，偶来宁有契。<BR>
</font></big>
<font color="#400080">二仪齐寿考，六合随休憩。彭聃犹婴孩，松期且微细。<BR>
</font></big>
<font color="#400080">尝闻穆天子，更忆汉皇帝。亲屈万乘尊，将穷四海裔。<BR>
</font></big>
<font color="#400080">车徒遍草木，锦帛招谈说。八骏空往还，三山转亏蔽。<BR>
</font></big>
<font color="#400080">吾君感至德，玄老欣来诣。受金殿开，清斋玉堂闭。<BR>
</font></big>
<font color="#400080">笙歌迎拜首，羽帐崇严卫。禁柳垂香炉，宫花拂仙袂。<BR>
</font></big>
<font color="#400080">祈年宝祚广，致福苍生惠。何必待龙髯，鼎成方取济。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_13 </em></strong></font><font
face="黑体" color="#800080"> </font><font size="4" color="#800080" face="宋体">【光上座廊下众山五韵】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">名岳在庑下，吾师居一床。每闻楞伽经，只对清翠光。<BR>
</font></big>
<font color="#400080">百谷聚雪色，莓苔侵屋梁。气盘古壁转，势引幽阶长。<BR>
</font></big>
<font color="#400080">愿游薜叶下，日见金炉香。
<P><big><font size="3" face="黑体" color="#000080"><strong><em>&nbsp;&nbsp; 卷132_14 </em></strong></font><font
face="黑体" color="#800080"> </font><font size="4" color="#800080" face="宋体">【九月九日刘十八东堂集】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">风俗尚九日，此情安可忘。菊花辟恶酒，汤饼茱萸香。<BR>
</font></big>
<font color="#400080">云入授衣假，风吹闲宇凉。主人尽欢意，林景昼微茫。<BR>
</font></big>
<font color="#400080">清切晚砧动，东西归鸟行。淹留怅为别，日醉秋云光。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_15 </em></strong></font><font
face="黑体" color="#800080"> </font><font size="4" color="#800080" face="宋体">【宋少府东溪泛舟】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">登岸还入舟，水禽惊笑语。晚叶低众色，湿云带残暑。<BR>
</font></big>
<font color="#400080">落日乘醉归，溪流复几许。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_16 </em></strong></font><font
face="黑体" color="#800080"> </font><font size="4" color="#800080" face="宋体">【与诸公游济渎泛舟】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">济水出王屋，其源来不穷。泉数眼沸，平地流清通。<BR>
</font></big>
<font color="#400080">皇帝崇祀典，诏书视三公。分官祷灵庙，奠璧沉河宫。<BR>
</font></big>
<font color="#400080">神应每如答，松篁气葱茏。苍螭送飞雨，赤鲤喷回风。<BR>
</font></big>
<font color="#400080">洒酒布瑶席，吹箫下玉童。玄冥掌阴事，祝史告年丰。<BR>
</font></big>
<font color="#400080">百谷趋潭底，三光悬镜中。浅深露沙石，O藻生虚空。<BR>
</font></big>
<font color="#400080">晚景临泛美，亭皋轻霭红。晴山傍舟楫，白鹭惊丝桐。<BR>
</font></big>
<font color="#400080">我本家颍北，开门见维嵩。焉知松峰外，又有天坛东。<BR>
</font></big>
<font color="#400080">左手正接<a href="../BZK/z55.jpg"target="_blank">z5</a>，浩歌眄青穹。夷犹傲清吏，偃仰狎渔翁。<br>
</font></big>
<font color="#400080">对此川上闲，非君谁与同。霜凝远村渚，月净蒹葭丛。<BR>
</font></big>
<font color="#400080">兹境信难遇，为欢殊未终。淹留怅言别，烟屿夕微鳌<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_9 </em></strong></font><font
face="黑体" color="#800080"> </font><font size="4" color="#800080" face="宋体">【送綦毋三谒房给事】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">夫子大名下，家无钟石储。惜哉湖海上，曾校蓬莱书。<BR>
</font></big>
<font color="#400080">外物非本意，此生空澹如。所思但乘兴，远适唯单车。<BR>
</font></big>
<font color="#400080">高道时坎坷，故交愿吹嘘。徒言青琐闼，不爱承明庐。<BR>
</font></big>
<font color="#400080">百里人户满，片言争讼疏。手持莲花经，目送飞鸟馀。<BR>
</font></big>
<font color="#400080">晚景南路别，炎云中伏初。此行傥不遂，归食芦洲鱼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_10 </em></strong></font><font
face="黑体" color="#800080"> </font><font size="4" color="#800080" face="宋体">【送刘四】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">爱君少岐嶷，高视白云乡。九岁能属文，谒帝游明光。<BR>
</font></big>
<font color="#400080">奉诏赤墀下，拜为童子郎。尔来屡迁易，三度尉洛阳。<BR>
</font></big>
<font color="#400080">洛阳十二门，官寺郁相望。青槐罗四面，渌水贯中央。<BR>
</font></big>
<font color="#400080">听讼破秋毫，应物利干将。辞满如脱屣，立言无否臧。<BR>
</font></big>
<font color="#400080">岁暮风雪暗，秦中川路长。行人饮腊酒，立马带晨霜。<BR>
</font></big>
<font color="#400080">生事岂须问，故园寒草荒。从今署右职，莫笑在农桑。
<P><big><font size="3" face="黑体" color="#000080"><strong><em>&nbsp;&nbsp; 卷132_11 </em></strong></font><font
face="黑体" color="#800080"> </font><font size="4" color="#800080" face="宋体">【送裴腾】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">养德为众许，森然此丈夫。放情白云外，爽气连虬须。<BR>
</font></big>
<font color="#400080">衡镜合知子，公心谁谓无。还令不得意，单马遂长驱。<BR>
</font></big>
<font color="#400080">桑野蚕忙时，怜君久踟踌。新晴荷卷叶，孟夏雉将雏。<BR>
</font></big>
<font color="#400080">令弟为县尹，高城汾水隅。相将簿领闲，倚望恒峰孤。<BR>
</font></big>
<font color="#400080">香露团百草，紫梨分万株。归来授衣假，莫使故园芜。<br>
<P><big><font size="3" face="黑体" color="#000080"><strong><em>&nbsp;&nbsp; 卷132_12 </em></strong></font><font
face="黑体" color="#800080"> </font><font size="4" color="#800080" face="宋体">【送司农崔丞】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">黄鹂鸣官寺，香草色未已。同时皆省郎，而我独留此。<BR>
</font></big>
<font color="#400080">维监太仓粟，常对府小史。清阴罗广庭，政事如流水。<BR>
</font></big>
<font color="#400080">奉使往长安，今承朝野欢。宰臣应记识，明主必迁官。<BR>
</font></big>
<font color="#400080">塞外貔将虎，池中鸳与鸾。词人洞箫赋，公子R@冠。<BR>
</font></big>
<font color="#400080">邑里春方晚，昆明花欲阑。行行取高位，当使路傍看。
<P><big><font size="3" face="黑体" color="#000080"><strong><em>&nbsp;&nbsp; 卷132_13 </em></strong></font><font
face="黑体" color="#800080"> </font><font size="4" color="#800080" face="宋体">【送崔侍御赴京】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">绿槐荫长路，骏马垂青丝。柱史谒承明，翩翩将有期。<BR>
</font></big>
<font color="#400080">千官大朝日，奏事临赤墀。肃肃仪仗里，风生鹰隼姿。<BR>
</font></big>
<font color="#400080">一从登甲科，三拜皆宪司。按俗又如此，为郎何太迟。<BR>
</font></big>
<font color="#400080">送君暮春月，花落城南陲。惜别醉芳草，前山劳梦思。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_14 </em></strong></font><font
face="黑体" color="#800080"> </font><font size="4" color="#800080" face="宋体">【春送从叔游襄阳】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">言别恨非一，弃置我宗英。向用五经笥，今为千里行。<BR>
</font></big>
<font color="#400080">裹粮顾庭草，羸马诘朝鸣。斗酒对寒食，杂花宜晚晴。<BR>
</font></big>
<font color="#400080">春衣采洲路，夜饮南阳城。客梦岘山晓，渔歌江水清。<BR>
</font></big>
<font color="#400080">楚俗少相知，远游难称情。同人应馆谷，刺史在郊迎。<BR>
</font></big>
<font color="#400080">只合侍丹，翻令辞上京。时方春欲暮，叹息向流莺。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_15 </em></strong></font><font
face="黑体" color="#800080"> </font><font size="4" color="#800080" face="宋体">【赠别高三十五】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">五十无产业，心轻百万资。屠酤亦与群，不问君是谁。<BR>
</font></big>
<font color="#400080">饮酒或垂钓，狂歌兼咏诗。焉知汉高士，莫识越鸱夷。<BR>
</font></big>
<font color="#400080">寄迹栖霞山，蓬头睢水湄。忽然辟命下，众谓趋丹墀。<BR>
</font></big>
<font color="#400080">沐浴著赐衣，西来马行迟。能令相府重，且有函关期。<BR>
</font></big>
<font color="#400080">黾勉从寸禄，旧游梁宋时。皤皤邑中叟，相候鬓如丝。<BR>
</font></big>
<font color="#400080">官舍柳林静，河梁杏叶滋。摘芳云景晏，把手秋蝉悲。<BR>
</font></big>
<font color="#400080">小县情未惬，折腰君莫辞。吾观主人意，不久召京师。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_16 </em></strong></font><font
face="黑体" color="#800080"> </font><font size="4" color="#800080" face="宋体">【崔五宅送刘入京】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">行人惜寸景，系马暂留欢。昨日辞小沛，何时到长安。<BR>
</font></big>
<font color="#400080">乡中饮酒礼，客里行路难。清洛云鸿度，故关风日寒。<BR>
</font></big>
<font color="#400080">维将道可乐，不念身无官。生事东山远，田园芳岁阑。<BR>
</font></big>
<font color="#400080">东归余谢病，西去子加餐。宋伯非徒尔，明时正可干。<BR>
</font></big>
<font color="#400080">躬耕守贫贱，失计在林端。宿昔奉颜色，惭无双玉盘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_17 </em></strong></font><font
face="黑体" color="#800080"> </font><font size="4" color="#800080" face="宋体">【送马录事赴永阳（一作嘉）】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">子为郡从事，主印清淮边。谈笑一州里，从容群吏先。<BR>
</font></big>
<font color="#400080">手持三尺令，遣决如流泉。太守既相许，诸公谁不然。<BR>
</font></big>
<font color="#400080">孤城连海树，万室带山烟。春日溪湖净，芳洲葭I连。<BR>
</font></big>
<font color="#400080">炊粳蟹螯熟，下箸鲈鱼鲜。野鹤宿檐际，楚云飞面前。<BR>
</font></big>
<font color="#400080">听歌送离曲，且驻木兰船。赠尔八行字，当闻佳政传。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_18 </em></strong></font><font
face="黑体" color="#800080"> </font><font size="4" color="#800080" face="宋体">【临别送张N入蜀】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">出门便为客，惘然悲徒御。四海维一身，茫茫欲何去。<BR>
</font></big>
<font color="#400080">经山复历水，百恨将千虑。剑阁望梁州，是君断肠处。<BR>
</font></big>
<font color="#400080">孤云伤客心，落日感君深。梦里蒹葭渚，天边橘柚林。<BR>
</font></big>
<font color="#400080">蜀江流不测，蜀路险难寻。木有相思号，猿多愁苦音。<BR>
</font></big>
<font color="#400080">莫向愚山隐，愚山地非近。故乡可归来，眼见芳菲尽。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_19 </em></strong></font><font
face="黑体" color="#800080"> </font><font size="4" color="#800080" face="宋体">【送王昌龄】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">漕水东去远，送君多暮情。淹留野寺出，向背孤山明。<BR>
</font></big>
<font color="#400080">前望数千里，中无蒲稗生。夕阳满舟楫，但爱微波清。<BR>
</font></big>
<font color="#400080">举酒林月上，解衣沙鸟鸣。夜来莲花界，梦里金陵城。<BR>
</font></big>
<font color="#400080">叹息此离别，悠悠江海行。
<P><big><font size="3" face="黑体" color="#000080"><strong><em>&nbsp;&nbsp; 卷132_20 </em></strong></font><font
face="黑体" color="#800080"> </font><font size="4" color="#800080" face="宋体">【留别王卢二拾遗】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">此别不可道，此心当报谁。春风灞水上，饮马桃花时。<BR>
</font></big>
<font color="#400080">误作好文士，只令游宦迟。留书下朝客，我有故山期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_21 </em></strong></font><font
face="黑体" color="#800080"> </font><font size="4" color="#800080" face="宋体">【赠别穆元林】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">贰职久辞满，藏名三十年。丹墀策频献，白首官不迁。<BR>
</font></big>
<font color="#400080">明主日征士，吏曹何忽贤。空怀济世业，欲棹沧浪船。<BR>
</font></big>
<font color="#400080">举酒洛门外，送君春海边。彼乡有令弟，小邑试烹鲜。<BR>
</font></big>
<font color="#400080">转浦云壑媚，涉江花岛连。绿芳暗楚水，白鸟飞吴烟。<BR>
</font></big>
<font color="#400080">赠赆亦奚贵，流乱期早旋。金闺会通籍，生事岂徒然。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_22 </em></strong></font><font
face="黑体" color="#800080"> </font><font size="4" color="#800080" face="宋体">【不调归东川别业】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">寸禄言可取，托身将见遗。惭无匹夫志，悔与名山辞。<BR>
</font></big>
<font color="#400080">绂冕谢知己，林园多后时。葛巾方濯足，蔬食但垂帷。<BR>
</font></big>
<font color="#400080">十室对河岸，渔樵祗在兹。青郊香杜若，白水映茅茨。<BR>
</font></big>
<font color="#400080">昼景彻云树，夕阴澄古逵。渚花独开晚，田鹤静飞迟。<BR>
</font></big>
<font color="#400080">且复乐生事，前贤为我师。清歌聊鼓楫，永日望佳期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_23 </em></strong></font><font
face="黑体" color="#800080"> </font><font size="4" color="#800080" face="宋体">【晚归东园】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">出郭喜见山，东行亦未远。夕阳带归路，霭霭秋稼晚。<BR>
</font></big>
<font color="#400080">樵者乘霁归，野夫及星饭。请谢朱轮客，垂竿不复返。
<P><big><font size="3" face="黑体" color="#000080"><strong><em>&nbsp;&nbsp; 卷132_24 </em></strong></font><font
face="黑体" color="#800080"> </font><font size="4" color="#800080" face="宋体">【龙门西峰晓望刘十八不至】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">春台临永路，足望行子。片片云触峰，离离鸟渡水。<BR>
</font></big>
<font color="#400080">丛林远山上，霁景杂花里。不见携手人，下山采绿芷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_25 </em></strong></font><font
face="黑体" color="#800080"> </font><font size="4" color="#800080" face="宋体">【裴尹东溪别业】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">公才廊庙器，官亚河南守。别墅临都门，惊湍激前后。<BR>
</font></big>
<font color="#400080">旧交与群从，十日一携手。幅巾望寒山，长啸对高柳。<BR>
</font></big>
<font color="#400080">清欢信可尚，散吏亦何有。岸雪清城阴，水光远林首。<BR>
</font></big>
<font color="#400080">闲观野人筏，或饮川上酒。幽云澹徘徊，白鹭飞左右。<BR>
</font></big>
<font color="#400080">庭竹垂卧内，村烟隔南阜。始知物外情，簪绂同刍狗。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_26 </em></strong></font><font
face="黑体" color="#800080"> </font><font size="4" color="#800080" face="宋体">【无尽上人东林禅居】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">草堂每多暇，时谒山僧门。所对但群木，终朝无一言。<BR>
</font></big>
<font color="#400080">我心爱流水，此地临清源。含吐山上日，蔽亏松外村。<BR>
</font></big>
<font color="#400080">孤峰隔身世，百衲老寒暄。禅户积朝雪，花龛来暮猿。<BR>
</font></big>
<font color="#400080">顾余守耕稼，十载隐田园。萝筱慰舂汲，岩潭恣讨论。<BR>
</font></big>
<font color="#400080">泄云岂知限，至道莫探元。且愿启关锁，于焉微尚存。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_27 </em></strong></font><font
face="黑体" color="#800080"> </font><font size="4" color="#800080" face="宋体">【题綦毋校书别业】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">常称挂冠吏，昨日归沧洲。行客暮帆远，主人庭树秋。<BR>
</font></big>
<font color="#400080">岂伊问天命，但欲为山游。万物我何有，白云空自幽。<BR>
</font></big>
<font color="#400080">萧条江海上，日夕见丹丘。生事非渔钓，赏心随去留。<BR>
</font></big>
<font color="#400080">惜哉旷微月，欲济无轻舟。倏忽令人老，相思河水流。
<P><big><font size="3" face="黑体" color="#000080"><strong><em>&nbsp;&nbsp; 卷132_28 </em></strong></font><font
face="黑体" color="#800080"> </font><font size="4" color="#800080" face="宋体">【题卢道士房】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">秋砧响落木，共坐茅君家。惟见两童子，林前汲井华。<BR>
</font></big>
<font color="#400080">空坛静白日，神鼎飞丹砂。麈尾拂霜草，金铃摇霁霞。<BR>
</font></big>
<font color="#400080">上章人世隔，看弈桐阴斜。稽首问仙要，黄精堪饵花。
<P><big><font size="3" face="黑体" color="#000080"><strong><em>&nbsp;&nbsp; 卷132_29 </em></strong></font><font
face="黑体" color="#800080"> </font><font size="4" color="#800080" face="宋体">【题神力师院】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">大师神杰貌，五岳森禅房。坚持日月珠，豁见沧江长。<BR>
</font></big>
<font color="#400080">随病拔诸苦，致身如法王。阶庭药草遍，饭食天花香。<BR>
</font></big>
<font color="#400080">树色向高阁，昼阴横半墙。每闻第一义，心净琉璃光。
<P><big><font size="3" face="黑体" color="#000080"><strong><em>&nbsp;&nbsp; 卷132_30 </em></strong></font><font
face="黑体" color="#800080"> </font><font size="4" color="#800080" face="宋体">【题僧房双桐】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">青桐双拂日，傍带凌霄花。绿叶传僧磬，清阴润井华。<BR>
</font></big>
<font color="#400080">谁能事音律，焦尾蔡邕家。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷132_31 </em></strong></font><font
face="黑体" color="#800080"> </font><font size="4" color="#800080" face="宋体">【粲公院各赋一物得初荷】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">微风和众草，大叶长圆阴。晴露珠共合，夕阳花映深。<BR>
</font></big>
<font color="#400080">从来不著水，清净本因心。
<P><big><font size="3" face="黑体" color="#000080"><strong><em>&nbsp;&nbsp; 卷132_32 </em></strong></font><font
face="黑体" color="#800080"> </font><font size="4" color="#800080" face="宋体">【李兵曹壁画山水各赋得桂水帆】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">片帆浮桂水，落日天涯时。飞鸟看共度，闲云相与迟。<BR>
</font></big>
<font color="#400080">长波无晓夜，泛泛欲何之。
<P><big><font size="3" face="黑体" color="#000080"><strong><em>&nbsp;&nbsp; 卷132_33 </em></strong></font><font
face="黑体" color="#800080"> </font><font size="4" color="#800080" face="宋体">【题合欢】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">开花复卷叶，艳眼又惊心。蝶绕西枝露，风披东干阴。<BR>
</font></big>
<font color="#400080">黄衫漂细蕊，时拂女郎砧。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
