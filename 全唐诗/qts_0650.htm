<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百五十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百五十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷650_1 </em></strong></font><font
face="黑体" color="#800080"> </font><font size="4" color="#800080" face="宋体">【元日】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">晨鸡两遍报更阑，刁斗无声晓漏干。暖日映山调正气，<BR>
</font></big>
<font color="#400080">东风入树舞残寒。轩车欲识人间感，献岁须来帝里看。<BR>
</font></big>
<font color="#400080">才酌屠苏定年齿，坐中惟笑鬓毛斑。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_2 </em></strong></font><font
face="黑体" color="#800080"> </font><font size="4" color="#800080" face="宋体">【别从兄郜】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">展翅开帆只待风，吹嘘成事古今同。已呼断雁归行里，<BR>
</font></big>
<font color="#400080">全胜枯鳞在辙中。若许死前恩少报，终期言下命潜通。<BR>
</font></big>
<font color="#400080">临岐再拜无馀事，愿取文章达圣聪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_3 </em></strong></font><font
face="黑体" color="#800080"> </font><font size="4" color="#800080" face="宋体">【寄江陵王少府】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">分手频曾变寒暑，迢迢远意各何如。波涛一阻两乡梦，<BR>
</font></big>
<font color="#400080">岁月无过双鲤鱼。吟处落花藏笔砚，睡时斜雨湿图书。<BR>
</font></big>
<font color="#400080">此来俗辈皆疏我，唯有故人心不疏。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_4 </em></strong></font><font
face="黑体" color="#800080"> </font><font size="4" color="#800080" face="宋体">【题睦州乌龙山禅居】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">曙后月华犹冷湿，自知坐卧逼天宫。晨鸡未暇鸣山底，<BR>
</font></big>
<font color="#400080">早日先来照屋东。人世驱驰方丈内，海波摇动一杯中。<BR>
</font></big>
<font color="#400080">伴师长住应难住，归去仍须入俗笼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_5 </em></strong></font><font
face="黑体" color="#800080"> </font><font size="4" color="#800080" face="宋体">【寄杭州于郎中】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">虽云圣代识贤明，自是山河应数生。大雅篇章无弟子，<BR>
</font></big>
<font color="#400080">高门世业有公卿。入楼早月中秋色，绕郭寒潮半夜声。<BR>
</font></big>
<font color="#400080">白屋青云至悬阔，愚儒肝胆若为倾。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_6 </em></strong></font><font
face="黑体" color="#800080"> </font><font size="4" color="#800080" face="宋体">【寄灵武胡常侍】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">青云直上路初通，已在明君倚注中。欲遣为霖安九有，<BR>
</font></big>
<font color="#400080">先令作相赞东宫。自从忠谠承天眷，更用文篇续国风。<BR>
</font></big>
<font color="#400080">最是何人感恩德，谢敷星下钓渔翁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_7 </em></strong></font><font
face="黑体" color="#800080"> </font><font size="4" color="#800080" face="宋体">【上张舍人】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">海内芳声谁可并，承家三代相门深。剖符已副东人望，<BR>
</font></big>
<font color="#400080">援笔曾传圣主心。此地清廉惟饮水，四方焦热待为霖。<BR>
</font></big>
<font color="#400080">他年莫学鸱夷子，远泛扁舟用铸金。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_8 </em></strong></font><font
face="黑体" color="#800080"> </font><font size="4" color="#800080" face="宋体">【题慈溪张丞壁】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">因君贰邑蓝溪上，遣我维舟红叶时。共向乡中非半面，<BR>
</font></big>
<font color="#400080">俱惊鬓里有新丝。伫看孤洁成三考，应笑愚疏舍一枝。<BR>
</font></big>
<font color="#400080">貌似故人心尚喜，相逢况是旧相知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_9 </em></strong></font><font
face="黑体" color="#800080"> </font><font size="4" color="#800080" face="宋体">【赠邻居袁明府】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">隔竹每呼皆得应，二心亲熟更如何。文章锻炼犹相似，<BR>
</font></big>
<font color="#400080">年齿参差不校多。雨后卷帘看越岭，更深欹枕听湖波。<BR>
</font></big>
<font color="#400080">朝昏幸得同醒醉，遮莫光阴自下坡。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_10 </em></strong></font><font
face="黑体" color="#800080"> </font><font size="4" color="#800080" face="宋体">【孙氏林亭】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">池亭才有二三亩，风景胜于千万家。瑟瑟林排全巷竹，<BR>
</font></big>
<font color="#400080">猩猩血染半园花。并床欹枕逢春尽，援笔持杯到日斜。<BR>
</font></big>
<font color="#400080">O角相知成白首，而今欢笑莫咨嗟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_11 </em></strong></font><font
face="黑体" color="#800080"> </font><font size="4" color="#800080" face="宋体">【漳州阳亭言事寄于使君】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">谢守登城对远峰，金英泛泛满金钟。楼头风景八九月，<BR>
</font></big>
<font color="#400080">床下水云千万重。红旆朝昏虽许近，清才今古定难逢。<BR>
</font></big>
<font color="#400080">鲤鱼纵是凡鳞鬣，得在膺门合作龙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_12 </em></strong></font><font
face="黑体" color="#800080"> </font><font size="4" color="#800080" face="宋体">【别胡中丞】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">二年朝夜见双旌，心魄知恩梦亦惊。幽贱粗能分菽麦，<BR>
</font></big>
<font color="#400080">从容岂合遇公卿。吹嘘若自毫端出，羽翼应从肉上生。<BR>
</font></big>
<font color="#400080">却恨此身唯一死，空将一死报犹轻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_13 </em></strong></font><font
face="黑体" color="#800080"> </font><font size="4" color="#800080" face="宋体">【游张公洞寄陶校书】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">步步势穿江底去，此中危滑转身难。下蒸阴气松萝湿，<BR>
</font></big>
<font color="#400080">外制温风杖屦寒。数里烟云方觉异，前程世界更应宽。<BR>
</font></big>
<font color="#400080">由来委曲寻仙路，不似先生换骨丹。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_14 </em></strong></font><font
face="黑体" color="#800080"> </font><font size="4" color="#800080" face="宋体">【题睦州郡中千峰榭】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">岂知平地似天台，朱户深沈别径开。曳响露蝉穿树去，<BR>
</font></big>
<font color="#400080">斜行沙鸟向池来。窗中早月当琴榻，墙上秋山入酒杯。<BR>
</font></big>
<font color="#400080">何事此中如世外，应缘羊祜是仙才。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_15 </em></strong></font><font
face="黑体" color="#800080"> </font><font size="4" color="#800080" face="宋体">【登新城县楼赠蔡明府】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">杨震东来是宦游，政成登此自消忧。草中白道穿村去，<BR>
</font></big>
<font color="#400080">树里清溪照郭流。纵目四山宜永日，开襟五月似高秋。<BR>
</font></big>
<font color="#400080">不知县籍添新户，但见川原桑柘稠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_16 </em></strong></font><font
face="黑体" color="#800080"> </font><font size="4" color="#800080" face="宋体">【和于中丞登扶风亭】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">避石攀萝去不迷，行时举步似丹梯。东轩海日已先照，<BR>
</font></big>
<font color="#400080">下界晨鸡犹未啼。郭里云山全占寺，村前竹树半藏溪。<BR>
</font></big>
<font color="#400080">谢公吟望多来此，此地应将岘首齐。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_17 </em></strong></font><font
face="黑体" color="#800080"> </font><font size="4" color="#800080" face="宋体">【赠信州高员外】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">溪势盘回绕郡流，饶阳春色满溪楼。岂唯啼鸟催人醉，<BR>
</font></big>
<font color="#400080">更有繁花笑客愁。蹇拙命中迷直道，仁慈风里驻扁舟。<BR>
</font></big>
<font color="#400080">膺门若感深恩去，终杀微躯未足酬。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_18 </em></strong></font><font
face="黑体" color="#800080"> </font><font size="4" color="#800080" face="宋体">【漳州于使君罢郡如之任漳南去上国二十四州…亲故】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">漳南罢郡如之任，二十四州相次迎。泊岸旗幡邮吏拜，<BR>
</font></big>
<font color="#400080">连山风雨探人行。月中倚棹吟渔浦，花底垂鞭醉凤城。<BR>
</font></big>
<font color="#400080">圣主此时思共理，又应何处救苍生。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_19 </em></strong></font><font
face="黑体" color="#800080"> </font><font size="4" color="#800080" face="宋体">【送弟子伍秀才赴举】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">天遣相门延积庆，今同太庙荐嘉宾。柳条此日同谁折，<BR>
</font></big>
<font color="#400080">桂树明年为尔春。倚棹寒吟渔浦月，垂鞭醉入凤城尘。<BR>
</font></big>
<font color="#400080">由来不要文章得，要且文章出众人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_20 </em></strong></font><font
face="黑体" color="#800080"> </font><font size="4" color="#800080" face="宋体">【贻高谠】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">都缘相府有宗兄，却恐妨君正路行。石上长松自森秀，<BR>
</font></big>
<font color="#400080">雪中孤玉更凝明。西陵晓月中秋色，北固军鼙半夜声。<BR>
</font></big>
<font color="#400080">幸有清才与洪笔，何愁高节不公卿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_21 </em></strong></font><font
face="黑体" color="#800080"> </font><font size="4" color="#800080" face="宋体">【题长洲陈明府小亭】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">坐看孤峭却劳神，还是微吟到日曛。松鹤认名呼得下，<BR>
</font></big>
<font color="#400080">沙蝉飞处听犹闻。夜阑亦似深山月，雨后唯关满屋云。<BR>
</font></big>
<font color="#400080">便此消遥应不易，朱衣红旆未容君。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_22 </em></strong></font><font
face="黑体" color="#800080"> </font><font size="4" color="#800080" face="宋体">【送朱二十赴涟水】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">到县却应嫌水阔，离家终是见山疏。笙歌不驻难辞酒，<BR>
</font></big>
<font color="#400080">舟楫将行负担书。为政必能安楚老，向公犹可钓淮鱼。<BR>
</font></big>
<font color="#400080">鸾凰取便多如此，掠地斜飞上太虚。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_23 </em></strong></font><font
face="黑体" color="#800080"> </font><font size="4" color="#800080" face="宋体">【德政上睦州胡中丞】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">上德由来合动天，旌旗到日是丰年。群书已熟无人似，<BR>
</font></big>
<font color="#400080">五字研成举世传。莫道政声同宇宙，须知紫气满山川。<BR>
</font></big>
<font color="#400080">岂唯里巷皆苏息，犹有恩波及钓船。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_24 </em></strong></font><font
face="黑体" color="#800080"> </font><font size="4" color="#800080" face="宋体">【袁明府以家酝寄余余以山梅答赠非唯四韵兼亦双关】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">封匏寄酒提携远，织笼盛梅答赠迟。九度搅和谁用法，<BR>
</font></big>
<font color="#400080">四边窥摘自攀枝。樽泛蚁堪尝日，童稚驱禽欲熟时。<BR>
</font></big>
<font color="#400080">毕卓醉狂潘氏少，倾来掷去恰相宜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_25 </em></strong></font><font
face="黑体" color="#800080"> </font><font size="4" color="#800080" face="宋体">【上杭州姚郎中】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">能除疾瘼似良医，一郡乡风当日移。身贵久离行药伴，<BR>
</font></big>
<font color="#400080">才高独作后人师。春游下马皆成宴，吏散看山即有诗。<BR>
</font></big>
<font color="#400080">借问公方与文道，而今中夏更传谁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_26 </em></strong></font><font
face="黑体" color="#800080"> </font><font size="4" color="#800080" face="宋体">【送叶秀才赴举兼呈吕少监】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">君辞旧里一年期，艺至心身亦自知。尊尽离人看北斗，<BR>
</font></big>
<font color="#400080">月寒惊鹊绕南枝。书回册市砧应绝，棹出村潭菊未衰。<BR>
</font></big>
<font color="#400080">与尔相逢终不远，昨闻秘监在台墀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_27 </em></strong></font><font
face="黑体" color="#800080"> </font><font size="4" color="#800080" face="宋体">【自缙云赴郡溪流百里轻棹一发曾不崇朝…段郎中】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">激箭溪湍势莫凭，飘然一叶若为乘。仰瞻青壁开天罅，<BR>
</font></big>
<font color="#400080">斗转寒湾避石棱。巢鸟夜惊离岛树，啼猿昼怯下岩藤。<BR>
</font></big>
<font color="#400080">此中明日寻知己，恐似龙门不易登。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_28 </em></strong></font><font
face="黑体" color="#800080"> </font><font size="4" color="#800080" face="宋体">【胡中丞早梅】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">不独闲花不共时，一株寒艳尚参差。凌晨未喷含霜朵，<BR>
</font></big>
<font color="#400080">应候先开亚水枝。芬郁合将兰并茂，凝明应与雪相宜。<BR>
</font></big>
<font color="#400080">谢公吟赏愁飘落，可得更拈长笛吹。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_29 </em></strong></font><font
face="黑体" color="#800080"> </font><font size="4" color="#800080" face="宋体">【牡丹】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">借问庭芳早晚栽，座中疑展画屏开。花分浅浅胭脂脸，<BR>
</font></big>
<font color="#400080">叶堕殷殷腻粉腮。红砌不须夸芍药，白O何用逞重台。<BR>
</font></big>
<font color="#400080">殷勤为报看花客，莫学游蜂日日来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_30 </em></strong></font><font
face="黑体" color="#800080"> </font><font size="4" color="#800080" face="宋体">【观项信水墨】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">险峭虽从笔下成，精能皆自意中生。倚云孤桧知无朽，<BR>
</font></big>
<font color="#400080">挂壁高泉似有声。转扇惊波连岸动，回灯落日向山明。<BR>
</font></big>
<font color="#400080">小年师祖过今祖，异域应传项信名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_31 </em></strong></font><font
face="黑体" color="#800080"> </font><font size="4" color="#800080" face="宋体">【书桃花坞周处士壁】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">醉吟雪月思深苦，思苦神劳华发生。自学古贤修静节，<BR>
</font></big>
<font color="#400080">唯应野鹤识高情。细泉出石飞难尽，孤烛和云湿不明。<BR>
</font></big>
<font color="#400080">何事懒于嵇叔夜，更无书札答公卿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_32 </em></strong></font><font
face="黑体" color="#800080"> </font><font size="4" color="#800080" face="宋体">【题桐庐谢逸人江居】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">少小高眠无一事，五侯勋盛欲如何。湖边倚杖寒吟苦，<BR>
</font></big>
<font color="#400080">石上横琴夜醉多。鸟自树梢随果落，人从窗外卸帆过。<BR>
</font></big>
<font color="#400080">由来朝市为真隐，可要栖身向薜萝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_33 </em></strong></font><font
face="黑体" color="#800080"> </font><font size="4" color="#800080" face="宋体">【叙雪寄喻凫】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">密片无声急复迟，纷纷犹胜落花时。从容不觉藏苔径，<BR>
</font></big>
<font color="#400080">宛转偏宜傍柳丝。透室虚明非月照，满空回散是风吹。<BR>
</font></big>
<font color="#400080">高人坐卧才方逸，援笔应成六出词。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_34 </em></strong></font><font
face="黑体" color="#800080"> </font><font size="4" color="#800080" face="宋体">【叙雪寄喻凫（一作杜荀鹤）】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">密片繁声旋不销，萦风杂霰转飘u。澄江莫蔽长流色，<BR>
</font></big>
<font color="#400080">衰柳难黏自动条。湿气添寒酤酒夜，素花迎曙卷帘朝。<BR>
</font></big>
<font color="#400080">此时明径无行迹，唯望徽之问寂寥。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_35 </em></strong></font><font
face="黑体" color="#800080"> </font><font size="4" color="#800080" face="宋体">【哭秘书姚少监】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">寒空此夜落文星，星落文留万古名。入室几人成弟子，<BR>
</font></big>
<font color="#400080">为儒是处哭先生。家无谏草逢明代，国有遗篇续正声。<BR>
</font></big>
<font color="#400080">晓向平原陈葬礼，悲风吹雨湿铭旌。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_36 </em></strong></font><font
face="黑体" color="#800080"> </font><font size="4" color="#800080" face="宋体">【送人宰永泰】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">北人虽泛南流水，称意南行莫恨赊。道路先经毛竹岭，<BR>
</font></big>
<font color="#400080">风烟渐近刺桐花。舟停渔浦犹为客，县入樵溪似到家。<BR>
</font></big>
<font color="#400080">下马政声王事少，应容闲吏日高衙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_37 </em></strong></font><font
face="黑体" color="#800080"> </font><font size="4" color="#800080" face="宋体">【旅次洋州寓居郝氏林亭】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">举目纵然非我有，思量似在故山时。鹤盘远势投孤屿，<BR>
</font></big>
<font color="#400080">蝉曳残声过别枝。凉月照窗欹枕倦，澄泉绕石泛觞迟。<BR>
</font></big>
<font color="#400080">青云未得平行去，梦到江南身旅羁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_38 </em></strong></font><font
face="黑体" color="#800080"> </font><font size="4" color="#800080" face="宋体">【茅山赠洪拾遗】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">圣代谏臣停谏舌，求归故里傲云霞。溪头讲树缆渔艇，<BR>
</font></big>
<font color="#400080">箧里朝衣输酒家。但爱身闲辞禄俸，那嫌岁计在桑麻。<BR>
</font></big>
<font color="#400080">我来幸与诸生异，问答时容近绛纱。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_39 </em></strong></font><font
face="黑体" color="#800080"> </font><font size="4" color="#800080" face="宋体">【睦州吕郎中郡中环溪亭】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">为是仙才登望处，风光便似武陵春。闲花半落犹迷蝶，<BR>
</font></big>
<font color="#400080">白鸟双飞不避人。树影兴馀侵枕簟，荷香坐久著衣巾。<BR>
</font></big>
<font color="#400080">暂来此地非多日，明主那容借寇恂。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_40 </em></strong></font><font
face="黑体" color="#800080"> </font><font size="4" color="#800080" face="宋体">【赠华阴隐者】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">少微夜夜当仙掌，更有何人在此居。花月旧应看浴鹤，<BR>
</font></big>
<font color="#400080">松萝本自伴删书。素琴醉去经宵枕，衰发寒来向日梳。<BR>
</font></big>
<font color="#400080">故国多年归未遂，因逢此地忆吾庐。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_41 </em></strong></font><font
face="黑体" color="#800080"> </font><font size="4" color="#800080" face="宋体">【上杭州杜中丞】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">昔用雄才登上第，今将重德合明君。苦心多为安民术，<BR>
</font></big>
<font color="#400080">援笔皆成出世文。寒角细吹孤峤月，秋涛横卷半江云。<BR>
</font></big>
<font color="#400080">掠天逸势应非久，一鹗那栖众鸟群。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_42 </em></strong></font><font
face="黑体" color="#800080"> </font><font size="4" color="#800080" face="宋体">【赠处州段郎中】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">幸见仙才领郡初，郡城孤峭似仙居。杉萝色里游亭榭，<BR>
</font></big>
<font color="#400080">瀑布声中阅簿书。德重自将天子合，情高元与世人疏。<BR>
</font></big>
<font color="#400080">寒潭是处清连底，宾席何心望食鱼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_43 </em></strong></font><font
face="黑体" color="#800080"> </font><font size="4" color="#800080" face="宋体">【书法华寺上方禅壁】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">砌下松巅有鹤栖，孤猿亦在鹤边啼。卧闻雷雨归岩早，<BR>
</font></big>
<font color="#400080">坐见星辰去地低。一径穿缘应就郭，千花掩映似无溪。<BR>
</font></big>
<font color="#400080">是非生死多忧恼，此日蒙师为破迷。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_44 </em></strong></font><font
face="黑体" color="#800080"> </font><font size="4" color="#800080" face="宋体">【书吴道隐林亭】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">藓榭莎亭萝筱阴，依稀气象似山林。橘枝亚路黄苞重，<BR>
</font></big>
<font color="#400080">井脉牵湖碧L深。稚子遮门留熟客，惊蝉入座避游禽。<BR>
</font></big>
<font color="#400080">四邻不见孤高处，翻笑腾腾只醉吟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_45 </em></strong></font><font
face="黑体" color="#800080"> </font><font size="4" color="#800080" face="宋体">【陪王大夫泛湖】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">去去凌晨回见星，木兰舟稳画桡轻。白波潭上鱼龙气，<BR>
</font></big>
<font color="#400080">红树林中鸡犬声。蜜炬烧残银汉昃，羽觞飞急玉山倾。<BR>
</font></big>
<font color="#400080">此时检点诸名士，却是渔翁无姓名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_46 </em></strong></font><font
face="黑体" color="#800080"> </font><font size="4" color="#800080" face="宋体">【赠会稽张少府】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">高节何曾似任官，药苗香洁备常餐。一分酒户添犹得，<BR>
</font></big>
<font color="#400080">五字诗名隐即难。笑我无媒生鹤发，知君有意忆渔竿。<BR>
</font></big>
<font color="#400080">明年莫便还家去，镜里云山且共看。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_47 </em></strong></font><font
face="黑体" color="#800080"> </font><font size="4" color="#800080" face="宋体">【送郑台处士归绛岩】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">荣启先生挟琴去，厌寻灵胜忆岩栖。白猿垂树窗边月，<BR>
</font></big>
<font color="#400080">红鲤惊钩竹外溪。惯采药苗供野馔，曾书蕉叶寄新题。<BR>
</font></big>
<font color="#400080">古贤犹怆河梁别，未可匆匆便解携。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_48 </em></strong></font><font
face="黑体" color="#800080"> </font><font size="4" color="#800080" face="宋体">【因话天台胜异仍送罗道士】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">积翠千层一径开，遥盘山腹到琼台。藕花飘落前岩去，<BR>
</font></big>
<font color="#400080">桂子流从别洞来。石上丛林碍星斗，窗边瀑布走风雷。<BR>
</font></big>
<font color="#400080">纵云孤鹤无留滞，定恐烟萝不放回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_49 </em></strong></font><font
face="黑体" color="#800080"> </font><font size="4" color="#800080" face="宋体">【哭喻凫先辈】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">日夜役神多损寿，先生下世未中年。撰碑纵托登龙伴，<BR>
</font></big>
<font color="#400080">营奠应支卖鹤钱。孤垄阴风吹细草，空窗湿气渍残篇。<BR>
</font></big>
<font color="#400080">人间别更无冤事，到此谁能与问天。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_50 </em></strong></font><font
face="黑体" color="#800080"> </font><font size="4" color="#800080" face="宋体">【湖北有茅斋湖西有松岛轻棹往返颇谐素心因成四韵】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">湖北湖西往复还，朝昏只处自由间。暑天移榻就深竹，<BR>
</font></big>
<font color="#400080">月夜乘舟归浅山。绕砌紫鳞欹枕钓，垂檐野果隔窗攀。<BR>
</font></big>
<font color="#400080">古贤暮齿方如此，多笑愚儒鬓未斑。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_51 </em></strong></font><font
face="黑体" color="#800080"> </font><font size="4" color="#800080" face="宋体">【鉴湖西岛言事】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">慵拙幸便荒僻地，纵听猿鸟亦何愁。偶斟药酒欺梅雨，<BR>
</font></big>
<font color="#400080">却著寒衣过麦秋。岁计有时添橡实，生涯一半在渔舟。<BR>
</font></big>
<font color="#400080">世人若便无知己，应向此溪成白头。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_52 </em></strong></font><font
face="黑体" color="#800080"> </font><font size="4" color="#800080" face="宋体">【山中言事】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">欹枕亦吟行亦醉，卧吟行醉更何营。贫来犹有故琴在，<BR>
</font></big>
<font color="#400080">老去不过新发生。山鸟踏枝红果落，家童引钓白鱼惊。<BR>
</font></big>
<font color="#400080">潜夫自有孤云侣，可要王侯知姓名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_53 </em></strong></font><font
face="黑体" color="#800080"> </font><font size="4" color="#800080" face="宋体">【赠萧山彭少府】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">作尉孜孜更寒苦，操心至癖不为清。虽将剑鹤支残债，<BR>
</font></big>
<font color="#400080">犹有歌篇取盛名。尽拟勤求为弟子，皆将疑义问先生。<BR>
</font></big>
<font color="#400080">与君相识因儒术，岁月弥多别有情。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_54 </em></strong></font><font
face="黑体" color="#800080"> </font><font size="4" color="#800080" face="宋体">【赠式上人】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">纵居鼙角喧阗处，亦共云溪邃僻同。万虑全离方寸内，<BR>
</font></big>
<font color="#400080">一生多在五言中。芰荷叶上难停雨，松桧枝间自有风。<BR>
</font></big>
<font color="#400080">莫笑旅人终日醉，吾将大醉与禅通。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷650_55 </em></strong></font><font
face="黑体" color="#800080"> </font><font size="4" color="#800080" face="宋体">【赠钱塘湖上唐处士】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">我爱君家似洞庭，冲湾泼岸夜波声。蟾蜍影里清吟苦，<BR>
</font></big>
<font color="#400080">舴艋舟中白发生。常共酒杯为伴侣，复闻纱帽见公卿。<BR>
</font></big>
<font color="#400080">莫言举世无知己，自有孤云识此情。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
