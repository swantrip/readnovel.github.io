<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百四十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百四十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷844_1 </em></strong></font><font
face="黑体" color="#800080"> </font><font size="4" color="#800080" face="宋体">【题东林十八贤真堂】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">白藕花前旧影堂，刘雷风骨画龙章。共轻天子诸侯贵，<BR>
</font></big>
<font color="#400080">同爱吾师一法长。陶令醉多招不得，谢公心乱入无方。<BR>
</font></big>
<font color="#400080">何人到此思高躅，岚点苔痕满粉墙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_2 </em></strong></font><font
face="黑体" color="#800080"> </font><font size="4" color="#800080" face="宋体">【题南岳般若寺】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">诸峰翠少中峰翠，五寺名高此寺名。石路险盘岚霭滑，<BR>
</font></big>
<font color="#400080">僧窗高倚寥明。凌空殿阁由天设，遍地杉松是自生。<BR>
</font></big>
<font color="#400080">更有上方难上处，紫苔红藓绕峥嵘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_3 </em></strong></font><font
face="黑体" color="#800080"> </font><font size="4" color="#800080" face="宋体">【寄庐岳僧】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">一闻飞锡别区中，深入西南瀑布峰。天际雪埋千片石，<BR>
</font></big>
<font color="#400080">洞门冰折几株松。烟霞明媚栖心地，苔藓萦纡出世踪。<BR>
</font></big>
<font color="#400080">莫问江边旧居寺，火烧兵劫断秋钟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_4 </em></strong></font><font
face="黑体" color="#800080"> </font><font size="4" color="#800080" face="宋体">【游谷山寺】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">城里寻常见碧棱，水边朝暮送归僧。数峰云脚垂平地，<BR>
</font></big>
<font color="#400080">一径松声彻上层。寒涧不生浮世物，阴崖犹积去年冰。<BR>
</font></big>
<font color="#400080">此身有底难抛事，时复携筇信步登。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_5 </em></strong></font><font
face="黑体" color="#800080"> </font><font size="4" color="#800080" face="宋体">【楚寺寒夜作】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">寒炉局促坐成劳，暗淡灯光照二毛。水寺闲来僧寂寂，<BR>
</font></big>
<font color="#400080">雪风吹去雁嗷嗷。江山积叠归程远，魂梦穿沿过处高。<BR>
</font></big>
<font color="#400080">毕竟忘言是吾道，袈裟不称揖萧曹。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_6 </em></strong></font><font
face="黑体" color="#800080"> </font><font size="4" color="#800080" face="宋体">【送泰禅师归南岳】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">石龛闲锁白猿边，归去程途半在船。林簇晓霜离水寺，<BR>
</font></big>
<font color="#400080">路穿新烧入山泉。已寻岚壁临空尽，却看星辰向地悬。<BR>
</font></big>
<font color="#400080">有兴寄题红叶上，不妨收拾别为编。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_7 </em></strong></font><font
face="黑体" color="#800080"> </font><font size="4" color="#800080" face="宋体">【山中寄凝密大师兄弟】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">一炉薪尽室空然，万象何妨在眼前。时有兴来还觅句，<BR>
</font></big>
<font color="#400080">已无心去即安禅。山门影落秋风树，水国光凝夕照天。<BR>
</font></big>
<font color="#400080">借问荀家兄弟内，八龙头角让谁先。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_8 </em></strong></font><font
face="黑体" color="#800080"> </font><font size="4" color="#800080" face="宋体">【海棠花】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">繁于桃李盛于梅，寒食旬前社后开。半月暄和留艳态，<BR>
</font></big>
<font color="#400080">两时风雨免伤摧。人怜格异诗重赋，蝶恋香多夜更来。<BR>
</font></big>
<font color="#400080">犹得残红向春暮，牡丹相继发池台。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_9 </em></strong></font><font
face="黑体" color="#800080"> </font><font size="4" color="#800080" face="宋体">【题赠湘西龙安寺利禅师】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">头白已无行脚念，自开荒寺住烟萝。门前路到潇湘尽，<BR>
</font></big>
<font color="#400080">石上云归岳麓多。南祖衣盂曾礼谒，东林泉月旧经过。<BR>
</font></big>
<font color="#400080">闲来松外看城郭，一片红尘隔逝波。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_10 </em></strong></font><font
face="黑体" color="#800080"> </font><font size="4" color="#800080" face="宋体">【寄文浩百法（间欲拥毳参禅）】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">当时六祖在黄梅，五百人中眼独开。入室偈闻传绝唱，<BR>
</font></big>
<font color="#400080">升堂客谩恃多才。铁牛无用成真角，石女能生是圣胎。<BR>
</font></big>
<font color="#400080">闻说欲抛经论去，莫教惆怅却空回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_11 </em></strong></font><font
face="黑体" color="#800080"> </font><font size="4" color="#800080" face="宋体">【谢人寄新诗集】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">所闻新事即戈矛，欲去终疑是暗投。远客寄言还有在，<BR>
</font></big>
<font color="#400080">此门将谓总无休。千篇著述诚难得，一字知音不易求。<BR>
</font></big>
<font color="#400080">时入思量向何处，月圆孤凭水边楼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_12 </em></strong></font><font
face="黑体" color="#800080"> </font><font size="4" color="#800080" face="宋体">【谢元愿上人远寄《檀溪集》】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">白首萧条居汉浦，清吟编集号檀溪。有人收拾应如玉，<BR>
</font></big>
<font color="#400080">无主知音只似泥。入理半同黄叶句，遣怀多拟碧云题。<BR>
</font></big>
<font color="#400080">犹能为我相思在，千里封来梦泽西。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_13 </em></strong></font><font
face="黑体" color="#800080"> </font><font size="4" color="#800080" face="宋体">【寄道林寺诸友】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">吟兴终依异境长，旧游时入静思量。江声里过东西寺，<BR>
</font></big>
<font color="#400080">树影中行上下方。春色湿僧巾屦腻，松花沾鹤骨毛香。<BR>
</font></big>
<font color="#400080">老来何计重归去，千里重湖浪渺茫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_14 </em></strong></font><font
face="黑体" color="#800080"> </font><font size="4" color="#800080" face="宋体">【赠智满三藏】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">灌顶清凉一滴通，大毗卢藏遍虚空。欲飞U卜花无尽，<BR>
</font></big>
<font color="#400080">须待陀罗尼有功。金杵力摧魔界黑，水精光透夜灯红。<BR>
</font></big>
<font color="#400080">可堪东献明天子，命服新酬赞国风。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_15 </em></strong></font><font
face="黑体" color="#800080"> </font><font size="4" color="#800080" face="宋体">【谢王先辈湘中回惠示卷轴】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">少小即怀风雅情，独能遗象琢淳精。不教霜雪侵玄鬓，<BR>
</font></big>
<font color="#400080">便向云霄换好名。携去湘江闻鼓瑟，袖来缑岭伴吹笙。<BR>
</font></big>
<font color="#400080">多君百首贻衰飒，留把吟行访竺卿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_16 </em></strong></font><font
face="黑体" color="#800080"> </font><font size="4" color="#800080" face="宋体">【荆渚寄怀西蜀无染大师兄】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">大沩心付白崖前，宝月分辉照蜀天。圣主降情延北内，<BR>
</font></big>
<font color="#400080">诸侯稽首问南禅。清秋不动骊龙海，红日无私罔象川。<BR>
</font></big>
<font color="#400080">欲听吾宗旧山说，地边身老楚江边。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_17 </em></strong></font><font
face="黑体" color="#800080"> </font><font size="4" color="#800080" face="宋体">【谢武陵徐巡官远寄五七字诗集】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">五字才将七字争，为君聊敢试悬衡。鼎湖菡萏摇金影，<BR>
</font></big>
<font color="#400080">蓬岛鸾皇舞翠声。还是灵龟巢得稳，要须仙子驾方行。<BR>
</font></big>
<font color="#400080">两边珍重遥相惠，何夕灯前尽此情。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_18 </em></strong></font><font
face="黑体" color="#800080"> </font><font size="4" color="#800080" face="宋体">【重宿旧房与愚上人静话】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">曾此栖心过十冬，今来潇洒属生公。檀栾旧植青添翠，<BR>
</font></big>
<font color="#400080">菡萏新栽白换红。北面城临灯影合，西邻壁近讲声通。<BR>
</font></big>
<font color="#400080">不知门下趋筵士，何似当时石解空。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_19 </em></strong></font><font
face="黑体" color="#800080"> </font><font size="4" color="#800080" face="宋体">【谢南平王赐山鸡】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">五色文章类彩鸾，楚人罗得半摧残。金笼莫恨伤冠帻，<BR>
</font></big>
<font color="#400080">玉粒颁惭剪羽翰。孤立影危丹槛里，双栖伴在白云端。<BR>
</font></big>
<font color="#400080">上台爱育通幽细，却放溪山去不难。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_20 </em></strong></font><font
face="黑体" color="#800080"> </font><font size="4" color="#800080" face="宋体">【荆门病中雨后书怀寄幕中知己】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">病根翻作忆山劳，一雨聊堪浣郁陶。心白未能忘水月，<BR>
</font></big>
<font color="#400080">眼青独得见秋毫。蝉声晚簇枝枝急，云影晴分片片高。<BR>
</font></big>
<font color="#400080">还忆赤松兄弟否，别来应见鹤衣毛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_21 </em></strong></font><font
face="黑体" color="#800080"> </font><font size="4" color="#800080" face="宋体">【宿江寺】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">岛僧留宿慰衰颜，旧住何妨老未还。身共锡声离鸟外，<BR>
</font></big>
<font color="#400080">迹同云影过人间。曾无梦入朝天路，忆有诗题隔海山。<BR>
</font></big>
<font color="#400080">珍重来晨渡江去，九华青里扣松关。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_22 </em></strong></font><font
face="黑体" color="#800080"> </font><font size="4" color="#800080" face="宋体">【谢贯微上人寄示古风今体四轴】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">四轴骚词书八行，捧吟肌骨遍清凉。谩求龙树能医眼，<BR>
</font></big>
<font color="#400080">休问图澄学洗肠。今体尽搜初剖判，古风淳凿未玄黄。<BR>
</font></big>
<font color="#400080">不知谁肯降文阵，点旌旗敌子房。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_23 </em></strong></font><font
face="黑体" color="#800080"> </font><font size="4" color="#800080" face="宋体">【荆州贯休大师旧房】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">疏篁抽笋柳垂阴，旧是休公种境吟。入贡文儒来请益，<BR>
</font></big>
<font color="#400080">出官卿相驻过寻。右军书画神传髓，康乐文章梦授心。<BR>
</font></big>
<font color="#400080">销得青城千嶂下，白莲标塔帝恩深。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_24 </em></strong></font><font
face="黑体" color="#800080"> </font><font size="4" color="#800080" face="宋体">【寄谷山长老】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">游遍名山祖遍寻，却来尘世浑光阴。肯将的的吾师意，<BR>
</font></big>
<font color="#400080">拟付茫茫弟子心。岂有虚空遮道眼，不妨文字问知音。<BR>
</font></big>
<font color="#400080">沧浪万顷三更月，天上何如水底深。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_25 </em></strong></font><font
face="黑体" color="#800080"> </font><font size="4" color="#800080" face="宋体">【寄黄晖处士】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">蒙氏艺传黄氏子，独闻相继得名高。锋妙夺金鸡距，<BR>
</font></big>
<font color="#400080">纤利精分玉兔毫。濡染只应亲赋咏，风流不称近方刀。<BR>
</font></big>
<font color="#400080">何妨寄我临池兴，忍使江淹役梦劳。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_26 </em></strong></font><font
face="黑体" color="#800080"> </font><font size="4" color="#800080" face="宋体">【荆门勉怀寄道林寺诸友】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">荣枯得失理昭然，谁吕肷Ц问天。生下便知真梦幻，<BR>
</font></big>
<font color="#400080">老来何必叹流年。清风不变诗应在，明月无踪道可传。<BR>
</font></big>
<font color="#400080">珍重匡庐沃洲主，拂衣抛却好林泉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_27 </em></strong></font><font
face="黑体" color="#800080"> </font><font size="4" color="#800080" face="宋体">【答崔校书】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">雪色衫衣绝点尘，明知富贵是浮云。不随喧滑迷真性，<BR>
</font></big>
<font color="#400080">何用潺洗污闻。北阙会抛红pF，东林社忆白氛氲。<BR>
</font></big>
<font color="#400080">清吟有兴频相示，欲得多惭蠹蚀文。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_28 </em></strong></font><font
face="黑体" color="#800080"> </font><font size="4" color="#800080" face="宋体">【乞樱桃】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">去年曾赋此花诗，几听南园烂熟时。嚼破红香堪换骨，<BR>
</font></big>
<font color="#400080">摘残丹颗欲烧枝。流莺偷啄心应醉，行客潜窥眼亦痴。<BR>
</font></big>
<font color="#400080">闻说张筵就珠树，任从攀折半离披。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_29 </em></strong></font><font
face="黑体" color="#800080"> </font><font size="4" color="#800080" face="宋体">【寄南雅上人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">曾得音书慰暮年，相思多故信难传。清吟何处题红叶，<BR>
</font></big>
<font color="#400080">旧社空怀堕白莲。山水本同真趣向，侯门刚有薄因缘。<BR>
</font></big>
<font color="#400080">他时不得君招隐，会逐南归楚客船。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_30 </em></strong></font><font
face="黑体" color="#800080"> </font><font size="4" color="#800080" face="宋体">【寄欧阳侍郎（时在嘉州馈遗）】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">又闻繁总在嘉州，职重身闲倚寺楼。大象影和山面落，<BR>
</font></big>
<font color="#400080">两江声合郡前流。棋轻国手知难敌，诗是天才肯易酬。<BR>
</font></big>
<font color="#400080">毕竟男儿自高达，从来心不是悠悠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_31 </em></strong></font><font
face="黑体" color="#800080"> </font><font size="4" color="#800080" face="宋体">【与崔校书静话言怀】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">同年生在咸通里，事佛为儒趣尽高。我性已甘披祖衲，<BR>
</font></big>
<font color="#400080">君心犹待脱蓝袍。霜髭晓几临铜镜，雪鬓寒疏落剃刀。<BR>
</font></big>
<font color="#400080">出世朝天俱未得，不妨还往有风骚。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_32 </em></strong></font><font
face="黑体" color="#800080"> </font><font size="4" color="#800080" face="宋体">【谢人惠拄杖】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">邛州灵境产修篁，九节材应表九阳。造化已能分尺度，<BR>
</font></big>
<font color="#400080">保持争合与寻常。幽林剪破清秋影，高手携来绿玉光。<BR>
</font></big>
<font color="#400080">深谢鲁儒怜潦倒，欲教撑拄绕禅床。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_33 </em></strong></font><font
face="黑体" color="#800080"> </font><font size="4" color="#800080" face="宋体">【谢秦府推官寄《丹台集》】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">秦王手笔序丹台，不错褒扬最上才。凤阙几传为匠硕，<BR>
</font></big>
<font color="#400080">龙门曾用振风雷。钱郎未竭精华去，元白终存作者来。<BR>
</font></big>
<font color="#400080">两轴蚌胎骊颔耀，枉临禅室伴寒灰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_34 </em></strong></font><font
face="黑体" color="#800080"> </font><font size="4" color="#800080" face="宋体">【题画鹭鸶兼简孙郎中】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">曾向沧江看不真，却因图画见精神。何妨金粉资高格，<BR>
</font></big>
<font color="#400080">不用丹青点此身。蒲叶岸长堪映带，荻花丛晚好相亲。<BR>
</font></big>
<font color="#400080">思量画得胜笼得，野性由来不恋人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_35 </em></strong></font><font
face="黑体" color="#800080"> </font><font size="4" color="#800080" face="宋体">【贺行军太傅得《白氏东林集》】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">乐天歌咏有遗编，留在东林伴白莲。百尺典坟随丧乱，<BR>
</font></big>
<font color="#400080">一家风雅独完全。常闻荆渚通侯论，果遂吴都使者传。<BR>
</font></big>
<font color="#400080">仰贺斯文归朗鉴，永资声政入薰弦。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_36 </em></strong></font><font
face="黑体" color="#800080"> </font><font size="4" color="#800080" face="宋体">【韶阳微公】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">曲江晴影石千株，吾子思归梦断初。有信北来山叠叠，<BR>
</font></big>
<font color="#400080">无言南去雨疏疏。祖师门接园林路，丞相家同井邑居。<BR>
</font></big>
<font color="#400080">闲野老身留得否，相招多是秀才书。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_37 </em></strong></font><font
face="黑体" color="#800080"> </font><font size="4" color="#800080" face="宋体">【将之匡岳过寻阳】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">帆过寻阳晚霁开，西风北雁似相催。大都浪后青堆没，<BR>
</font></big>
<font color="#400080">五老云中翠叠来。此路便堪归水石，何门更合向尘埃。<BR>
</font></big>
<font color="#400080">远公林下莲池畔，个个高人尽有才。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_38 </em></strong></font><font
face="黑体" color="#800080"> </font><font size="4" color="#800080" face="宋体">【寄湘幕王重书记】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">抛掷两旧钓矶，日参筹画废吟诗。可能有事关心后，<BR>
</font></big>
<font color="#400080">得似无人识面时。官好近闻加茜服，药灵曾说换霜髭。<BR>
</font></big>
<font color="#400080">高才直气平生志，除却徒知即不知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_39 </em></strong></font><font
face="黑体" color="#800080"> </font><font size="4" color="#800080" face="宋体">【宿沈彬进士书院】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">相期只为话篇章，踏雪曾来宿此房。喧滑尽消城漏滴，<BR>
</font></big>
<font color="#400080">窗扉初掩岳茶香。旧山春暖生薇蕨，大国尘昏惧杀伤。<BR>
</font></big>
<font color="#400080">应有太平时节在，寒宵未卧共思量。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_40 </em></strong></font><font
face="黑体" color="#800080"> </font><font size="4" color="#800080" face="宋体">【静院】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">花院相重点破苔，谁心肯此话心灰。好风时傍疏篁起，<BR>
</font></big>
<font color="#400080">幽鸟晚从何处来。笔砚兴狂师沈谢，香灯魂断忆宗雷。<BR>
</font></big>
<font color="#400080">浮生已问空王了，箭急光阴一任催。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_41 </em></strong></font><font
face="黑体" color="#800080"> </font><font size="4" color="#800080" face="宋体">【送白处士游峨嵋】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">闲身谁道是羁游，西指峨嵋碧顶头。琴鹤几程随客棹，<BR>
</font></big>
<font color="#400080">风霜何处宿龙湫。寻僧石磴临天井，币┣镅碌蛊倭鳌<BR>
</font></big>
<font color="#400080">莫为寰瀛多事在，客星相逐不回休。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_42 </em></strong></font><font
face="黑体" color="#800080"> </font><font size="4" color="#800080" face="宋体">【寄顾蟾处士（好于山水）】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">久闻为客过苍梧，休说携家归镜湖。山水颠狂应尽在，<BR>
</font></big>
<font color="#400080">鬓毛凋落免贫无。和僧抢入云中峭，带鹤驱成涧底孤。<BR>
</font></big>
<font color="#400080">春醉醒来有馀兴，因人乞与武陵图。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_43 </em></strong></font><font
face="黑体" color="#800080"> </font><font size="4" color="#800080" face="宋体">【怀金陵知旧】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">海门相别住荆门，六度秋光两鬓根。万象倒心难盖口，<BR>
</font></big>
<font color="#400080">一生无事可伤魂。石头城外青山叠，北固窗前白浪翻。<BR>
</font></big>
<font color="#400080">尽是共游题版处，有谁惆怅拂苔痕。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_44 </em></strong></font><font
face="黑体" color="#800080"> </font><font size="4" color="#800080" face="宋体">【喜得自牧上人书】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">吴都使者泛惊涛，灵一传书慰毳袍。别兴偶随云水远，<BR>
</font></big>
<font color="#400080">知音本自国风高。身依闲淡中销日，发向清凉处落刀。<BR>
</font></big>
<font color="#400080">闻著括囊新集了，拟教谁与序离骚。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_45 </em></strong></font><font
face="黑体" color="#800080"> </font><font size="4" color="#800080" face="宋体">【惊秋】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">晓窗惊觉向秋风，万里心凝淡荡中。池影碎翻红菡萏，<BR>
</font></big>
<font color="#400080">井声干落绿梧桐。破除闲事浑归道，销耗劳生旋逐空。<BR>
</font></big>
<font color="#400080">妖杀九原狐兔意，岂知丘陇是英雄。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_46 </em></strong></font><font
face="黑体" color="#800080"> </font><font size="4" color="#800080" face="宋体">【闻沈彬赴吴都请辟】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">长讶高眠得稳无，果随征辟起江湖。鸳鸯已列樽贵，<BR>
</font></big>
<font color="#400080">鸥鹤休怀钓渚孤。白日不妨扶汉祚，清才何让赋吴都。<BR>
</font></big>
<font color="#400080">可能更忆相寻夜，雪满诸峰火一炉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_47 </em></strong></font><font
face="黑体" color="#800080"> </font><font size="4" color="#800080" face="宋体">【寄江夏仁公】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">寺阁高连黄鹤楼，檐前槛底大江流。几因秋霁澄空外，<BR>
</font></big>
<font color="#400080">独为诗情到上头。白日有馀闲送客，紫衣何啻贵封侯。<BR>
</font></big>
<font color="#400080">别来多少新吟也，不寄南宗老比丘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_48 </em></strong></font><font
face="黑体" color="#800080"> </font><font size="4" color="#800080" face="宋体">【中春林下偶作】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">净境无人可共携，闲眠未起日光低。浮生莫把还丹续，<BR>
</font></big>
<font color="#400080">万事须将至理齐。花在月明蝴蝶梦，雨馀山绿杜鹃啼。<BR>
</font></big>
<font color="#400080">何能向外求攀折，岩桂枝条拂石梯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_49 </em></strong></font><font
face="黑体" color="#800080"> </font><font size="4" color="#800080" face="宋体">【送刘秀才归桑水宁觐】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">归和初喜戢戈矛，乍捧乡书感去留。雁序分飞离汉口，<BR>
</font></big>
<font color="#400080">o原骞翥在鳌头。家邻紫塞仍千里，路过黄河更几州。<BR>
</font></big>
<font color="#400080">应到高堂问安后，却携文入帝京游。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_50 </em></strong></font><font
face="黑体" color="#800080"> </font><font size="4" color="#800080" face="宋体">【寄曹松】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">旧制新题削复刊，工夫过甚琢琅\。药中求见黄芽易，<BR>
</font></big>
<font color="#400080">诗里思闻白雪难。扣寂颇同心在定，凿空何止发冲冠。<BR>
</font></big>
<font color="#400080">夜来月苦怀高论，数树霜边独傍栏。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_51 </em></strong></font><font
face="黑体" color="#800080"> </font><font size="4" color="#800080" face="宋体">【酬蜀国欧阳学士】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">因缘刘表驻经行，又听西风堕叶声。鹤发不堪言此世，<BR>
</font></big>
<font color="#400080">峨嵋空约在他生。已从禅祖参真性，敢向诗家认好名。<BR>
</font></big>
<font color="#400080">深愧故人怜潦倒，每传仙语下南荆。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_52 </em></strong></font><font
face="黑体" color="#800080"> </font><font size="4" color="#800080" face="宋体">【寄荆幕孙郎中】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">珠履风流忆富春，三千g鹭让精神。诗工凿破清求妙，<BR>
</font></big>
<font color="#400080">道论研通白见真。四座共推操檄健，一家谁信买书贫。<BR>
</font></big>
<font color="#400080">别来乡国魂应断，剑阁东西尽战尘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_53 </em></strong></font><font
face="黑体" color="#800080"> </font><font size="4" color="#800080" face="宋体">【谢王詹事垂访】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">鸟外孤峰未得归，人间触类是无机。方悲鹿轸栖江寺，<BR>
</font></big>
<font color="#400080">忽讶轺车降竹扉。王泽乍闻谭涣汗，国风那得话玄微。<BR>
</font></big>
<font color="#400080">应惊老病炎天里，枯骨肩横一衲衣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_54 </em></strong></font><font
face="黑体" color="#800080"> </font><font size="4" color="#800080" face="宋体">【题南平后园牡丹】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">暖披烟艳照西园，翠幄朱栏护列仙。玉帐笙歌留尽日，<BR>
</font></big>
<font color="#400080">瑶台伴侣待归天。香多觉受风光剩，红重知含雨露偏。<BR>
</font></big>
<font color="#400080">上客分明记开处，明年开更胜今年。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_55 </em></strong></font><font
face="黑体" color="#800080"> </font><font size="4" color="#800080" face="宋体">【和李书记】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">繁极全分青帝功，开时独占上春风。吴姬舞雪非真艳，<BR>
</font></big>
<font color="#400080">汉后题诗是怨红。远蝶恋香抛别苑，野莺衔得出深宫。<BR>
</font></big>
<font color="#400080">君看万态当筵处，羞杀蔷薇点碎丛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_56 </em></strong></font><font
face="黑体" color="#800080"> </font><font size="4" color="#800080" face="宋体">【谢孙郎中寄示】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">一念禅馀味国风，早因持论偶名公。久伤琴丧人亡后，<BR>
</font></big>
<font color="#400080">忽有云和雪唱同。绳琢静闻H象外，是非闲见寂寥中。<BR>
</font></big>
<font color="#400080">时来日往缘真趣，不觉秋江度塞鸿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_57 </em></strong></font><font
face="黑体" color="#800080"> </font><font size="4" color="#800080" face="宋体">【爱吟】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">正堪凝思掩禅扃，又被诗魔恼竺卿。偶凭窗扉从落照，<BR>
</font></big>
<font color="#400080">不眠风雪到残更。皎然未必迷前习，支遁宁非悟后生。<BR>
</font></big>
<font color="#400080">传写会逢精鉴者，也应知是咏闲情。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_58 </em></strong></font><font
face="黑体" color="#800080"> </font><font size="4" color="#800080" face="宋体">【寄怀东林寺匡白监寺】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">南岳别来无约后，东林归住有前缘。闲搜好句题红叶，<BR>
</font></big>
<font color="#400080">静敛霜眉对白莲。雁塔影分疏桧月，虎溪声合几峰泉。<BR>
</font></big>
<font color="#400080">修心若似伊耶舍，传记须添十九贤。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_59 </em></strong></font><font
face="黑体" color="#800080"> </font><font size="4" color="#800080" face="宋体">【谢人惠十色花笺并棋子】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">陵州棋子浣花笺，深愧携来自锦川。海蚌琢成星落落，<BR>
</font></big>
<font color="#400080">吴绫隐出雁翩翩。留防桂苑题诗客，惜寄桃源敌手仙。<BR>
</font></big>
<font color="#400080">捧受不堪思出处，七千馀里剑门前。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_60 </em></strong></font><font
face="黑体" color="#800080"> </font><font size="4" color="#800080" face="宋体">【夏日寓居寄友人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">北游兵阻复南还，因寄荆州病掩关。日月坐销江上寺，<BR>
</font></big>
<font color="#400080">清凉魂断剡中山。披缁影迹堪藏拙，出世身心合向闲。<BR>
</font></big>
<font color="#400080">多谢扶风大君子，相思时到寂寥间。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_61 </em></strong></font><font
face="黑体" color="#800080"> </font><font size="4" color="#800080" face="宋体">【中秋十四日夜对月上南平主人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">今宵前夕皆堪玩，何必圆时始竭才。空说轮中有天子，<BR>
</font></big>
<font color="#400080">不知何处是楼台。终忧明夜云遮却，且扫闲居坐看来。<BR>
</font></big>
<font color="#400080">玉兔银蟾似多意，乍临棠树影裴回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_62 </em></strong></font><font
face="黑体" color="#800080"> </font><font size="4" color="#800080" face="宋体">【谢人惠《十才子图》】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">丹青妙写十才人，玉峭冰棱姑射神。醉舞离披真N|，<BR>
</font></big>
<font color="#400080">狂吟崩倒瑞麒麟。翻腾造化山曾竭，采掇珠玑海几贫。<BR>
</font></big>
<font color="#400080">犹得知音与图画，草堂闲挂似相亲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_63 </em></strong></font><font
face="黑体" color="#800080"> </font><font size="4" color="#800080" face="宋体">【荆门病中寄怀乡人欧阳侍郎彬】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">谁会荆州一老夫，梦劳神役忆匡庐。碧云雁影纷纷去，<BR>
</font></big>
<font color="#400080">黄叶蟾声渐渐无。口淡莫分餐气味，身羸但觉病肌肤。<BR>
</font></big>
<font color="#400080">可怜馔玉烧兰者，肯慰寒偎雪夜炉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_64 </em></strong></font><font
face="黑体" color="#800080"> </font><font size="4" color="#800080" face="宋体">【送谭三藏入京】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">阿A梨与佛身同，灌顶难施利济功。持咒力须资运祚，<BR>
</font></big>
<font color="#400080">度人心要似虚空。东周路踏红尘里，北极门瞻紫气中。<BR>
</font></big>
<font color="#400080">好进梵文沾帝泽，却归天策继真风。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_65 </em></strong></font><font
face="黑体" color="#800080"> </font><font size="4" color="#800080" face="宋体">【寄酬秦府高推官辇】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">天台衡岳旧曾寻，闲忆留题白石林。岁月已残衰飒鬓，<BR>
</font></big>
<font color="#400080">风骚犹壮寂寥心。缑山碧树遮藏密，丹穴红霞掩映深。<BR>
</font></big>
<font color="#400080">争得相逢一携手，拂衣同去听玄音。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_66 </em></strong></font><font
face="黑体" color="#800080"> </font><font size="4" color="#800080" face="宋体">【叙怀寄高推官】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">搜新编旧与谁评，自向无声认有声。已觉爱来多废道，<BR>
</font></big>
<font color="#400080">可堪传去更沽名。风松韵里忘形坐，霜月光中共影行。<BR>
</font></big>
<font color="#400080">还胜御沟寒夜水，狂吟冲尹甚伤情。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_67 </em></strong></font><font
face="黑体" color="#800080"> </font><font size="4" color="#800080" face="宋体">【送朱侍御自洛阳归阆州宁觐】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">寻常西望故园时，几处魂随落照飞。客路旧萦秦甸出，<BR>
</font></big>
<font color="#400080">乡程今绕汉阳归。已过巫峡沈青霭，忽认峨嵋在翠微。<BR>
</font></big>
<font color="#400080">从此倚门休望断，交亲喜换老莱衣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_68 </em></strong></font><font
face="黑体" color="#800080"> </font><font size="4" color="#800080" face="宋体">【贻惠暹上人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">经论功馀更业诗，又于难里纵天机。吴朝客见投文去，<BR>
</font></big>
<font color="#400080">楚国僧迎著紫归。已得声名先振俗，不妨风雪更探微。<BR>
</font></big>
<font color="#400080">金陵高忆恩门在，终挂云帆重一飞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_69 </em></strong></font><font
face="黑体" color="#800080"> </font><font size="4" color="#800080" face="宋体">【酬西蜀广济大师见寄】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">犹得吾师继颂声，百篇相爱寄南荆。卷开锦水霞光烂，<BR>
</font></big>
<font color="#400080">吟入峨嵋雪气清。楚外已甘推绝唱，蜀中谁敢共悬衡。<BR>
</font></big>
<font color="#400080">应怜无可同无本，终向风骚作弟兄。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_70 </em></strong></font><font
face="黑体" color="#800080"> </font><font size="4" color="#800080" face="宋体">【江寺春残寄幕中知己二首】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">谁遣西来负岳云，自由归去竟何因。山龛薜荔应残雪，<BR>
</font></big>
<font color="#400080">江寺玫瑰又度春。早岁便师无学士，临年却作有为人。<BR>
</font></big>
<font color="#400080">何妨夜醮时相忆，伴醉佯狂笑老身。<br><BR>
<font color="#400080">社莲惭与幕莲同，岳寺萧条俭府雄。冷淡独开香火里，<BR>
</font></big>
<font color="#400080">殷妍行列绮罗中。秋加玉露何伤白，夜醉金缸不那红。<BR>
</font></big>
<font color="#400080">闲忆遗民此心地，一般无染喻真空。<BR>
<P><big><font size="3" face="黑体" color="#000080"><strong><em>&nbsp;&nbsp; 卷844_71 </em></strong></font><font
face="黑体" color="#800080"> </font><font size="4" color="#800080" face="宋体">【寄玉泉实仁上人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">往岁曾寻圣迹时，树边三绕礼吾师。敢望护法将军记，<BR>
</font></big>
<font color="#400080">且喜焚香弟子知。后会未期心的的，前峰欲下步迟迟。<BR>
</font></big>
<font color="#400080">今来老劣难行甚，空寂无缘但寄诗。<BR>
<P><big><font size="3" face="黑体" color="#000080"><strong><em>&nbsp;&nbsp; 卷844_72 </em></strong></font><font
face="黑体" color="#800080"> </font><font size="4" color="#800080" face="宋体">【荆渚感怀寄僧达禅弟三首】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">电击流年七十三，齿衰气沮竟何堪。谁云有句传天下，<BR>
</font></big>
<font color="#400080">自愧无心寄岭南。晓漱气嫌通市井，晚烹香忆落云潭。<BR>
</font></big>
<font color="#400080">邻峰道者应弹指，藓剥藤缠旧石龛。<BR>
<font color="#400080">十五年前会虎溪，白莲斋后便来西。干戈时变信虽绝，<BR>
</font></big>
<font color="#400080">吴楚路长魂不迷。黄叶喻曾同我悟，碧云情近与谁携。<BR>
</font></big>
<font color="#400080">春残相忆荆江岸，一只杜鹃头上啼。<br><BR>
<font color="#400080">鹤岭僧来细话君，依前高尚迹难群。自抛南岳三生石，<BR>
</font></big>
<font color="#400080">长傍西山数片云。丹访葛洪无旧灶，诗寻灵观有遗文。<BR>
</font></big>
<font color="#400080">莫将离别为相隔，心似虚空几处分。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_73 </em></strong></font><font
face="黑体" color="#800080"> </font><font size="4" color="#800080" face="宋体">【寄孙鲂秀才】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">郡楼东面寺墙西，颜子生涯竹屋低。书案飞r风落絮，<BR>
</font></big>
<font color="#400080">地苔狼藉燕衔泥。吟窗晚凭春篁密，行径斜穿夏菜齐。<BR>
</font></big>
<font color="#400080">别后相思频梦到，二年同此赋闲题。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_74 </em></strong></font><font
face="黑体" color="#800080"> </font><font size="4" color="#800080" face="宋体">【送李评事往宜春】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">兰舟西去是通津，名郡贤侯下礼频。山遍寺楼看仰岫，<BR>
</font></big>
<font color="#400080">台连城阁上宜春。鸿心夜过乡心乱，雪韵朝飞句韵新。<BR>
</font></big>
<font color="#400080">别有官荣身外趣，月江松径访禅人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_75 </em></strong></font><font
face="黑体" color="#800080"> </font><font size="4" color="#800080" face="宋体">【中春感兴】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">春风日日雨时时，寒力潜从暖势衰。一气不言含有象，<BR>
</font></big>
<font color="#400080">万灵何处谢无私。诗通物理行堪掇，道合天机坐可窥。<BR>
</font></big>
<font color="#400080">应是正人持造化，尽驱幽细入垆锤。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_76 </em></strong></font><font
face="黑体" color="#800080"> </font><font size="4" color="#800080" face="宋体">【早莺】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">何处经年s好音，暖风催出啭乔林。羽毛新刷陶潜菊，<BR>
</font></big>
<font color="#400080">喉舌初调叔夜琴。藏雨并栖红杏密，避人双入绿杨深。<BR>
</font></big>
<font color="#400080">晓来枝上千般语，应共桃花说旧心。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_77 </em></strong></font><font
face="黑体" color="#800080"> </font><font size="4" color="#800080" face="宋体">【酬尚颜上人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">紫绶苍髭百岁侵，绿苔芳草绕阶深。不妨好鸟喧高卧，<BR>
</font></big>
<font color="#400080">切忌闲人聒正吟。鲁鼎寂寥休辨口，劫灰销变莫宣心。<BR>
</font></big>
<font color="#400080">还怜我有冥搜癖，时把新诗过竹寻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_78 </em></strong></font><font
face="黑体" color="#800080"> </font><font size="4" color="#800080" face="宋体">【寄倪署郎中】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">风雨冥冥春移，红残绿满海棠枝。帝乡久别江乡住，<BR>
</font></big>
<font color="#400080">椿笋何如樱笋时。海内擅名君作赋，林间外学我为诗。<BR>
</font></big>
<font color="#400080">近闻南国升南省，应笑无机老病师。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷844_79 </em></strong></font><font
face="黑体" color="#800080"> </font><font size="4" color="#800080" face="宋体">【题郑郎中谷仰山居】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">檐壁层层映水天，半乘冈垄半民田。王维爱甚难抛画，<BR>
</font></big>
<font color="#400080">支遁怜多不惜钱。巨石尽含金玉气，乱峰深锁栋梁烟。<BR>
</font></big>
<font color="#400080">秦争汉夺虚劳力，却是巢由得稳眠。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
