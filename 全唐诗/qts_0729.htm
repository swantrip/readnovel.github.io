<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百二十九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百二十九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷729_1 </em></strong></font><font
face="黑体" color="#800080"> </font><font size="4" color="#800080" face="宋体">【秦门・胡亥】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">鹿马何难辨是非，宁劳卜筮问安危。<br>权臣为乱多如此，亡国时君不自知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_2 </em></strong></font><font
face="黑体" color="#800080"> </font><font size="4" color="#800080" face="宋体">【秦门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">盗贼纵横主恶闻，遂为流矢犯君轩。<br>怪言何不早言者，若使早言还不存。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_3 </em></strong></font><font
face="黑体" color="#800080"> </font><font size="4" color="#800080" face="宋体">【秦门・赵高】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">赵高胡亥速天诛，率土兴兵怨毒j。<br>丰沛见机群小吏，功成儿戏亦何殊。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_4 </em></strong></font><font
face="黑体" color="#800080"> </font><font size="4" color="#800080" face="宋体">【秦门・陈涉】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">秦法烦苛霸业隳，一夫攘臂万夫随。<br>王侯无种英雄志，燕雀喧喧安得知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_5 </em></strong></font><font
face="黑体" color="#800080"> </font><font size="4" color="#800080" face="宋体">【秦门・项籍】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">九垓垂定弃谋臣，一阵无功便杀身。<br>壮士诚知轻性命，不思辜负八千人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_6 </em></strong></font><font
face="黑体" color="#800080"> </font><font size="4" color="#800080" face="宋体">【秦门・范增】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">智士宁为暗主谟，范公曾不读兵书。<br>平生心力为谁尽，一事无成空背疽。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_7 </em></strong></font><font
face="黑体" color="#800080"> </font><font size="4" color="#800080" face="宋体">【前汉门・高祖】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">爱子从烹报主时，安知强啜不含悲。<br>太公悬命临刀几，忍取杯羹欲为谁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_8 </em></strong></font><font
face="黑体" color="#800080"> </font><font size="4" color="#800080" face="宋体">【前汉门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">北伐匈奴事可悲，当时将相是其谁。<br>君臣束手平城里，三十万兵能忍饥。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_9 </em></strong></font><font
face="黑体" color="#800080"> </font><font size="4" color="#800080" face="宋体">【前汉门・周苛纪信】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">为主坚能不顾身，赴汤蹈火见忠臣。<br>后来邦国论心义，谁是君王出热人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_10 </em></strong></font><font
face="黑体" color="#800080"> </font><font size="4" color="#800080" face="宋体">【前汉门・侯】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">共怪侯第一功，咸称得地合先封。<br>韩生不是萧君荐，猎犬何人为指踪。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_11 </em></strong></font><font
face="黑体" color="#800080"> </font><font size="4" color="#800080" face="宋体">【前汉门・曲逆侯】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">社肉分平未足奇，须观大用展无私。<br>一朝如得宰天下，必使还如宰社时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_12 </em></strong></font><font
face="黑体" color="#800080"> </font><font size="4" color="#800080" face="宋体">【前汉门・薛公】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">黥布称兵孰敢当，薛公三计为斟量。<br>上中良策知非用，南取长沙是死乡。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_13 </em></strong></font><font
face="黑体" color="#800080"> </font><font size="4" color="#800080" face="宋体">【前汉门・条侯】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">上将风戈赏罚明，矛a严闭亚夫营。<br>人君却禀将军令，按辔垂鞭为缓行。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_14 </em></strong></font><font
face="黑体" color="#800080"> </font><font size="4" color="#800080" face="宋体">【前汉门・平津侯】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">儒素逢时得自媒，忽从徒步列公台。<br>北辰如不延吾辈，东阁何由逐汝开。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_15 </em></strong></font><font
face="黑体" color="#800080"> </font><font size="4" color="#800080" face="宋体">【前汉门・博陆侯】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">栋梁徒自保坚贞，毁穴难防雀鼠争。<br>不是主人知诈伪，如何柱石免欹倾。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_16 </em></strong></font><font
face="黑体" color="#800080"> </font><font size="4" color="#800080" face="宋体">【前汉门・夏贺良】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">汉代中微亦再昌，忠臣忧国冀修禳。<br>赤精符谶诚非妄，枉杀无辜夏贺良。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_17 </em></strong></font><font
face="黑体" color="#800080"> </font><font size="4" color="#800080" face="宋体">【前汉门・王莽】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">权归诸吕牝鸡鸣，殷鉴昭然讵可轻。<br>新室不因崇外戚，水中安敢寄生营。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_18 </em></strong></font><font
face="黑体" color="#800080"> </font><font size="4" color="#800080" face="宋体">【前汉门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">重赋严刑作祸胎，岂知由此乱离媒。<br>家传揖让亦难济，况是身从倾篡来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_19 </em></strong></font><font
face="黑体" color="#800080"> </font><font size="4" color="#800080" face="宋体">【前汉门・又吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">铜马朱眉满四方，总缘居摄乱天常。<br>因君多少布衣士，不是公卿即帝王。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_20 </em></strong></font><font
face="黑体" color="#800080"> </font><font size="4" color="#800080" face="宋体">【前汉门・毛延寿】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">不拔金钗赂汉臣，徒嗟玉艳委胡尘。<br>能知货贿移妍丑，岂独丹青画美人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_21 </em></strong></font><font
face="黑体" color="#800080"> </font><font size="4" color="#800080" face="宋体">【前汉门・刘圣公】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">不纳良谋刘t言，胡为衔璧向崇宣。<br>伤哉乱帝途穷处，何必当时谮福先。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_22 </em></strong></font><font
face="黑体" color="#800080"> </font><font size="4" color="#800080" face="宋体">【前汉门・樊崇徐宣】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">庸中佼佼铁铮铮，百万长驱入帝京。<br>首事纵隳三善在，归仁何虑不全生。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_23 </em></strong></font><font
face="黑体" color="#800080"> </font><font size="4" color="#800080" face="宋体">【前汉门・僭号公孙述】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">剑蜀金汤孰敢争，子阳才业匪雄英。<br>方知在德不在险，危栈何曾阻汉兵。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_24 </em></strong></font><font
face="黑体" color="#800080"> </font><font size="4" color="#800080" face="宋体">【后汉门・光武】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">成败非儒孰可量，儒生何指指萧王。<br>萧王得众能宽裕，吴汉归来帝业昌。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_25 </em></strong></font><font
face="黑体" color="#800080"> </font><font size="4" color="#800080" face="宋体">【后汉门・明帝】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">朝臣咸佞孰知非，张佚公忠语独奇。<br>博士一言除太傅，谥为明帝信其宜。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_26 </em></strong></font><font
face="黑体" color="#800080"> </font><font size="4" color="#800080" face="宋体">【后汉门・桓帝】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">能嫌跋扈斩梁王，宁便荣枯信段张。<br>襄楷忠言谁佞惑，忍教奸祸起萧墙。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_27 </em></strong></font><font
face="黑体" color="#800080"> </font><font size="4" color="#800080" face="宋体">【后汉门・灵帝】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">榜悬金价鬻官荣，千万为公五百卿。<br>公瑾孔明穷退者，安知高卧遇雄英。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_28 </em></strong></font><font
face="黑体" color="#800080"> </font><font size="4" color="#800080" face="宋体">【后汉门・废帝】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">乱兵如猬走王师，社稷颠危孰为持。<br>夜逐萤光寻道路，汉家天子步归时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_29 </em></strong></font><font
face="黑体" color="#800080"> </font><font size="4" color="#800080" face="宋体">【后汉门・献帝】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">只为曹侯数贵人，普天黔首尽黄巾。<br>汉灵早听侍中谏，安得献生称不辰。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_30 </em></strong></font><font
face="黑体" color="#800080"> </font><font size="4" color="#800080" face="宋体">【后汉门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">咸怨刑科有党偏，耕夫无不事戎旃。<br>是时老幼饥号处，一斛黄禾五百千。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_31 </em></strong></font><font
face="黑体" color="#800080"> </font><font size="4" color="#800080" face="宋体">【后汉门・子密】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">子密封侯岂所宜，能高德义必无为。<br>当时若缚还彭氏，率土何忧不自归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_32 </em></strong></font><font
face="黑体" color="#800080"> </font><font size="4" color="#800080" face="宋体">【后汉门・羊续】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">鱼悬洁白振清风，禄散亲宾岁自穷。<br>单席寒厅惭使者，葛衣何以至三公。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_33 </em></strong></font><font
face="黑体" color="#800080"> </font><font size="4" color="#800080" face="宋体">【后汉门・杨震】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">为国推贤匪惠私，十金为报遽相危。<br>无言暗室何人见，咫尺斯须已四知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_34 </em></strong></font><font
face="黑体" color="#800080"> </font><font size="4" color="#800080" face="宋体">【后汉门・赵孝】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">绿林清旦正朝饥，岂计行人瘦与肥。<br>为感在原哀叫切，Wo休报听双飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_35 </em></strong></font><font
face="黑体" color="#800080"> </font><font size="4" color="#800080" face="宋体">【后汉门・马后】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">粗衣闲寂阅群书，荐达嫔妃广帝居。<br>再实伤根嫌贵宠，惠慈劳悴育皇储。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_36 </em></strong></font><font
face="黑体" color="#800080"> </font><font size="4" color="#800080" face="宋体">【后汉门・魏博妻】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">萝挂青松是所依，松凋萝更改何枝。<br>操刀必割腕可断，磐石徒坚心不移。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_37 </em></strong></font><font
face="黑体" color="#800080"> </font><font size="4" color="#800080" face="宋体">【后汉门・曹娥】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">心摧目断哭江澹窥浪无踪日又昏。<br>不入重泉寻水底，此生安得见沈魂。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_38 </em></strong></font><font
face="黑体" color="#800080"> </font><font size="4" color="#800080" face="宋体">【后汉门・周都妻】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">绿水双鸳一已沈，皇天更欲配何禽。<br>不将血涕随霜刃，谁见朱殷未死心。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_39 </em></strong></font><font
face="黑体" color="#800080"> </font><font size="4" color="#800080" face="宋体">【后汉门・鲍宣妻】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">君恶奢华意不欢，一言从俭亦何难。<br>但能和乐同琴瑟，未必恩情在绮纨。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_40 </em></strong></font><font
face="黑体" color="#800080"> </font><font size="4" color="#800080" face="宋体">【后汉门・吕母】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">狱无良吏雪无由，处处戈a自执仇。<br>吕母衔冤穷老妇，亦能为帅复私雠。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_41 </em></strong></font><font
face="黑体" color="#800080"> </font><font size="4" color="#800080" face="宋体">【三国门・蜀先主】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">豫州军败信途穷，徐庶推能荐卧龙。<br>不是卑词三访谒，谁令玄德主巴邛。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_42 </em></strong></font><font
face="黑体" color="#800080"> </font><font size="4" color="#800080" face="宋体">【三国门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">一家区宇忽三分，龌龊车书曷足论。<br>定有伊姜为佐辅，忍教鸿雁各乾坤。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_43 </em></strong></font><font
face="黑体" color="#800080"> </font><font size="4" color="#800080" face="宋体">【三国门・后主】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">万峰如剑载前来，危阁横空信险哉。<br>对此玄休长叹息，方知刘禅是庸才。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_44 </em></strong></font><font
face="黑体" color="#800080"> </font><font size="4" color="#800080" face="宋体">【三国门・吴后主】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">吴宫季主恣骄奢，移尽江南百媚花。<br>一旦狂风江上起，花随风散落谁家。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_45 </em></strong></font><font
face="黑体" color="#800080"> </font><font size="4" color="#800080" face="宋体">【三国门・王表】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">王表闻声莫见身，吴中敬事甚君亲。<br>是知邦国将亡灭，不听人臣听鬼神。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_46 </em></strong></font><font
face="黑体" color="#800080"> </font><font size="4" color="#800080" face="宋体">【三国门・鲁肃】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">轻财重义见英奇，圣主贤臣是所依。<br>公瑾窘饥求子敬，一言才起数船归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_47 </em></strong></font><font
face="黑体" color="#800080"> </font><font size="4" color="#800080" face="宋体">【晋门・晋武帝】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">汉贪金帛鬻公卿，财赡羸军冀国宁。<br>晋武鬻官私室富，是知犹不及桓灵。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_48 </em></strong></font><font
face="黑体" color="#800080"> </font><font size="4" color="#800080" face="宋体">【晋门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">君人为理在安民，论道求贤德自新。<br>经国远图无所问，何曾言指一何神。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_49 </em></strong></font><font
face="黑体" color="#800080"> </font><font size="4" color="#800080" face="宋体">【晋门・惠帝】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">蛙鸣堪笑问官私，更劝饥人食肉糜。<br>蒙昧万机犹妇女，寇戎安得不纷披。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_50 </em></strong></font><font
face="黑体" color="#800080"> </font><font size="4" color="#800080" face="宋体">【晋门・贾后】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">贾后甘为废戮人，齐王还杀赵王伦。<br>一从天下无真主，瓜割中原四百春。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_51 </em></strong></font><font
face="黑体" color="#800080"> </font><font size="4" color="#800080" face="宋体">【晋门・怀帝】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">蕃汉戈矛遍九垓，两京簪绂走黄埃。<br>刘聪大会平阳日，遣帝行觞事可哀。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_52 </em></strong></font><font
face="黑体" color="#800080"> </font><font size="4" color="#800080" face="宋体">【晋门・愍帝】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">耕牛吃尽大田荒，二两黄金籴斗粮。<br>御粥又闻无麴屑，不降胡虏奈饥肠。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_53 </em></strong></font><font
face="黑体" color="#800080"> </font><font size="4" color="#800080" face="宋体">【晋门・郭钦】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">谁疑忠谏郭钦言，不逐戎夷出塞垣。<br>晋室既无明圣主，果为胡虏乱中原。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_54 </em></strong></font><font
face="黑体" color="#800080"> </font><font size="4" color="#800080" face="宋体">【晋门・王夷甫】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">六合谁为辅弼臣，八风昏处尽胡尘。<br>是知济弱扶倾术，不属高谈虚论人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_55 </em></strong></font><font
face="黑体" color="#800080"> </font><font size="4" color="#800080" face="宋体">【晋门・王茂弘】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">韩魏荆扬日岂堪，胡风看欲过江南。<br>中原一片生灵血，谁秉王纲色不惭。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_56 </em></strong></font><font
face="黑体" color="#800080"> </font><font size="4" color="#800080" face="宋体">【晋门・吴隐之】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">闻说贪泉近郁林，隐之今日得深斟。<br>徒言滴水能穿石，其那坚贞匪石心。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_57 </em></strong></font><font
face="黑体" color="#800080"> </font><font size="4" color="#800080" face="宋体">【晋门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">贪泉何处是泉源，只在灵台一点间。<br>必也心源元自有，此泉何必在江山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_58 </em></strong></font><font
face="黑体" color="#800080"> </font><font size="4" color="#800080" face="宋体">【六朝门・前赵刘聪】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">戎羯谁令识善言，刑将不舍遽能原。<br>垂成却罢凤仪殿，仍改逍遥纳谏园。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_59 </em></strong></font><font
face="黑体" color="#800080"> </font><font size="4" color="#800080" face="宋体">【六朝门・前凉张轨】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">官从主簿至专征，谁遣凉王破赵名。<br>益信用贤由拔擢，穰苴不是将家生。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_60 </em></strong></font><font
face="黑体" color="#800080"> </font><font size="4" color="#800080" face="宋体">【六朝门・后魏武帝】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">太武南征似卷蓬，徐阳兖蔡杀皆空。<br>从来吊伐宁如此，千里无烟血草红。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_61 </em></strong></font><font
face="黑体" color="#800080"> </font><font size="4" color="#800080" face="宋体">【六朝门・三废帝】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">明庄节闵并罹殃，命在朱高二悖王。<br>已叹一年三易换，更嗟殴辱下东廊。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_62 </em></strong></font><font
face="黑体" color="#800080"> </font><font size="4" color="#800080" face="宋体">【六朝门・苻坚】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">百万南征几马归，叛亡如猬亦何悲。<br>宾擒敌国诸戎主，更遣权兵过在谁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_63 </em></strong></font><font
face="黑体" color="#800080"> </font><font size="4" color="#800080" face="宋体">【六朝门・再呤】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">空知勇锐不知兵，困兽孤军未可轻。<br>安有长驱百馀万，身驰几旅欲先征。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_64 </em></strong></font><font
face="黑体" color="#800080"> </font><font size="4" color="#800080" face="宋体">【六朝门・又吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">水影星光怪异多，不思修德事干戈。<br>无谋拒谏仍轻敌，国破身擒将奈何。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_65 </em></strong></font><font
face="黑体" color="#800080"> </font><font size="4" color="#800080" face="宋体">【六朝门・宋武帝】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">栖栖老楚未遭时，债主凭陵似迫危。<br>人杰既为王谧识，刁逵诛斩独何悲。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_66 </em></strong></font><font
face="黑体" color="#800080"> </font><font size="4" color="#800080" face="宋体">【六朝门・二废帝】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">肆意荒狂杀不辜，方嗟废帝又苍梧。<br>自言威震为英武，肯虑湘东与玉夫。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_67 </em></strong></font><font
face="黑体" color="#800080"> </font><font size="4" color="#800080" face="宋体">【六朝门・齐废帝东昏侯】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">定策谁扶捕鼠儿，不忧萧衍畏潘妃。<br>长围既合刀临项，犹惜金钱对落晖。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_68 </em></strong></font><font
face="黑体" color="#800080"> </font><font size="4" color="#800080" face="宋体">【六朝门・梁武帝】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">梁武年高厌六龙，繁华声色尽归空。<br>不求贤德追尧舜，翻作忧囚一病翁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_69 </em></strong></font><font
face="黑体" color="#800080"> </font><font size="4" color="#800080" face="宋体">【六朝门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">兴亡何故遽环回，汤纣身为事可哀。<br>莫是自长嫌胜己，蔽贤犹执匹夫才。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_70 </em></strong></font><font
face="黑体" color="#800080"> </font><font size="4" color="#800080" face="宋体">【六朝门・简文帝】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">救兵方至强抽军，与贼开城是简文。<br>曲项琵琶催酒处，不图为乐向谁云。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_71 </em></strong></font><font
face="黑体" color="#800080"> </font><font size="4" color="#800080" face="宋体">【六朝门・元帝】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">木栅江城困魏军，王褒横议遏谋臣。<br>宾降未免俱为戮，一死安能谢益仁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_72 </em></strong></font><font
face="黑体" color="#800080"> </font><font size="4" color="#800080" face="宋体">【六朝门・谢举】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">叛奴逃数岂堪留，忠节曾无肯到头。<br>朱异早能同远见，青衫宁假帝登楼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_73 </em></strong></font><font
face="黑体" color="#800080"> </font><font size="4" color="#800080" face="宋体">【六朝门・朱异】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">徒览儒书不学兵，彦和虚得不廉名。<br>四郊多垒犹相罪，国破将何谢太清。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_74 </em></strong></font><font
face="黑体" color="#800080"> </font><font size="4" color="#800080" face="宋体">【六朝门・傅昭】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">为政残苛兽亦饥，除饥机在养疲羸。<br>人能善政兽何暴，焉用劳人以槛为。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_75 </em></strong></font><font
face="黑体" color="#800080"> </font><font size="4" color="#800080" face="宋体">【六朝门・宣帝】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">宣帝骄奢恣所为，后宫升降略无时。<br>乘危自有妻公在，安许鸾凰是尉迟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_76 </em></strong></font><font
face="黑体" color="#800080"> </font><font size="4" color="#800080" face="宋体">【六朝门・李集】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">忠谏能坚信正臣，三沈三屈竟何云。<br>每沈良久方能语，及语还呼桀纣君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_77 </em></strong></font><font
face="黑体" color="#800080"> </font><font size="4" color="#800080" face="宋体">【隋门・隋文帝】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">孤儿寡妇忍同欺，辅政刚教篡夺为。<br>矫诏必能疏P译，直臣诚合重颜仪。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_78 </em></strong></font><font
face="黑体" color="#800080"> </font><font size="4" color="#800080" face="宋体">【隋门・独孤后】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">腹生奚强有亲疏，怜者为贤弃者愚。<br>储贰不遭谗构死，隋亡宁便在江都。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_79 </em></strong></font><font
face="黑体" color="#800080"> </font><font size="4" color="#800080" face="宋体">【隋门・炀帝】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">拒谏劳兵作祸基，穷奢极武向戎夷。<br>兆人疲弊不堪命，天下嗷嗷新主资。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷729_80 </em></strong></font><font
face="黑体" color="#800080"> </font><font size="4" color="#800080" face="宋体">【隋门・贺若弼】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">破敌将军意气豪，请除倾国斩妖娆。<br>红绡忍染娇春雪，瞪目看行切玉刀。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
