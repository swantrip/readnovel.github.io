<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百三十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百三十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷533_1 </em></strong></font><font
face="黑体" color="#800080"> </font><font size="4" color="#800080" face="宋体">【金陵怀古】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">玉树歌残王气终，景阳兵合戍楼空。松楸远近千官冢，<BR>
</font></big>
<font color="#400080">禾黍高低六代宫。石燕拂云晴亦雨，江豚吹浪夜还风。<BR>
</font></big>
<font color="#400080">英雄一去豪华尽，唯有青山似洛中。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_2 </em></strong></font><font
face="黑体" color="#800080"> </font><font size="4" color="#800080" face="宋体">【姑苏怀古】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">宫馆馀基辍棹过，黍苗无限独悲歌。荒台麋鹿争新草，<BR>
</font></big>
<font color="#400080">空苑凫p占浅莎。吴岫雨来虚槛冷，楚江风急远帆多。<BR>
</font></big>
<font color="#400080">可怜国破忠臣死，日日东流生白波。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_3 </em></strong></font><font
face="黑体" color="#800080"> </font><font size="4" color="#800080" face="宋体">【凌R台（台在当涂县北，宋高祖所筑）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">宋祖凌高乐未回，三千歌舞宿层台。湘潭云尽暮山出，<BR>
</font></big>
<font color="#400080">巴蜀雪消春水来。行殿有基荒荠合，寝园无主野棠开。<BR>
</font></big>
<font color="#400080">百年便作万年计，岩畔古碑空绿苔。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_4 </em></strong></font><font
face="黑体" color="#800080"> </font><font size="4" color="#800080" face="宋体">【骊山（一作途经骊山（一作望华清宫感事）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">闻说先皇醉碧桃，日华浮动郁金袍。风随玉辇笙歌迥，<BR>
</font></big>
<font color="#400080">云卷珠帘剑佩高。凤驾北归山寂寂，龙西幸水滔滔。<BR>
</font></big>
<font color="#400080">贵妃没后巡游少，瓦落宫墙见野蒿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_5 </em></strong></font><font
face="黑体" color="#800080"> </font><font size="4" color="#800080" face="宋体">【咸阳城东楼（一作咸阳城西楼晚眺，一作西门）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">一上高城万里愁，蒹葭杨柳似汀洲。溪云初起日沈阁，<BR>
</font></big>
<font color="#400080">山雨欲来风满楼。鸟下绿芜秦苑夕，蝉鸣黄叶汉宫秋。<BR>
</font></big>
<font color="#400080">行人莫问当年事，故国东来渭水流。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_6 </em></strong></font><font
face="黑体" color="#800080"> </font><font size="4" color="#800080" face="宋体">【京口闲居寄京洛友人（一作两都亲友）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">吴门烟月昔同游，枫叶芦花并客舟。聚散有期云北去，<BR>
</font></big>
<font color="#400080">浮沈无计水东流。一尊酒尽青山暮，千里书回碧树秋。<BR>
</font></big>
<font color="#400080">何处相思不相见，凤城龙阙楚江头。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_7 </em></strong></font><font
face="黑体" color="#800080"> </font><font size="4" color="#800080" face="宋体">【冬日登越王台怀归】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">月沉高岫宿云开，万里归心独上来。河畔雪飞扬子宅，<BR>
</font></big>
<font color="#400080">海边花盛越王台。泷分桂岭鱼难过，瘴近衡峰雁却回。<BR>
</font></big>
<font color="#400080">乡信渐稀人渐老，只应频看一枝梅。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_8 </em></strong></font><font
face="黑体" color="#800080"> </font><font size="4" color="#800080" face="宋体">【对雪】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">云度龙山暗倚城，先飞淅沥引轻盈。素娥冉冉拜瑶阙，<BR>
</font></big>
<font color="#400080">皓鹤纷纷朝玉京。阴岭有风梅艳散，寒林无月桂华生。<BR>
</font></big>
<font color="#400080">剡溪一醉十年事，忽忆棹回天未明。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_9 </em></strong></font><font
face="黑体" color="#800080"> </font><font size="4" color="#800080" face="宋体">【送萧处士归缑岭别业】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">醉斜乌帽发如丝，曾看仙人一局棋。宾馆有鱼为客久，<BR>
</font></big>
<font color="#400080">乡书无雁到家迟。缑山住近吹笙庙，湘水行逢鼓瑟祠。<BR>
</font></big>
<font color="#400080">今夜月明何处宿，九疑云尽碧参差。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_10 </em></strong></font><font
face="黑体" color="#800080"> </font><font size="4" color="#800080" face="宋体">【与郑二秀才同舟东下洛中，亲朋送至景云寺】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">三十六峰横一川，绿波无路草芊芊。牛羊晚食铺平地，<BR>
</font></big>
<font color="#400080">雕鹗晴飞摩远天。洛客尽回临水寺，楚人皆逐下江船。<BR>
</font></big>
<font color="#400080">东西未有相逢日，更把繁华共醉眠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_11 </em></strong></font><font
face="黑体" color="#800080"> </font><font size="4" color="#800080" face="宋体">【长安岁暮】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">独望天门倚剑歌，干时无计老关河。东归万里惭张翰，<BR>
</font></big>
<font color="#400080">西上四年羞卞和。花暗楚城春醉少，月凉秦塞夜愁多。<BR>
</font></big>
<font color="#400080">三山岁岁有人去，唯恐海风生白波。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_12 </em></strong></font><font
face="黑体" color="#800080"> </font><font size="4" color="#800080" face="宋体">【赠茅山高拾遗】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">谏猎归来绮季歌，大茅峰影满秋波。山斋留客扫红叶，<BR>
</font></big>
<font color="#400080">野艇送僧披绿莎。长覆旧图棋势尽，遍添新品药名多。<BR>
</font></big>
<font color="#400080">云中黄鹄日千里，自宿自飞无网罗。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_13 </em></strong></font><font
face="黑体" color="#800080"> </font><font size="4" color="#800080" face="宋体">【李秀才近自涂口迁居新安适枉缄书见宽悲戚因以此答】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">远书开罢更依依，晨坐高台竟落晖。颜巷雪深人已去，<BR>
</font></big>
<font color="#400080">庾楼花盛客初归。东堂望绝迁莺起，南国哀馀候雁飞。<BR>
</font></big>
<font color="#400080">今日劳君犹问讯，一官唯长故山薇。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_14 </em></strong></font><font
face="黑体" color="#800080"> </font><font size="4" color="#800080" face="宋体">【赠萧兵曹先辈】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">广陵堤上昔离居，帆转潇湘万里馀。楚客病时无f鸟，<BR>
</font></big>
<font color="#400080">越乡归处有鲈鱼。潮生水郭蒹葭响，雨过山城橘柚疏。<BR>
</font></big>
<font color="#400080">闻说携琴兼载酒，邑人争识马相如。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_15 </em></strong></font><font
face="黑体" color="#800080"> </font><font size="4" color="#800080" face="宋体">【题舒女庙】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">山乐来迎去不言，庙前高柳水禽喧。绮罗无色雨侵帐，<BR>
</font></big>
<font color="#400080">珠翠有声风绕幡。妆镜尚疑山月满，寝屏犹认野花繁。<BR>
</font></big>
<font color="#400080">孤舟梦断行云散，何限离心寄晓猿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_16 </em></strong></font><font
face="黑体" color="#800080"> </font><font size="4" color="#800080" face="宋体">【姑孰官舍】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">草生宫舍似闲居，雪照南窗满素书。贫后始知为吏拙，<BR>
</font></big>
<font color="#400080">病来还喜识人疏。青云岂有窥梁燕，浊水应无避钓鱼。<BR>
</font></big>
<font color="#400080">不待秋风便归去，紫阳山下是吾庐。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_17 </em></strong></font><font
face="黑体" color="#800080"> </font><font size="4" color="#800080" face="宋体">【凌R台送韦（一作韩）秀才】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">云起高台日未沉，数村残照半岩阴，野蚕成茧桑柘尽，<BR>
</font></big>
<font color="#400080">溪鸟引雏蒲稗深。帆势依依投极浦，钟声杳杳隔前林。<BR>
</font></big>
<font color="#400080">故山迢递故人去，一夜月明千里心。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_18 </em></strong></font><font
face="黑体" color="#800080"> </font><font size="4" color="#800080" face="宋体">【送岭南卢判官罢职归华阴山居】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">曾事刘琨雁塞空，十年书剑任飘蓬。东堂旧屈移山志，<BR>
</font></big>
<font color="#400080">南国新留煮海功。还挂一帆青海上，更开三径碧莲中。<BR>
</font></big>
<font color="#400080">关西旧友如相问，已许沧浪伴钓翁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_19 </em></strong></font><font
face="黑体" color="#800080"> </font><font size="4" color="#800080" face="宋体">【将度故城湖阻风夜泊永阳戍】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">行尽青溪日已蹉，云容山影水嵯峨。楼前归客怨清梦，<BR>
</font></big>
<font color="#400080">楼上美人凝夜歌。独树高高风势急，平湖渺渺月明多。<BR>
</font></big>
<font color="#400080">终期一艇载樵去，来往使帆凌白波。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_20 </em></strong></font><font
face="黑体" color="#800080"> </font><font size="4" color="#800080" face="宋体">【郑侍御厅玩鹤】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">碧天飞舞下晴莎，金阁瑶池绝网罗。岩响数声风满树，<BR>
</font></big>
<font color="#400080">岸移孤影雪凌波。缑山去远云霄迥，辽海归迟岁月多。<BR>
</font></big>
<font color="#400080">双翅一开千万里，只应栖隐恋乔柯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_21 </em></strong></font><font
face="黑体" color="#800080"> </font><font size="4" color="#800080" face="宋体">【南亭夜坐，贻开元禅定二道者】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">暮暮焚香何处宿，西岩一室映疏藤。光阴难驻迹如客，<BR>
</font></big>
<font color="#400080">寒暑不惊心似僧。高树有风闻夜磬，远山无月见秋灯。<BR>
</font></big>
<font color="#400080">身闲境静日为乐，若问其馀非我能。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_22 </em></strong></font><font
face="黑体" color="#800080"> </font><font size="4" color="#800080" face="宋体">【朱坡故少保杜公池亭】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">杜陵池榭绮城东，孤岛回汀路不穷。高岫乍疑三峡近，<BR>
</font></big>
<font color="#400080">远波初似五湖通。楸梧叶暗潇潇雨，菱荇花香淡淡风。<BR>
</font></big>
<font color="#400080">还有昔时巢燕在，飞来飞去画堂中。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_23 </em></strong></font><font
face="黑体" color="#800080"> </font><font size="4" color="#800080" face="宋体">【秋日早朝（一作秋日候扇）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">宵衣应待绝更筹，环佩锵锵月下楼。井转辘轳千树晓，<BR>
</font></big>
<font color="#400080">锁开阊阖万山秋。龙旗尽列趋金殿，雉扇才分见玉旒。<BR>
</font></big>
<font color="#400080">虚戴铁冠无一事，沧江归去老渔舟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_24 </em></strong></font><font
face="黑体" color="#800080"> </font><font size="4" color="#800080" face="宋体">【沧浪峡】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">缨带流尘发半霜，独寻残月下沧浪。一声溪鸟暗云散，<BR>
</font></big>
<font color="#400080">万片野花流水香。昔日未知方外乐，暮年初信梦中忙。<BR>
</font></big>
<font color="#400080">红虾青鲫紫芹脆，归去不辞来路长。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_25 </em></strong></font><font
face="黑体" color="#800080"> </font><font size="4" color="#800080" face="宋体">【故洛城（一作登故洛阳城）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">禾黍离离半野蒿，昔人城此岂知劳。水声东去市朝变，<BR>
</font></big>
<font color="#400080">山势北来宫殿高。鸦噪暮云归古堞，雁迷寒雨下空壕。<BR>
</font></big>
<font color="#400080">可怜缑岭登仙子，犹自吹笙醉碧桃。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_26 </em></strong></font><font
face="黑体" color="#800080"> </font><font size="4" color="#800080" face="宋体">【闻释子栖玄欲奉道因寄】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">欲求真诀恋禅扃，羽帔方袍尽有情。仙骨本微灵鹤远，<BR>
</font></big>
<font color="#400080">法心潜动毒龙惊。三山未有偷桃计，四海初传问菊名。<BR>
</font></big>
<font color="#400080">今日劝师师莫惑，长生难学证无生。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_27 </em></strong></font><font
face="黑体" color="#800080"> </font><font size="4" color="#800080" face="宋体">【南海府罢南康阻浅行侣稍稍登陆…主人燕饯至频暮宿东溪】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">暗滩水落涨虚沙，滩去秦吴万里赊。马上折残江北柳，<BR>
</font></big>
<font color="#400080">舟中开尽岭南花。离歌不断如留客，归梦初惊似到家。<BR>
</font></big>
<font color="#400080">山鸟一声人未起，半床春月在天涯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_28 </em></strong></font><font
face="黑体" color="#800080"> </font><font size="4" color="#800080" face="宋体">【秋晚云阳驿西亭莲池】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">心忆莲池秉烛游，叶残花败尚维舟。烟开翠扇清风晓，<BR>
</font></big>
<font color="#400080">水泥红衣白露秋。神女暂来云易散，仙娥初去月难留。<BR>
</font></big>
<font color="#400080">空怀远道难持赠，醉倚阑干尽日愁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_29 </em></strong></font><font
face="黑体" color="#800080"> </font><font size="4" color="#800080" face="宋体">【题勤尊师历阳山居】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">二十知兵在羽林，中年潜识子房心。苍鹰出塞胡尘灭。<BR>
</font></big>
<font color="#400080">白鹤还乡楚水深。春坼酒瓶浮药气，晚携棋局带松阴。<BR>
</font></big>
<font color="#400080">鸡笼山上云多处，自被凭不可寻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_30 </em></strong></font><font
face="黑体" color="#800080"> </font><font size="4" color="#800080" face="宋体">【怀旧居】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">兵书一箧老无功，故国郊扉在梦中。藤蔓覆梨张谷暗。<BR>
</font></big>
<font color="#400080">草花侵菊庾园空。朱门迹忝登龙客，白屋心期失马翁。<BR>
</font></big>
<font color="#400080">楚水吴山何处是，北窗残月照屏风。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_31 </em></strong></font><font
face="黑体" color="#800080"> </font><font size="4" color="#800080" face="宋体">【祗命许昌自郊居，移就公馆秋日寄茅山高拾遗】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">一笛迎风万叶飞，强携刀笔换荷衣。潮寒水国秋砧早，<BR>
</font></big>
<font color="#400080">月暗山城夜漏稀。岩响远闻樵客过，浦深遥送钓童归。<BR>
</font></big>
<font color="#400080">中年未识从军乐，虚近三茅望少微。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_32 </em></strong></font><font
face="黑体" color="#800080"> </font><font size="4" color="#800080" face="宋体">【伤虞将军（一作伤河东虞押衙）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">白首从军未有名，近将孤剑到江城。巴童戍久能番语，<BR>
</font></big>
<font color="#400080">胡马调多解汉行。对雪夜穷黄石略，望云秋计黑山程。<BR>
</font></big>
<font color="#400080">可怜身死家犹远，汴水东流无哭声。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_33 </em></strong></font><font
face="黑体" color="#800080"> </font><font size="4" color="#800080" face="宋体">【晚自朝台津至韦隐居郊园】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">秋来凫雁下方塘，系马朝台步夕阳。村径绕山松叶暗，<BR>
</font></big>
<font color="#400080">野门临水稻花香。云连海气琴书润，风带潮声枕簟凉。<BR>
</font></big>
<font color="#400080">西下溪犹万里，可能垂白待文王。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_34 </em></strong></font><font
face="黑体" color="#800080"> </font><font size="4" color="#800080" face="宋体">【寓居开元精舍，酬薛秀才见贻】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">知己萧条信陆沉，茂陵扶疾卧西林。芰荷风起客堂静，<BR>
</font></big>
<font color="#400080">松桂月高僧院深。清露下时伤旅鬓，白云归处寄乡心。<BR>
</font></big>
<font color="#400080">怜君诗句犹相忆，题在空斋夜夜吟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_35 </em></strong></font><font
face="黑体" color="#800080"> </font><font size="4" color="#800080" face="宋体">【别刘秀才（一作留别裴秀才）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">三献无功玉有瑕，更携书剑客天涯。孤帆夜别潇湘雨，<BR>
</font></big>
<font color="#400080">广陌春期杜花。灯照水萤千点灭，棹惊滩雁一行斜。<BR>
</font></big>
<font color="#400080">关河万里秋风急，望见乡山不到家。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_36 </em></strong></font><font
face="黑体" color="#800080"> </font><font size="4" color="#800080" face="宋体">【早发天台中岩寺度关岭次天姥岑】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">来往天台天姥间，欲求真诀驻衰颜。星河半落岩前寺，<BR>
</font></big>
<font color="#400080">云雾初开岭上关。丹壑树多风浩浩，碧溪苔浅水潺潺。<BR>
</font></big>
<font color="#400080">可知刘阮逢人处，行尽深山又是山。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_37 </em></strong></font><font
face="黑体" color="#800080"> </font><font size="4" color="#800080" face="宋体">【游钱塘青山李隐居西斋（一作李郢诗）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">小隐西亭为客开，翠萝深处遍苍苔。林间扫石安棋局，<BR>
</font></big>
<font color="#400080">岩下分泉递酒杯。兰叶露光秋月上，芦花风起夜潮来。<BR>
</font></big>
<font color="#400080">云山绕屋犹嫌浅，欲棹渔舟近钓台。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_38 </em></strong></font><font
face="黑体" color="#800080"> </font><font size="4" color="#800080" face="宋体">【春日郊园戏赠杨嘏评事】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">十里蒹葭入薜萝，春风谁许暂鸣珂。相如渴后狂还减，<BR>
</font></big>
<font color="#400080">曼倩归来语更多。门枕碧溪冰皓耀，槛齐青嶂雪嵯峨。<BR>
</font></big>
<font color="#400080">野桥沽酒茅檐醉，谁羡红楼一曲歌。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_39 </em></strong></font><font
face="黑体" color="#800080"> </font><font size="4" color="#800080" face="宋体">【晚自东郭回留一二游侣】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">乡心迢递宦情微，吏散寻幽竟落晖。林下草腥巢鹭宿，<BR>
</font></big>
<font color="#400080">洞前云湿雨龙归。钟随野艇回孤棹，鼓绝山城掩半扉。<BR>
</font></big>
<font color="#400080">今夜西斋好风月，一瓢春酒莫相违。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_40 </em></strong></font><font
face="黑体" color="#800080"> </font><font size="4" color="#800080" face="宋体">【与郑秀才叔侄会送杨秀才昆仲东归】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">书剑功迟白发新，异乡仍送故乡人。阮公留客竹林晚，<BR>
</font></big>
<font color="#400080">田氏到家荆树春。雪尽塞鸿南翥少，风来胡马北嘶频。<BR>
</font></big>
<font color="#400080">洞庭烟月如终老，谁是长杨谏猎臣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_41 </em></strong></font><font
face="黑体" color="#800080"> </font><font size="4" color="#800080" face="宋体">【送郭秀才游天台】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">云埋阴壑雪凝峰，半壁天台已万重。人度碧溪疑辍棹，<BR>
</font></big>
<font color="#400080">僧归苍岭似闻钟。暖眠晴滩草，高挂猕猴暮涧松。<BR>
</font></big>
<font color="#400080">曾约共游今独去，赤城西面水溶溶。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_42 </em></strong></font><font
face="黑体" color="#800080"> </font><font size="4" color="#800080" face="宋体">【送张尊师归洞庭】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">能琴道士洞庭西，风满归帆路不迷。对岸水花霜后浅，<BR>
</font></big>
<font color="#400080">傍檐山果雨来低。杉松近晚移茶灶，岩谷初寒盖药畦。<BR>
</font></big>
<font color="#400080">他日相思两行字，无人知处武陵溪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷533_43 </em></strong></font><font
face="黑体" color="#800080"> </font><font size="4" color="#800080" face="宋体">【移摄太平寄前李明府】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">病移岩邑称闲身，何处风光贳酒频。溪柳绕门彭泽令，<BR>
</font></big>
<font color="#400080">野花连洞武陵人。娇歌自驻壶中景，艳舞长留海上春。<BR>
</font></big>
<font color="#400080">早晚高台更同醉，绿萝如帐草如茵。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
