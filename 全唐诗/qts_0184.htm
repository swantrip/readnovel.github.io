<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百八十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百八十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷184_1 </em></strong></font><font
face="黑体" color="#800080"> </font><font size="4" color="#800080" face="宋体">【题随州紫阳先生壁】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">神农好长生，风俗久已成。复闻紫阳客，早署丹台名。<BR>
</font></big>
<font color="#400080">喘息餐妙气，步虚吟真声。道与古仙合，心将元化并。<BR>
</font></big>
<font color="#400080">楼疑出蓬海，鹤似飞玉京。松雪窗外晓，池水阶下明。<BR>
</font></big>
<font color="#400080">忽耽笙歌乐，颇失轩冕情。终愿惠金液，提携凌太清。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_2 </em></strong></font><font
face="黑体" color="#800080"> </font><font size="4" color="#800080" face="宋体">【题元丹丘山居】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">故人栖东山，自爱丘壑美。青春卧空林，白日犹不起。<BR>
</font></big>
<font color="#400080">松风清襟袖，石潭洗心耳。羡君无纷喧，高枕碧霞里。<br>
<P><big><font size="3" face="黑体" color="#000080"><strong><em>&nbsp;&nbsp; 卷184_3 </em></strong></font><font
face="黑体" color="#800080"> </font><font size="4" color="#800080" face="宋体">【题元丹丘颍阳山居】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">仙游渡颍水，访隐同元君。忽遗苍生望，独与洪崖群。<BR>
</font></big>
<font color="#400080">卜地初晦迹，兴言且成文。却顾北山断，前瞻南岭分。<BR>
</font></big>
<font color="#400080">遥通汝海月，不隔嵩丘云。之子合逸趣，而我钦清芬。<BR>
</font></big>
<font color="#400080">举迹倚松石，谈笑迷朝曛。益愿狎青鸟，拂衣栖江濉<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_4 </em></strong></font><font
face="黑体" color="#800080"> </font><font size="4" color="#800080" face="宋体">【题瓜州新河，饯族叔舍人贲】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">齐公凿新河，万古流不绝。丰功利生人，天地同朽灭。<BR>
</font></big>
<font color="#400080">两桥对双阁，芳树有行列。爱此如甘棠，谁云敢攀折。<BR>
</font></big>
<font color="#400080">吴关倚此固，天险自兹设。海水落斗门，湖平见沙I。<BR>
</font></big>
<font color="#400080">我行送季父，弭棹徒流悦。杨花满江来，疑是龙山雪。<BR>
</font></big>
<font color="#400080">惜此林下兴，怆为山阳别。瞻望清路尘，归来空寂灭。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_5 </em></strong></font><font
face="黑体" color="#800080"> </font><font size="4" color="#800080" face="宋体">【洗脚亭】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">白道向姑熟，洪亭临道傍。前有昔时井，下有五丈床。<BR>
</font></big>
<font color="#400080">樵女洗素足，行人歇金装。西望白鹭洲，芦花似朝霜。<BR>
</font></big>
<font color="#400080">送君此时去，回首泪成行。
<P><big><font size="3" face="黑体" color="#000080"><strong><em>&nbsp;&nbsp; 卷184_6 </em></strong></font><font
face="黑体" color="#800080"> </font><font size="4" color="#800080" face="宋体">【劳劳亭】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">天下伤心处，劳劳送客亭。春风知别苦，不遣柳条青。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_7 </em></strong></font><font
face="黑体" color="#800080"> </font><font size="4" color="#800080" face="宋体">【题金陵王处士水亭（此亭盖齐朝南苑，又是陆机故宅）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">王子耽玄言，贤豪多在门。好鹅寻道士，爱竹啸名园。<BR>
</font></big>
<font color="#400080">树色老荒苑，池光荡华轩。此堂见明月，更忆陆平原。<BR>
</font></big>
<font color="#400080">扫拭青玉簟，为余置金尊。醉罢欲归去，花枝宿鸟喧。<BR>
</font></big>
<font color="#400080">何时复来此，再得洗嚣烦。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_8 </em></strong></font><font
face="黑体" color="#800080"> </font><font size="4" color="#800080" face="宋体">【题嵩山逸人元丹丘山居】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">家本紫云山，道风未沦落。沉怀丹丘志，冲赏归寂寞。<BR>
</font></big>
<font color="#400080">A来游闽荒，扪涉穷禹凿。夤缘泛潮海，偃蹇陟庐霍。<BR>
</font></big>
<font color="#400080">凭雷蹑天窗，弄影憩霞阁。且欣登眺美，颇惬隐沦诺。<BR>
</font></big>
<font color="#400080">三山旷幽期，四岳聊所托。故人契嵩颍，高义炳丹o。<BR>
</font></big>
<font color="#400080">灭迹遗纷嚣，终言本峰壑。自矜林湍好，不羡朝市乐。<BR>
</font></big>
<font color="#400080">偶与真意并，顿觉世情薄。尔能折芳桂，吾亦采兰若。<BR>
</font></big>
<font color="#400080">拙妻好乘鸾，娇女爱飞鹤。提携访神仙，从此炼金药。
<P><big><font size="3" face="黑体" color="#000080"><strong><em>&nbsp;&nbsp; 卷184_9 </em></strong></font><font
face="黑体" color="#800080"> </font><font size="4" color="#800080" face="宋体">【题江夏修静寺（此寺是李北海旧宅）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">我家北海宅，作寺南江滨。空庭无玉树，高殿坐幽人。<BR>
</font></big>
<font color="#400080">书带留青草，琴堂幂素尘。平生种桃李，寂灭不成春。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_10 </em></strong></font><font
face="黑体" color="#800080"> </font><font size="4" color="#800080" face="宋体">【题宛溪馆】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">吾怜宛溪好，百尺照心明。何谢新安水，千寻见底清。<BR>
</font></big>
<font color="#400080">白沙留月色，绿竹助秋声。却笑严湍上，于今独擅名。<br>
<P><big><font size="3" face="黑体" color="#000080"><strong><em>&nbsp;&nbsp; 卷184_11 </em></strong></font><font
face="黑体" color="#800080"> </font><font size="4" color="#800080" face="宋体">【题东G公幽居】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">杜陵贤人清且廉，东G卜筑岁将淹。宅近青山同谢x，<BR>
</font></big>
<font color="#400080">门垂碧柳似陶潜。好鸟迎春歌后院，飞花送酒舞前檐。<BR>
</font></big>
<font color="#400080">客到但知留一醉，盘中只有水晶盐。<BR>
<P><big><font size="3" face="黑体" color="#000080"><strong><em>&nbsp;&nbsp; 卷184_12 </em></strong></font><font
face="黑体" color="#800080"> </font><font size="4" color="#800080" face="宋体">【嘲鲁儒】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">鲁叟谈五经，白发死章句。问以经济策，茫如坠烟雾。<BR>
</font></big>
<font color="#400080">足著远游履，首戴方山巾。缓步从直道，未行先起尘。<BR>
</font></big>
<font color="#400080">秦家丞相府，不重褒衣人。君非叔孙通，与我本殊伦。<BR>
</font></big>
<font color="#400080">时事且未达，归耕汶水滨。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_13 </em></strong></font><font
face="黑体" color="#800080"> </font><font size="4" color="#800080" face="宋体">【惧谗】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">二桃杀三士，讵假剑如霜。众女妒蛾眉，双花竞春芳。<BR>
</font></big>
<font color="#400080">魏姝信郑袖，掩袂对怀王。一惑巧言子，朱颜成死伤。<BR>
</font></big>
<font color="#400080">行将泣团扇，戚戚愁人肠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_14 </em></strong></font><font
face="黑体" color="#800080"> </font><font size="4" color="#800080" face="宋体">【观猎】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">太守耀清威，乘闲弄晚晖。江沙横猎骑，山火绕行围。<BR>
</font></big>
<font color="#400080">箭逐云鸿落，鹰随月兔飞。不知白日暮，欢赏夜方归。<br>
<P><big><font size="3" face="黑体" color="#000080"><strong><em>&nbsp;&nbsp; 卷184_15 </em></strong></font><font
face="黑体" color="#800080"> </font><font size="4" color="#800080" face="宋体">【观胡人吹笛】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">胡人吹玉笛，一半是秦声。十月吴山晓，梅花落敬亭。<BR>
</font></big>
<font color="#400080">愁闻出塞曲，泪满逐臣缨。却望长安道，空怀恋主情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_16 </em></strong></font><font
face="黑体" color="#800080"> </font><font size="4" color="#800080" face="宋体">【军行（一作从军行，一作行军）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">骝马新跨白玉鞍，战罢沙场月色寒。<br>城头铁鼓声犹震，匣里金刀血未干。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷184_17 </em></strong></font><font
face="黑体" color="#800080"> </font><font size="4" color="#800080" face="宋体">【从军行】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">百战沙场碎铁衣，城南已合数重围。<br>突营射杀呼延将，独领残兵千骑归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷184_18 </em></strong></font><font
face="黑体" color="#800080"> </font><font size="4" color="#800080" face="宋体">【平虏将军妻】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">平虏将军妇，入门二十年。君心自有悦，妾宠岂能专。<BR>
</font></big>
<font color="#400080">出解床前帐，行吟道上篇。古人不唾井，莫忘昔缠绵。
<P><big><font size="3" face="黑体" color="#000080"><strong><em>&nbsp;&nbsp; 卷184_19 </em></strong></font><font
face="黑体" color="#800080"> </font><font size="4" color="#800080" face="宋体">【春夜洛城闻笛】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">谁家玉笛暗飞声，散入春风满洛城。<br>此夜曲中闻折柳，何人不起故园情。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷184_20 </em></strong></font><font
face="黑体" color="#800080"> </font><font size="4" color="#800080" face="宋体">【嵩山采菖蒲者】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">神仙多古貌，双耳下垂肩。嵩岳逢汉武，疑是九疑仙。<BR>
</font></big>
<font color="#400080">我来采菖蒲，服食可延年。言终忽不见，灭影入云烟。<BR>
</font></big>
<font color="#400080">喻帝竟莫悟，终归茂陵田。
<P><big><font size="3" face="黑体" color="#000080"><strong><em>&nbsp;&nbsp; 卷184_21 </em></strong></font><font
face="黑体" color="#800080"> </font><font size="4" color="#800080" face="宋体">【金陵听韩侍御吹笛】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">韩公吹玉笛，倜傥流英音。风吹绕钟山，万壑皆龙吟。<BR>
</font></big>
<font color="#400080">王子停凤管，师襄掩瑶琴。馀韵度江去，天涯安可寻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_22 </em></strong></font><font
face="黑体" color="#800080"> </font><font size="4" color="#800080" face="宋体">【流夜郎闻T不预】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">北阙圣人歌太康，南冠君子窜遐荒。<br>汉T闻奏钧天乐，愿得风吹到夜郎。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷184_23 </em></strong></font><font
face="黑体" color="#800080"> </font><font size="4" color="#800080" face="宋体">【放后遇恩不沾】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">天作云与雷，霈然德泽开。东风日本至，白雉越裳来。<BR>
</font></big>
<font color="#400080">独弃长沙国，三年未许回。何时入宣室，更问洛阳才。<br>
<P><big><font size="3" face="黑体" color="#000080"><strong><em>&nbsp;&nbsp; 卷184_24 </em></strong></font><font
face="黑体" color="#800080"> </font><font size="4" color="#800080" face="宋体">【宣城见杜鹃花（一作杜牧诗，题云《子规》）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">蜀国曾闻子规鸟，宣城还见杜鹃花。<br>一叫一回肠一断，三春三月忆三巴。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷184_25 </em></strong></font><font
face="黑体" color="#800080"> </font><font size="4" color="#800080" face="宋体">【白田马上闻莺】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">黄鹂啄紫椹，五月鸣桑枝。我行不记日，误作阳春时。<BR>
</font></big>
<font color="#400080">蚕老客未归，白田已缫丝。驱马又前去，扪心空自悲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_26 </em></strong></font><font
face="黑体" color="#800080"> </font><font size="4" color="#800080" face="宋体">【三五七言】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">秋风清，秋月明。落叶聚还散，寒鸦栖复惊。<BR>
</font></big>
<font color="#400080">相思相见知何日，此时此夜难为情。<BR>
<P><big><font size="3" face="黑体" color="#000080"><strong><em>&nbsp;&nbsp; 卷184_27 </em></strong></font><font
face="黑体" color="#800080"> </font><font size="4" color="#800080" face="宋体">【杂诗】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">白日与明月，昼夜尚不闲。况尔悠悠人，安得久世间。<BR>
</font></big>
<font color="#400080">传闻海水上，乃有蓬莱山。玉树生绿叶，灵仙每登攀。<BR>
</font></big>
<font color="#400080">一食驻玄发，再食留红颜。吾欲从此去，去之无时还。<br>
<P><big><font size="3" face="黑体" color="#000080"><strong><em>&nbsp;&nbsp; 卷184_28 </em></strong></font><font
face="黑体" color="#800080"> </font><font size="4" color="#800080" face="宋体">【寄远十一首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">三鸟别王母，衔书来见过。肠断若剪弦，其如愁思何。<BR>
</font></big>
<font color="#400080">遥知玉窗里，纤手弄云和。奏曲有深意，青松交女萝。<BR>
</font></big>
<font color="#400080">写水山井中，同泉岂殊波。秦心与楚恨，皎皎为谁多。<br>
<font color="#400080">青楼何所在，乃在碧云中。宝镜挂秋水，罗衣轻春风。<BR>
</font></big>
<font color="#400080">新妆坐落日，怅望金屏空。念此送短书，愿因双飞鸿。<BR>
<font color="#400080">本作一行书，殷勤道相忆。一行复一行，满纸情何极。<BR>
</font></big>
<font color="#400080">瑶台有黄鹤，为报青楼人。朱颜凋落尽，白发一何新。<BR>
</font></big>
<font color="#400080">自知未应还，离居经三春。桃李今若为，当窗发光彩。<BR>
</font></big>
<font color="#400080">莫使香风飘，留与红芳待。<br><BR>
<font color="#400080">玉箸落春镜，坐愁湖阳水。闻与阴丽华，风烟接邻里。<BR>
</font></big>
<font color="#400080">青春已复过，白日忽相催。但恐荷花晚，令人意已摧。<BR>
</font></big>
<font color="#400080">相思不惜梦，日夜向阳台。<br><BR>
<font color="#400080">远忆巫山阳，花明绿江暖。踌躇未得往，泪向南云满。<BR>
</font></big>
<font color="#400080">春风复无情，吹我梦魂断。不见眼中人，天长音信短。<BR><BR>
<font color="#400080">阳台隔楚水，春草生黄河。相思无日夜，浩荡若流波。<BR>
</font></big>
<font color="#400080">流波向海去，欲见终无因。遥将一点泪，远寄如花人。<BR><BR>
<font color="#400080">妾在舂陵东，君居汉江岛。一日望花光，往来成白道。<BR>
</font></big>
<font color="#400080">一为云雨别，此地生秋草。秋草秋蛾飞，相思愁落晖。<BR>
</font></big>
<font color="#400080">何由一相见，灭烛解罗衣。<BR>
<font color="#400080">忆昨东园桃李红碧枝，与君此时初别离。金瓶落井无消息，<BR>
</font></big>
<font color="#400080">令人行叹复坐思。坐思行叹成楚越，春风玉颜畏销歇。<BR>
</font></big>
<font color="#400080">碧窗纷纷下落花，青楼寂寂空明月。两不见，但相思。<BR>
</font></big>
<font color="#400080">空留锦字表心素，至今缄愁不忍窥。<BR>
<font color="#400080">长短春草绿，缘阶如有情。卷施心独苦，抽却死还生。<BR>
</font></big>
<font color="#400080">睹物知妾意，希君种后庭。闲时当采掇，念此莫相轻。<BR>
<font color="#400080">鲁缟如玉霜，笔题月氏书。寄书白鹦鹉，西海慰离居。<BR>
</font></big>
<font color="#400080">行数虽不多，字字有委曲。天末如见之，开缄泪相续。<BR>
</font></big>
<font color="#400080">泪尽恨转深，千里同此心。相思千万里，一书值千金。<BR><BR>
<font color="#400080">爱君芙蓉婵娟之艳色，色可餐兮难再得。<BR>
</font></big>
<font color="#400080">怜君冰玉清迥之明心，情不极兮意已深。<BR>
</font></big>
<font color="#400080">朝共琅\之绮食，夜同鸳鸯之锦衾。恩情婉娈忽为别，<BR>
</font></big>
<font color="#400080">使人莫错乱愁心。乱愁心，涕如雪。寒灯厌梦魂欲绝，<BR>
</font></big>
<font color="#400080">觉来相思生白发。盈盈汉水若可越，可惜凌波步罗袜。<BR>
</font></big>
<font color="#400080">美人美人兮归去来，莫作朝云暮雨兮飞阳台。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_29 </em></strong></font><font
face="黑体" color="#800080"> </font><font size="4" color="#800080" face="宋体">【长信宫（一作长信怨）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">月皎昭阳殿，霜清长信宫。天行乘玉辇，飞燕与君同。<BR>
</font></big>
<font color="#400080">别有欢娱处，承恩乐未穷。谁怜团扇妾，独坐怨秋风。
<P><big><font size="3" face="黑体" color="#000080"><strong><em>&nbsp;&nbsp; 卷184_30 </em></strong></font><font
face="黑体" color="#800080"> </font><font size="4" color="#800080" face="宋体">【长门怨二首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">天回北斗挂西楼，金屋无人萤火流。<br>月光欲到长门殿，别作深宫一段愁。<br>
<br>
<font color="#400080">桂殿长愁不记春，黄金四屋起秋尘。<br>夜悬明镜青天上，独照长门宫里人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷184_31 </em></strong></font><font
face="黑体" color="#800080"> </font><font size="4" color="#800080" face="宋体">【春怨】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">白马金羁辽海东，罗帷绣被卧春风。<br>落月低轩窥烛尽，飞花入户笑床空。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷184_32 </em></strong></font><font
face="黑体" color="#800080"> </font><font size="4" color="#800080" face="宋体">【代赠远】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">妾本洛阳人，狂夫幽燕客。渴饮易水波，由来多感激。<BR>
</font></big>
<font color="#400080">胡马西北驰，香i摇绿丝。鸣鞭从此去，逐虏荡边陲。<BR>
</font></big>
<font color="#400080">昔去有好言，不言久离别。燕支多美女，走马轻风雪。<BR>
</font></big>
<font color="#400080">见此不记人，恩情云雨绝。啼流玉箸尽，坐恨金闺切。<BR>
</font></big>
<font color="#400080">织锦作短书，肠随回文结。相思欲有寄，恐君不见察。<BR>
</font></big>
<font color="#400080">焚之扬其灰，手迹自此灭。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_33 </em></strong></font><font
face="黑体" color="#800080"> </font><font size="4" color="#800080" face="宋体">【陌上赠美人（一作小放歌行）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">骏马骄行踏落花，垂鞭直拂五云车。<br>美人一笑褰珠箔，遥指红楼是妾家。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷184_34 </em></strong></font><font
face="黑体" color="#800080"> </font><font size="4" color="#800080" face="宋体">【闺情】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">流水去绝国，浮云辞故关。水或恋前浦，云犹归旧山。<BR>
</font></big>
<font color="#400080">恨君流沙去，弃妾渔阳间。玉箸夜垂流，双双落朱颜。<BR>
</font></big>
<font color="#400080">黄鸟坐相悲，绿杨谁更攀。织锦心草草，挑灯泪斑斑。<BR>
</font></big>
<font color="#400080">窥镜不自识，况乃狂夫还。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_35 </em></strong></font><font
face="黑体" color="#800080"> </font><font size="4" color="#800080" face="宋体">【代别情人】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">清水本不动，桃花发岸傍。桃花弄水色，波荡摇春光。<BR>
</font></big>
<font color="#400080">我悦子容艳，子倾我文章。风吹绿琴去，曲度紫鸳鸯。<BR>
</font></big>
<font color="#400080">昔作一水鱼，今成两枝鸟。哀哀长鸡鸣，夜夜达五晓。<BR>
</font></big>
<font color="#400080">起折相思树，归赠知寸心。覆水不可收，行云难重寻。<BR>
</font></big>
<font color="#400080">天涯有度鸟，莫绝瑶华音。
<P><big><font size="3" face="黑体" color="#000080"><strong><em>&nbsp;&nbsp; 卷184_36 </em></strong></font><font
face="黑体" color="#800080"> </font><font size="4" color="#800080" face="宋体">【代秋情】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">几日相别离，门前生t葵。寒蝉聒梧桐，日夕长鸣悲。<BR>
</font></big>
<font color="#400080">白露湿萤火，清霜凌兔丝。空掩紫罗袂，长啼无尽时。
<P><big><font size="3" face="黑体" color="#000080"><strong><em>&nbsp;&nbsp; 卷184_37 </em></strong></font><font
face="黑体" color="#800080"> </font><font size="4" color="#800080" face="宋体">【对酒】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">蒲萄酒，金叵罗，吴姬十五细马驮。青黛画眉红锦靴，<BR>
</font></big>
<font color="#400080">道字不正娇唱歌。玳瑁筵中怀里醉，芙蓉帐底奈君何。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_38 </em></strong></font><font
face="黑体" color="#800080"> </font><font size="4" color="#800080" face="宋体">【怨情】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">新人如花虽可宠，故人似玉由来重。花性飘扬不自持，<BR>
</font></big>
<font color="#400080">玉心皎洁终不移。故人昔新今尚故，还见新人有故时。<BR>
</font></big>
<font color="#400080">请看陈后黄金屋，寂寂珠帘生网丝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_39 </em></strong></font><font
face="黑体" color="#800080"> </font><font size="4" color="#800080" face="宋体">【湖边采莲妇】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">小姑织白，未解将人语。大嫂采芙蓉，溪湖千万重。<BR>
</font></big>
<font color="#400080">长兄行不在，莫使外人逢。愿学秋胡妇，贞心比古松。<br>
<P><big><font size="3" face="黑体" color="#000080"><strong><em>&nbsp;&nbsp; 卷184_40 </em></strong></font><font
face="黑体" color="#800080"> </font><font size="4" color="#800080" face="宋体">【怨情】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">美人卷珠帘，深坐颦蛾眉。但见泪痕湿，不知心恨谁。
<P><big><font size="3" face="黑体" color="#000080"><strong><em>&nbsp;&nbsp; 卷184_41 </em></strong></font><font
face="黑体" color="#800080"> </font><font size="4" color="#800080" face="宋体">【代寄情，楚词体】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">君不来兮，徒蓄怨积思而孤吟。云阳一去已远，<BR>
</font></big>
<font color="#400080">隔巫山绿水之沉沉。留馀香兮染绣被，夜欲寝兮愁人心。<BR>
</font></big>
<font color="#400080">朝驰余马于青楼，U若空而夷犹。浮云深兮不得语，<BR>
</font></big>
<font color="#400080">却惆怅而怀忧。使青鸟兮衔书，恨独宿兮伤离居。<BR>
</font></big>
<font color="#400080">何无情而雨绝，梦虽往而交疏。横流涕而长嗟，<BR>
</font></big>
<font color="#400080">折芳洲之瑶华。送飞鸟以极目，怨夕阳之西斜。<BR>
</font></big>
<font color="#400080">愿为连根同死之秋草，不作飞空之落花。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_42 </em></strong></font><font
face="黑体" color="#800080"> </font><font size="4" color="#800080" face="宋体">【学古思边】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">衔悲上陇首，肠断不见君。流水若有情，幽哀从此分。<BR>
</font></big>
<font color="#400080">苍茫愁边色，惆怅落日曛。山外接远天，天际复有云。<BR>
</font></big>
<font color="#400080">白雁从中来，飞鸣苦难闻。足系一书札，寄言难离群。<BR>
</font></big>
<font color="#400080">离群心断绝，十见花成雪。胡地无春晖，征人行不归。<BR>
</font></big>
<font color="#400080">相思杳如梦，珠泪湿罗衣。
<P><big><font size="3" face="黑体" color="#000080"><strong><em>&nbsp;&nbsp; 卷184_43 </em></strong></font><font
face="黑体" color="#800080"> </font><font size="4" color="#800080" face="宋体">【思边（一作春怨）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">去年何时君别妾，南园绿草飞蝴蝶。今岁何时妾忆君，<BR>
</font></big>
<font color="#400080">西山白雪暗晴云。玉关去此三千里，欲寄音书那可闻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_44 </em></strong></font><font
face="黑体" color="#800080"> </font><font size="4" color="#800080" face="宋体">【口号吴王美人半醉】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">风动荷花水殿香，姑苏台上宴吴王。<br>西施醉舞娇无力，笑倚东窗白玉床。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷184_45 </em></strong></font><font
face="黑体" color="#800080"> </font><font size="4" color="#800080" face="宋体">【代美人愁镜二首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">明明金鹊镜，了了玉台前。拂拭交冰月，光辉何清圆。<BR>
</font></big>
<font color="#400080">红颜老昨日，白发多去年。铅粉坐相误，照来空凄然。<br>
<font color="#400080">美人赠此盘龙之宝镜，烛我金缕之罗衣。时将红袖拂明月，<BR>
</font></big>
<font color="#400080">为惜普照之馀晖。影中金鹊飞不灭，台下青鸾思独绝。<BR>
</font></big>
<font color="#400080">稿砧一别若箭弦，去有日，来无年。狂风吹却妾心断，<BR>
</font></big>
<font color="#400080">玉箸并堕菱花前。<BR>
<P><big><font size="3" face="黑体" color="#000080"><strong><em>&nbsp;&nbsp; 卷184_46 </em></strong></font><font
face="黑体" color="#800080"> </font><font size="4" color="#800080" face="宋体">【赠段七娘】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">罗袜凌波生网尘，那能得计访情亲。<br>千杯绿酒何辞醉，一面红妆恼杀人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷184_47 </em></strong></font><font
face="黑体" color="#800080"> </font><font size="4" color="#800080" face="宋体">【别内赴征三首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">王命三征去未还，明朝离别出吴关。<br>白玉高楼看不见，相思须上望夫山。<br>
<br>
<font color="#400080">出门妻子强牵衣，问我西行几日归。<br>归时倘佩黄金印，莫学苏秦不下机。<br>
<br>
<font color="#400080">翡翠为楼金作梯，谁人独宿倚门啼。<br>夜坐寒灯连晓月，行行泪尽楚关西。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷184_48 </em></strong></font><font
face="黑体" color="#800080"> </font><font size="4" color="#800080" face="宋体">【秋浦寄内】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">我今寻阳去，辞家千里馀。结荷倦水宿，却寄大雷书。<BR>
</font></big>
<font color="#400080">虽不同辛苦，怆离各自居。我自入秋浦，三年北信疏。<BR>
</font></big>
<font color="#400080">红颜愁落尽，白发不能除。有客自梁苑，手携五色鱼。<BR>
</font></big>
<font color="#400080">开鱼得锦字，归问我何如。江山虽道阻，意合不为殊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_49 </em></strong></font><font
face="黑体" color="#800080"> </font><font size="4" color="#800080" face="宋体">【自代内赠】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">宝刀截流水，无有断绝时。妾意逐君行，缠绵亦如之。<BR>
</font></big>
<font color="#400080">别来门前草，秋巷春转碧。扫尽更还生，萋萋满行迹。<BR>
</font></big>
<font color="#400080">鸣凤始相得，雄惊雌各飞。游云落何山，一往不见归。<BR>
</font></big>
<font color="#400080">估客发大楼，知君在秋浦。梁苑空锦衾，阳台梦行雨。<BR>
</font></big>
<font color="#400080">妾家三作相，失势去西秦。犹有旧歌管，凄清闻四邻。<BR>
</font></big>
<font color="#400080">曲度入紫云，啼无眼中人。妾似井底桃，开花向谁笑。<BR>
</font></big>
<font color="#400080">君如天上月，不肯一回照。窥镜不自识，别多憔悴深。<BR>
</font></big>
<font color="#400080">安得秦吉了，为人道寸心。
<P><big><font size="3" face="黑体" color="#000080"><strong><em>&nbsp;&nbsp; 卷184_50 </em></strong></font><font
face="黑体" color="#800080"> </font><font size="4" color="#800080" face="宋体">【秋浦感主人归燕寄内】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">霜凋楚关木，始知杀气严。寥寥金天廓，婉婉绿红潜。<BR>
</font></big>
<font color="#400080">胡燕别主人，双双语前檐。三飞四回顾，欲去复相瞻。<BR>
</font></big>
<font color="#400080">岂不恋华屋，终然谢珠帘。我不及此鸟，远行岁已淹。<BR>
</font></big>
<font color="#400080">寄书道中叹，泪下不能缄。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_51 </em></strong></font><font
face="黑体" color="#800080"> </font><font size="4" color="#800080" face="宋体">【送内寻庐山女道士李腾空二首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">君寻腾空子，应到碧山家。水舂云母碓，风扫石楠花。<BR>
</font></big>
<font color="#400080">若爱幽居好，相邀弄紫霞。<BR>
<font color="#400080">多君相门女，学道爱神仙。素手掬青霭，罗衣曳紫烟。<BR>
</font></big>
<font color="#400080">一往屏风叠，乘鸾著玉鞭。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_52 </em></strong></font><font
face="黑体" color="#800080"> </font><font size="4" color="#800080" face="宋体">【赠内】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">三百六十日，日日醉如泥。虽为李白妇，何异太常妻。<br>
<P><big><font size="3" face="黑体" color="#000080"><strong><em>&nbsp;&nbsp; 卷184_53 </em></strong></font><font
face="黑体" color="#800080"> </font><font size="4" color="#800080" face="宋体">【在浔阳非所寄内】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">闻难知恸哭，行啼入府中。多君同蔡琰，流泪请曹公。<BR>
</font></big>
<font color="#400080">知登吴章岭，昔与死无分。崎岖行石道，外折入青云。<BR>
</font></big>
<font color="#400080">相见若悲叹，哀声那可闻。
<P><big><font size="3" face="黑体" color="#000080"><strong><em>&nbsp;&nbsp; 卷184_54 </em></strong></font><font
face="黑体" color="#800080"> </font><font size="4" color="#800080" face="宋体">【南流夜郎寄内】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">夜郎天外怨离居，明月楼中音信疏。<br>北雁春归看欲尽，南来不得豫章书。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷184_55 </em></strong></font><font
face="黑体" color="#800080"> </font><font size="4" color="#800080" face="宋体">【越女词五首（越中书所见也）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">长干吴儿女，眉目艳新月。屐上足如霜，不著鸦头袜。<br>
<font color="#400080">吴儿多白皙，好为荡舟剧。卖眼掷春心，折花调行客。<BR><BR>
<font color="#400080">耶溪采莲女，见客棹歌回。笑入荷花去，佯羞不出来。<BR>
<font color="#400080">东阳素足女，会稽素舸郎。相看月未堕，白地断肝肠。<BR><BR>
<font color="#400080">镜湖水如月，耶溪女似雪。新妆荡新波，光景两奇绝。<br>
<P><big><font size="3" face="黑体" color="#000080"><strong><em>&nbsp;&nbsp; 卷184_56 </em></strong></font><font
face="黑体" color="#800080"> </font><font size="4" color="#800080" face="宋体">【浣纱石上女】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">玉面耶溪女，青娥红粉妆。一双金齿屐，两足白如霜。
<P><big><font size="3" face="黑体" color="#000080"><strong><em>&nbsp;&nbsp; 卷184_57 </em></strong></font><font
face="黑体" color="#800080"> </font><font size="4" color="#800080" face="宋体">【示金陵子（一作金陵子词）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">金陵城东谁家子，窃听琴声碧窗里。落花一片天上来，<BR>
</font></big>
<font color="#400080">随人直渡西江水。楚歌吴语娇不成，似能未能最有情。<BR>
</font></big>
<font color="#400080">谢公正要东山妓，携手林泉处处行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_58 </em></strong></font><font
face="黑体" color="#800080"> </font><font size="4" color="#800080" face="宋体">【出妓金陵子呈卢六四首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">安石东山三十春，傲然携妓出风尘。<br>楼中见我金陵子，何似阳台云雨人。<br>
<br>
<font color="#400080">南国新丰酒，东山小妓歌。对君君不乐，花月奈愁何。<BR><BR>
<font color="#400080">东道烟霞主，西江诗酒筵。相逢不觉醉，日堕历阳川。<BR>
<font color="#400080">小妓金陵歌楚声，家僮丹砂学凤鸣。<br>我亦为君饮清酒，君心不肯向人倾。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷184_59 </em></strong></font><font
face="黑体" color="#800080"> </font><font size="4" color="#800080" face="宋体">【巴女词】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">巴水急如箭，巴船去若飞。十月三千里，郎行几岁归。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷184_60 </em></strong></font><font
face="黑体" color="#800080"> </font><font size="4" color="#800080" face="宋体">【哭晁卿衡】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">日本晁卿辞帝都，征帆一片绕蓬壶。<br>明月不归沉碧海，白云愁色满苍梧。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷184_61 </em></strong></font><font
face="黑体" color="#800080"> </font><font size="4" color="#800080" face="宋体">【自溧水道哭王炎三首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">白杨双行行，白马悲路傍。晨兴见晓月，更似发云阳。<BR>
</font></big>
<font color="#400080">溧水通吴关，逝川去未央。故人万化尽，闭骨茅山冈。<BR>
</font></big>
<font color="#400080">天上坠玉棺，泉中掩龙章。名飞日月上，义与风云翔。<BR>
</font></big>
<font color="#400080">逸气竟莫展，英图俄夭伤。楚国一老人，来嗟龚胜亡。<BR>
</font></big>
<font color="#400080">有言不可道，雪泣忆兰芳。<br><BR>
<font color="#400080">王公希代宝，弃世一何早。吊死不及哀，殡宫已秋草。<BR>
</font></big>
<font color="#400080">悲来欲脱剑，挂向何枝好。哭向茅山虽未摧，<BR>
</font></big>
<font color="#400080">一生泪尽丹阳道。<BR>
<font color="#400080">王家碧瑶树，一树忽先摧。海内故人泣，天涯吊鹤来。<BR>
</font></big>
<font color="#400080">未成霖雨用，先失济川材。一罢广陵散，鸣琴更不开。
<P><big><font size="3" face="黑体" color="#000080"><strong><em>&nbsp;&nbsp; 卷184_62 </em></strong></font><font
face="黑体" color="#800080"> </font><font size="4" color="#800080" face="宋体">【哭宣城善酿纪叟】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">纪叟黄泉里，还应酿老春。夜台无晓日，沽酒与何人。<br>
<P><big><font size="3" face="黑体" color="#000080"><strong><em>&nbsp;&nbsp; 卷184_63 </em></strong></font><font
face="黑体" color="#800080"> </font><font size="4" color="#800080" face="宋体">【宣城哭蒋征君华】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">敬亭埋玉树，知是蒋征君。安得相如草，空馀封禅文。<BR>
</font></big>
<font color="#400080">池台空有月，词赋旧凌云。独挂延陵剑，千秋在古坟。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
