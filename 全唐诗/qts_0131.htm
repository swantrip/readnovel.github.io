<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百三十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百三十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷131_1 </em></strong></font><font
face="黑体" color="#800080"> </font><font size="4" color="#800080" face="宋体">【古意二首】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">夫差日淫放，举国求妃嫔。自谓得王宠，代间无美人。<BR>
</font></big>
<font color="#400080">碧罗象天阁，坐辇乘芳春。宫女数千骑，常游江水滨。<BR>
</font></big>
<font color="#400080">年深玉颜老，时薄花妆新。拭泪下金殿，娇多不顾身。<BR>
</font></big>
<font color="#400080">生前妒歌舞，死后同灰尘。冢墓令人哀，哀于铜雀台。<BR><BR>
<font color="#400080">楚王竟何去，独自留巫山。偏使世人见，迢迢江汉间。<BR>
</font></big>
<font color="#400080">驻舟春G里，誓愿拜灵颜。梦寐睹神女，金沙鸣环。<BR>
</font></big>
<font color="#400080">闲艳绝世姿，令人气力微。含笑默不语，化作朝云飞。
<P><big><font size="3" face="黑体" color="#000080"><strong><em>&nbsp;&nbsp; 卷131_2 </em></strong></font><font
face="黑体" color="#800080"> </font><font size="4" color="#800080" face="宋体">【渡淮河寄平一】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">天色混波涛，岸阴匝村墅。微微汉祖庙，隐隐江陵渚。<BR>
</font></big>
<font color="#400080">云树森已重，时明郁相拒。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_3 </em></strong></font><font
face="黑体" color="#800080"> </font><font size="4" color="#800080" face="宋体">【归汝坟山庄留别卢象】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">淹留岁将晏，久废南山期。旧业不见弃，还山从此辞。<BR>
</font></big>
<font color="#400080">沤麻入南涧，刈麦向东。对酒鸡黍熟，闭门风雪时。<BR>
</font></big>
<font color="#400080">非君一延首，谁慰遥相思。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_4 </em></strong></font><font
face="黑体" color="#800080"> </font><font size="4" color="#800080" face="宋体">【夕次圃田店】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">前路入郑郊，尚经百馀里。马烦时欲歇，客归程未已。<BR>
</font></big>
<font color="#400080">落日桑柘阴，遥村烟火起。西还不遑宿，中夜渡泾水。<br>
<P><big><font size="3" face="黑体" color="#000080"><strong><em>&nbsp;&nbsp; 卷131_5 </em></strong></font><font
face="黑体" color="#800080"> </font><font size="4" color="#800080" face="宋体">【田家即事】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">旧居东皋上，左右俯荒村。樵路前傍岭，田家遥对门。<BR>
</font></big>
<font color="#400080">欢娱始披拂，惬意在郊原。馀霁荡川雾，新秋仍昼昏。<BR>
</font></big>
<font color="#400080">攀条憩林麓，引水开泉源。稼穑岂云倦，桑麻今正繁。<BR>
</font></big>
<font color="#400080">方求静者赏，偶与潜夫论。鸡黍何必具，吾心知道尊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_6 </em></strong></font><font
face="黑体" color="#800080"> </font><font size="4" color="#800080" face="宋体">【扈从御宿池】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">君王既巡狩，辇道入秦京。远树低枪垒，孤峰入幔城。<BR>
</font></big>
<font color="#400080">寒疏清禁漏，夜警羽林兵。谁念迷方客，长怀魏阙情。<br>
<P><big><font size="3" face="黑体" color="#000080"><strong><em>&nbsp;&nbsp; 卷131_7 </em></strong></font><font
face="黑体" color="#800080"> </font><font size="4" color="#800080" face="宋体">【赠苗发员外（一作李端诗）】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">宿雨朝来歇，空山天气清。盘云双鹤下，隔水一蝉鸣。<BR>
</font></big>
<font color="#400080">古道黄花落，平芜赤烧生。茂陵虽有病，犹得伴君行。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_8 </em></strong></font><font
face="黑体" color="#800080"> </font><font size="4" color="#800080" face="宋体">【答王维留宿】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">四年不相见，相见复何为。握手言未毕，却令伤别离。<BR>
</font></big>
<font color="#400080">升堂还驻马，酌醴便呼儿。语嘿自相对，安用傍人知。
<P><big><font size="3" face="黑体" color="#000080"><strong><em>&nbsp;&nbsp; 卷131_9 </em></strong></font><font
face="黑体" color="#800080"> </font><font size="4" color="#800080" face="宋体">【长乐驿留别卢象裴总】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">朝来已握手，宿别更伤心。灞水行人渡，商山驿路深。<BR>
</font></big>
<font color="#400080">故情君且足，谪宦我难任。直道皆如此，谁能泪满襟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_10 </em></strong></font><font
face="黑体" color="#800080"> </font><font size="4" color="#800080" face="宋体">【送刘高邮使入都】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">常闻积归思，昨夜又兼秋。乡路京华远，王程江水流。<BR>
</font></big>
<font color="#400080">吴歌喧两岸，楚客醉孤舟。渐觉潮初上，凄然多暮愁。<br>
<P><big><font size="3" face="黑体" color="#000080"><strong><em>&nbsp;&nbsp; 卷131_11 </em></strong></font><font
face="黑体" color="#800080"> </font><font size="4" color="#800080" face="宋体">【宴吴王宅】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">吴王承国宠，列第禁城东。连夜征词客，当春试舞童。<BR>
</font></big>
<font color="#400080">砌分池水岸，窗度竹林风。更待西园月，金尊乐未终。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_12 </em></strong></font><font
face="黑体" color="#800080"> </font><font size="4" color="#800080" face="宋体">【观华岳】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">西入秦关口，南瞻驿路连。彩云生阙下，松树到祠边。<BR>
</font></big>
<font color="#400080">作镇当官道，雄都俯大川。莲峰径上处，仿佛有神仙。
<P><big><font size="3" face="黑体" color="#000080"><strong><em>&nbsp;&nbsp; 卷131_13 </em></strong></font><font
face="黑体" color="#800080"> </font><font size="4" color="#800080" face="宋体">【泗上冯使君南楼作】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">井邑连淮泗，南楼向晚过。望滩沙鹭起，寻岸浴童歌。<BR>
</font></big>
<font color="#400080">近海云偏出，兼秋雨更多。明晨拟回棹，乡思恨风波。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_14 </em></strong></font><font
face="黑体" color="#800080"> </font><font size="4" color="#800080" face="宋体">【苏氏别业】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">别业居幽处，到来生隐心。南山当户牖，沣水映园林。<BR>
</font></big>
<font color="#400080">屋覆经冬雪，庭昏未夕阴。寥寥人境外，闲坐听春禽。<br>
<P><big><font size="3" face="黑体" color="#000080"><strong><em>&nbsp;&nbsp; 卷131_15 </em></strong></font><font
face="黑体" color="#800080"> </font><font size="4" color="#800080" face="宋体">【汝坟别业】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">失路农为业，移家到汝坟。独愁常废卷，多病久离群。<BR>
</font></big>
<font color="#400080">鸟雀垂窗柳，虹霓出涧云。山中无外事，樵唱有时闻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_16 </em></strong></font><font
face="黑体" color="#800080"> </font><font size="4" color="#800080" face="宋体">【陆浑水亭】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">昼眺伊川曲，岩间霁色明。浅沙平有路，流水漫无声。<BR>
</font></big>
<font color="#400080">浴鸟沿波聚，潜鱼触钓惊。更怜春岸绿，幽意满前楹。
<P><big><font size="3" face="黑体" color="#000080"><strong><em>&nbsp;&nbsp; 卷131_17 </em></strong></font><font
face="黑体" color="#800080"> </font><font size="4" color="#800080" face="宋体">【过郑曲】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">路向荣川谷，晴来望尽通。细烟生水上，圆月在舟中。<BR>
</font></big>
<font color="#400080">岸势迷行客，秋声乱草虫。旅怀劳自慰，淅淅有凉风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_18 </em></strong></font><font
face="黑体" color="#800080"> </font><font size="4" color="#800080" face="宋体">【宿陈留李少府揆厅】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">相知有叔卿，讼简夜弥清。旅泊倦愁卧，堂空闻曙更。<BR>
</font></big>
<font color="#400080">风帘摇烛影，秋雨带虫声。归思那堪说，悠悠限洛城。<br>
<P><big><font size="3" face="黑体" color="#000080"><strong><em>&nbsp;&nbsp; 卷131_19 </em></strong></font><font
face="黑体" color="#800080"> </font><font size="4" color="#800080" face="宋体">【题韩少府水亭】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">梅福幽栖处，佳期不忘还。鸟吟当户竹，花绕傍池山。<BR>
</font></big>
<font color="#400080">水气侵阶冷，松阴覆座闲。宁知武陵趣，宛在市朝间。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_20 </em></strong></font><font
face="黑体" color="#800080"> </font><font size="4" color="#800080" face="宋体">【题远公经台】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">兰若无人到，真僧出复稀。苔侵行道席，云湿坐禅衣。<BR>
</font></big>
<font color="#400080">涧鼠缘香案，山蝉噪竹扉。世间长不见，宁止暂忘归。
<P><big><font size="3" face="黑体" color="#000080"><strong><em>&nbsp;&nbsp; 卷131_21 </em></strong></font><font
face="黑体" color="#800080"> </font><font size="4" color="#800080" face="宋体">【中峰居喜见苗发（一作李端诗）】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">自得中峰住，深林亦闭关。经秋无客到，入夜有僧还。<BR>
</font></big>
<font color="#400080">暗涧泉声小，荒冈树影闲。高窗不可望，星月满空山。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_22 </em></strong></font><font
face="黑体" color="#800080"> </font><font size="4" color="#800080" face="宋体">【江南旅情】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">楚山不可极，归路但萧条。海色晴看雨，江声夜听潮。<BR>
</font></big>
<font color="#400080">剑留南斗近，书寄北风遥。为报空潭橘，无媒寄洛桥。<br>
<P><big><font size="3" face="黑体" color="#000080"><strong><em>&nbsp;&nbsp; 卷131_23 </em></strong></font><font
face="黑体" color="#800080"> </font><font size="4" color="#800080" face="宋体">【泊扬子津】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">才入维扬郡，乡关此路遥。林藏初过雨，风退欲归潮。<BR>
</font></big>
<font color="#400080">江火明沙岸，云帆碍浦桥。客衣今日薄，寒气近来饶。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_24 </em></strong></font><font
face="黑体" color="#800080"> </font><font size="4" color="#800080" face="宋体">【晚泊金陵水亭】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">江亭当废国，秋景倍萧骚。夕照明残垒，寒潮涨古濠。<BR>
</font></big>
<font color="#400080">就田看鹤大，隔水见僧高。无限前朝事，醒吟易觉劳。
<P><big><font size="3" face="黑体" color="#000080"><strong><em>&nbsp;&nbsp; 卷131_25 </em></strong></font><font
face="黑体" color="#800080"> </font><font size="4" color="#800080" face="宋体">【七夕】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">闺女求天女，更阑意未阑。玉庭开粉席，罗袖捧金盘。<BR>
</font></big>
<font color="#400080">向月穿针易，临风整线难。不知谁得巧，明旦试相看。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_26 </em></strong></font><font
face="黑体" color="#800080"> </font><font size="4" color="#800080" face="宋体">【望蓟门】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">燕台一望客心惊，箫鼓喧喧汉将营。万里寒光生积雪，<BR>
</font></big>
<font color="#400080">三边曙色动危旌。沙场烽火连胡月，海畔云山拥蓟城。<BR>
</font></big>
<font color="#400080">少小虽非投笔吏，论功还欲请长缨。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_27 </em></strong></font><font
face="黑体" color="#800080"> </font><font size="4" color="#800080" face="宋体">【家园夜坐寄郭微】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">前阶微雨歇，开户散窥林。月出夜方浅，水凉池更深。<BR>
</font></big>
<font color="#400080">馀风生竹树，清露薄衣襟。遇物遂遥叹，怀人滋远心。<BR>
</font></big>
<font color="#400080">依稀成梦想，影响绝徽音。谁念穷居者，明时嗟陆沉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_28 </em></strong></font><font
face="黑体" color="#800080"> </font><font size="4" color="#800080" face="宋体">【酬汴州李别驾赠】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">秋风多客思，行旅厌艰辛。自洛非才子，游梁得主人。<BR>
</font></big>
<font color="#400080">文章参末议，荣贱岂同伦。叹逝逢三演，怀贤忆四真。<BR>
</font></big>
<font color="#400080">情因恩旧好，契托死生亲。所愧能投赠，清言益润身。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_29 </em></strong></font><font
face="黑体" color="#800080"> </font><font size="4" color="#800080" face="宋体">【清明宴司勋刘郎中别业】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">田家复近臣，行乐不违亲。霁日园林好，清明烟火新。<BR>
</font></big>
<font color="#400080">以文长会友，唯德自成邻。池照窗阴晚，杯香药味春。<BR>
</font></big>
<font color="#400080">檐前花覆地，竹外鸟窥人。何必桃源里，深居作隐沦。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_30 </em></strong></font><font
face="黑体" color="#800080"> </font><font size="4" color="#800080" face="宋体">【汝坟秋同仙州王长史翰闻百舌鸟】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">秋天闻好鸟，惊起出帘帷。却念殊方月，能鸣巳后时。<BR>
</font></big>
<font color="#400080">迁乔诚可早，出谷此何迟。顾影惭无对，怀群空所思。<BR>
</font></big>
<font color="#400080">凄凉岁欲晚，萧索燕将辞。留听未终曲，弥令心独悲。<BR>
</font></big>
<font color="#400080">高飞凭力致，巧啭任天姿。返覆知而静，间关断若遗。<BR>
</font></big>
<font color="#400080">花繁上林路，霜落汝川湄。且长凌风翮，乘春自有期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_31 </em></strong></font><font
face="黑体" color="#800080"> </font><font size="4" color="#800080" face="宋体">【送丘为下第】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">沧江一身客，献赋空十年。明主岂能好，今人谁举贤。<BR>
</font></big>
<font color="#400080">国门税征驾，旅食谋归旋。日媚春水，绿O香客船。<BR>
</font></big>
<font color="#400080">无媒既不达，予亦思归田。
<P><big><font size="3" face="黑体" color="#000080"><strong><em>&nbsp;&nbsp; 卷131_32 </em></strong></font><font
face="黑体" color="#800080"> </font><font size="4" color="#800080" face="宋体">【赠苗发员外】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">朱户敞高扉，青槐碍落晖。八龙乘庆重，三虎递朝归。<BR>
</font></big>
<font color="#400080">坐竹人声绝，横琴鸟语稀。花惭潘岳貌，年称老莱衣。<BR>
</font></big>
<font color="#400080">叶暗朱樱熟，丝长粉蝶飞。应怜鲁儒贱，空与故山违。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_33 </em></strong></font><font
face="黑体" color="#800080"> </font><font size="4" color="#800080" face="宋体">【寄王长史】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">汝颍俱宿好，往来托层峦。终日何寂寞，绕篱生蕙兰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_34 </em></strong></font><font
face="黑体" color="#800080"> </font><font size="4" color="#800080" face="宋体">【别怨】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">送别到中流，秋船倚渡头。相看尚不远，未可即回舟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_35 </em></strong></font><font
face="黑体" color="#800080"> </font><font size="4" color="#800080" face="宋体">【终南望馀雪】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">终南阴岭秀，积雪浮云端。林表明霁色，城中增暮寒。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷131_36 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0397.htm" target="_blank"></font><font size="3" color="#0080FF"><font face="黑体">祖咏</font></a></big> 
<br>
</font><br>
<font color="#400080">不知叠嶂夜来雨，清晓石楠花乱流。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
