<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百三十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百三十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷431_1 </em></strong></font><font
face="黑体" color="#800080"> </font><font size="4" color="#800080" face="宋体">【长庆二年七月自中书舍人出守杭州，路次蓝溪作】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">太原一男子，自顾庸且鄙。老逢不次恩，洗拔出泥滓。<BR>
</font></big>
<font color="#400080">既居可言地，愿助朝廷理。伏阁三上章，戆愚不称旨。<BR>
</font></big>
<font color="#400080">圣人存大体，优贷容不死。凤诏停舍人，鱼书除刺史。<BR>
</font></big>
<font color="#400080">冥怀齐宠辱，委顺随行止。我自得此心，于兹十年矣。<BR>
</font></big>
<font color="#400080">馀杭乃名郡，郡郭临江汜。已想海门山，潮声来入耳。<BR>
</font></big>
<font color="#400080">昔予贞元末，羁旅曾游此。甚觉太守尊，亦谙鱼酒美。<BR>
</font></big>
<font color="#400080">因生江海兴，每羡沧浪水。尚拟拂衣行，况今兼禄仕。<BR>
</font></big>
<font color="#400080">青山峰峦接，白日烟尘起。东道既不通，改辕遂南指。<BR>
</font></big>
<font color="#400080">自秦穷楚越，浩荡五千里。闻有贤主人，而多好山水。<BR>
</font></big>
<font color="#400080">是行颇为惬，所历良可纪。策马度蓝溪，胜游从此始。
<P><big><font size="3" face="黑体" color="#000080"><strong><em>&nbsp;&nbsp; 卷431_2 </em></strong></font><font
face="黑体" color="#800080"> </font><font size="4" color="#800080" face="宋体">【初出城留别】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">朝从紫禁归，暮出青门去。勿言城东陌，便是江南路。<BR>
</font></big>
<font color="#400080">扬鞭簇车马，挥手辞亲故。我生本无乡，心安是归处。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_3 </em></strong></font><font
face="黑体" color="#800080"> </font><font size="4" color="#800080" face="宋体">【过骆山人野居小池（骆生弃官居此二十馀年）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">茅覆环堵亭，泉添方丈沼。红芳照水荷，白颈观鱼鸟。<BR>
</font></big>
<font color="#400080">拳石苔苍翠，尺波烟杳渺。但问有意无，勿论池大小。<BR>
</font></big>
<font color="#400080">门前车马路，奔走无昏晓。名利驱人心，贤愚同扰扰。<BR>
</font></big>
<font color="#400080">善哉骆处士，安置身心了。何乃独多君，丘园居者少。
<P><big><font size="3" face="黑体" color="#000080"><strong><em>&nbsp;&nbsp; 卷431_4 </em></strong></font><font
face="黑体" color="#800080"> </font><font size="4" color="#800080" face="宋体">【宿清源寺】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">往谪浔阳去，夜憩辋溪曲。今为钱塘行，重经兹寺宿。<BR>
</font></big>
<font color="#400080">尔来几何岁，溪草二八绿。不见旧房僧，苍然新树木。<BR>
</font></big>
<font color="#400080">虚空走日月，世界迁陵谷。我生寄其间，孰能逃倚伏。<BR>
</font></big>
<font color="#400080">随缘又南去，好住东廊竹。
<P><big><font size="3" face="黑体" color="#000080"><strong><em>&nbsp;&nbsp; 卷431_5 </em></strong></font><font
face="黑体" color="#800080"> </font><font size="4" color="#800080" face="宋体">【宿蓝溪对月（一作宿蓝桥题月）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">昨夜凤池头，今夜蓝溪口。明月本无心，行人自回首。<BR>
</font></big>
<font color="#400080">新秋松影下，半夜钟声后。清影不宜昏，聊将茶代酒。
<P><big><font size="3" face="黑体" color="#000080"><strong><em>&nbsp;&nbsp; 卷431_6 </em></strong></font><font
face="黑体" color="#800080"> </font><font size="4" color="#800080" face="宋体">【自秦望赴五松驿，马上偶睡，睡觉成吟】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">长途发已久，前馆行未至。体倦目已昏，瞌然遂成睡。<BR>
</font></big>
<font color="#400080">右袂尚垂鞭，左手暂委辔。忽觉问仆夫，才行百步地。<BR>
</font></big>
<font color="#400080">形神分处所，迟速相乖异。马上几多时，梦中无限事。<BR>
</font></big>
<font color="#400080">诚哉达人语，百龄同一寐。
<P><big><font size="3" face="黑体" color="#000080"><strong><em>&nbsp;&nbsp; 卷431_7 </em></strong></font><font
face="黑体" color="#800080"> </font><font size="4" color="#800080" face="宋体">【邓州路中作】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">萧萧谁家村，秋梨叶半坼。漠漠谁家园，秋韭花初白。<BR>
</font></big>
<font color="#400080">路逢故里物，使我嗟行役。不归渭北村，又作江南客。<BR>
</font></big>
<font color="#400080">去乡徒自苦，济世终无益。自问波上萍，何如涧中石。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_8 </em></strong></font><font
face="黑体" color="#800080"> </font><font size="4" color="#800080" face="宋体">【朱藤杖紫骢吟】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">拄上山之上，骑下山之下。江州去日朱藤杖，<BR>
</font></big>
<font color="#400080">忠州归日紫骢马。天生二物济我穷，我生合是栖栖者。
<P><big><font size="3" face="黑体" color="#000080"><strong><em>&nbsp;&nbsp; 卷431_9 </em></strong></font><font
face="黑体" color="#800080"> </font><font size="4" color="#800080" face="宋体">【桐树馆重题】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">阶前下马时，梁上题诗处。惨澹病使君，萧疏老松树。<BR>
</font></big>
<font color="#400080">自嗟还自哂，又向杭州去。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_10 </em></strong></font><font
face="黑体" color="#800080"> </font><font size="4" color="#800080" face="宋体">【过紫霞兰若】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">我爱此山头，及此三登历。紫霞旧精舍，寥落空泉石。<BR>
</font></big>
<font color="#400080">朝市日喧隘，云林长悄寂。犹存住寺僧，肯有归山客。<br>
<P><big><font size="3" face="黑体" color="#000080"><strong><em>&nbsp;&nbsp; 卷431_11 </em></strong></font><font
face="黑体" color="#800080"> </font><font size="4" color="#800080" face="宋体">【感旧纱帽（帽即故李侍郎所赠）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">昔君乌纱帽，赠我白头翁。帽今在顶上，君已归泉中。<BR>
</font></big>
<font color="#400080">物故犹堪用，人亡不可逢。岐山今夜月，坟树正秋风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_12 </em></strong></font><font
face="黑体" color="#800080"> </font><font size="4" color="#800080" face="宋体">【思竹窗】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">不忆西省松，不忆南宫菊。惟忆新昌堂，萧萧北窗竹。<BR>
</font></big>
<font color="#400080">窗间枕簟在，来后何人宿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_13 </em></strong></font><font
face="黑体" color="#800080"> </font><font size="4" color="#800080" face="宋体">【马上作】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">处世非不遇，荣身颇有馀。勋为上柱国，爵乃朝大夫。<BR>
</font></big>
<font color="#400080">自问有何才，两入承明庐。又问有何政，再驾朱轮车。<BR>
</font></big>
<font color="#400080">矧予东山人，自惟朴且疏。弹琴复有酒，且慕嵇阮徒。<BR>
</font></big>
<font color="#400080">暗被乡里荐，误上贤能书。一列朝士籍，遂为世网拘。<BR>
</font></big>
<font color="#400080">高有罾缴忧，下有陷阱虞。每觉宇宙窄，未尝心体舒。<BR>
</font></big>
<font color="#400080">蹉跎二十年，颔下生白须。何言左迁去，尚获专城居。<BR>
</font></big>
<font color="#400080">杭州五千里，往若投渊鱼。虽未脱簪组，且来泛江湖。<BR>
</font></big>
<font color="#400080">吴中多诗人，亦不少酒酤。高声咏篇什，大笑飞杯盂。<BR>
</font></big>
<font color="#400080">五十未全老，尚可且欢娱。用兹送日月，君以为何如。<BR>
</font></big>
<font color="#400080">秋风起江上，白日落路隅。回首语五马，去矣勿踟蹰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_14 </em></strong></font><font
face="黑体" color="#800080"> </font><font size="4" color="#800080" face="宋体">【秋蝶】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">秋花紫蒙蒙，秋蝶黄茸茸。花低蝶新小，飞戏丛西东。<BR>
</font></big>
<font color="#400080">日暮凉风来，纷纷花落丛。夜深白露冷，蝶已死丛中。<BR>
</font></big>
<font color="#400080">朝生夕俱死，气类各相从。不见千年鹤，多栖百丈松。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_15 </em></strong></font><font
face="黑体" color="#800080"> </font><font size="4" color="#800080" face="宋体">【登商山最高顶】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">高高此山顶，四望唯烟云。下有一条路，通达楚与秦。<BR>
</font></big>
<font color="#400080">或名诱其心，或利牵其身。乘者及负者，来去何云云。<BR>
</font></big>
<font color="#400080">我亦斯人徒，未能出嚣尘。七年三往复，何得笑他人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_16 </em></strong></font><font
face="黑体" color="#800080"> </font><font size="4" color="#800080" face="宋体">【枯桑】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">道傍老枯树，枯来非一朝。皮黄外尚活，心黑中先焦。<BR>
</font></big>
<font color="#400080">有似多忧者，非因外火烧。
<P><big><font size="3" face="黑体" color="#000080"><strong><em>&nbsp;&nbsp; 卷431_17 </em></strong></font><font
face="黑体" color="#800080"> </font><font size="4" color="#800080" face="宋体">【山路偶兴】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">筋力未全衰，仆马不至弱。又多山水趣，心赏非寂寞。<BR>
</font></big>
<font color="#400080">扪萝上烟岭，蹋石穿云壑。谷鸟晚仍啼，洞花秋不落。<BR>
</font></big>
<font color="#400080">提笼复携}，遇胜时停泊。泉憩茶数瓯，岚行酒一酌。<BR>
</font></big>
<font color="#400080">独吟还独啸，此兴殊未恶。假使在城时，终年有何乐。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_18 </em></strong></font><font
face="黑体" color="#800080"> </font><font size="4" color="#800080" face="宋体">【山雉】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">五步一啄草，十步一饮水。适性遂其生，时哉山梁雉。<BR>
</font></big>
<font color="#400080">梁上无罾缴，梁下无鹰r。雌雄与群雏，皆得终天年。<BR>
</font></big>
<font color="#400080">嗟嗟笼下鸡，及彼池中雁。既有稻粱恩，必有牺牲患。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_19 </em></strong></font><font
face="黑体" color="#800080"> </font><font size="4" color="#800080" face="宋体">【初下汉江舟中作，寄两省给舍】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">秋水淅红粒，朝烟烹白鳞。一食饱至夜，一卧安达晨。<BR>
</font></big>
<font color="#400080">晨无朝谒劳，夜无直宿勤。不知两掖客，何似扁舟人。<BR>
</font></big>
<font color="#400080">尚想到郡日，且称守土臣。犹须副忧寄，恤隐安疲民。<BR>
</font></big>
<font color="#400080">期年庶报政，三年当退身。终使沧浪水，濯吾缨上尘。
<P><big><font size="3" face="黑体" color="#000080"><strong><em>&nbsp;&nbsp; 卷431_20 </em></strong></font><font
face="黑体" color="#800080"> </font><font size="4" color="#800080" face="宋体">【自蜀江至洞庭湖口有感而作】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">江从西南来，浩浩无旦夕。长波逐若泻，连山凿如劈。<BR>
</font></big>
<font color="#400080">千年不壅溃，万姓无垫溺。不尔民为鱼，大哉禹之绩。<BR>
</font></big>
<font color="#400080">导岷既艰远，距海无咫尺。胡为不讫功，馀水斯委积。<BR>
</font></big>
<font color="#400080">洞庭与青草，大小两相敌。混合万丈深，淼茫千里白。<BR>
</font></big>
<font color="#400080">每岁秋夏时，浩大吞七泽。水族窟穴多，农人土地窄。<BR>
</font></big>
<font color="#400080">我今尚嗟叹，禹岂不爱惜。邈未究其由，想古观遗迹。<BR>
</font></big>
<font color="#400080">疑此苗人顽，恃险不终役。帝亦无奈何，留患与今昔。<BR>
</font></big>
<font color="#400080">水流天地内，如身有血脉。滞则为疽疣，治之在针石。<BR>
</font></big>
<font color="#400080">安得禹复生，为唐水官伯。手提倚天剑，重来亲指画。<BR>
</font></big>
<font color="#400080">疏河似翦纸，决壅同裂帛。渗作膏腴田，蹋平鱼鳖宅。<BR>
</font></big>
<font color="#400080">龙宫变闾里，水府生禾麦。坐添百万户，书我司徒籍。
<P><big><font size="3" face="黑体" color="#000080"><strong><em>&nbsp;&nbsp; 卷431_21 </em></strong></font><font
face="黑体" color="#800080"> </font><font size="4" color="#800080" face="宋体">【初领郡政衙退登东楼作（自此后诗到杭州后作）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">鳏茕心所念，简牍手自操。何言符竹贵，未免州县劳。<BR>
</font></big>
<font color="#400080">赖是馀杭郡，台榭绕官曹。凌晨亲政事，向晚恣游遨。<BR>
</font></big>
<font color="#400080">山冷微有雪，波平未生涛。水心如镜面，千里无纤毫。<BR>
</font></big>
<font color="#400080">直下江最阔，近东楼更高。烦襟与滞念，一望皆遁逃。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_22 </em></strong></font><font
face="黑体" color="#800080"> </font><font size="4" color="#800080" face="宋体">【清调吟】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">索索风戒寒，沈沈日藏耀。劝君饮浊醪，听我吟清调。<BR>
</font></big>
<font color="#400080">芳节变穷阴，朝光成夕照。与君生此世，不合长年少。<BR>
</font></big>
<font color="#400080">今晨从此过，明日安能料。若不结跏禅，即须开口笑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_23 </em></strong></font><font
face="黑体" color="#800080"> </font><font size="4" color="#800080" face="宋体">【狂歌词】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">明月照君席，白露沾我衣。劝君酒杯满，听我狂歌词。<BR>
</font></big>
<font color="#400080">五十已后衰，二十已前痴。昼夜又分半，其间几何时。<BR>
</font></big>
<font color="#400080">生前不欢乐，死后有馀赀。焉用黄墟下，珠衾玉匣为。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_24 </em></strong></font><font
face="黑体" color="#800080"> </font><font size="4" color="#800080" face="宋体">【郡亭】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">平旦起视事，亭午卧掩关。除亲簿领外，多在琴书前。<BR>
</font></big>
<font color="#400080">况有虚白亭，坐见海门山。潮来一凭槛，宾至一开筵。<BR>
</font></big>
<font color="#400080">终朝对云水，有时听管弦。持此聊过日，非忙亦非闲。<BR>
</font></big>
<font color="#400080">山林太寂寞，朝阙空喧烦。唯兹郡阁内，嚣静得中间。<br>
<P><big><font size="3" face="黑体" color="#000080"><strong><em>&nbsp;&nbsp; 卷431_25 </em></strong></font><font
face="黑体" color="#800080"> </font><font size="4" color="#800080" face="宋体">【咏怀】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">昔为凤阁郎，今为二千石。自觉不如今，人言不如昔。<BR>
</font></big>
<font color="#400080">昔虽居近密，终日多忧惕。有诗不敢吟，有酒不敢吃。<BR>
</font></big>
<font color="#400080">今虽在疏远，竟岁无牵役。饱食坐终朝，长歌醉通夕。<BR>
</font></big>
<font color="#400080">人生百年内，疾速如过隙。先务身安闲，次要心欢适。<BR>
</font></big>
<font color="#400080">事有得而失，物有损而益。所以见道人，观心不观迹。
<P><big><font size="3" face="黑体" color="#000080"><strong><em>&nbsp;&nbsp; 卷431_26 </em></strong></font><font
face="黑体" color="#800080"> </font><font size="4" color="#800080" face="宋体">【立春后五日】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">立春后五日，春态纷婀娜。白日斜渐长，碧云低欲堕。<BR>
</font></big>
<font color="#400080">残冰坼玉片，新萼排红颗。遇物尽欣欣，爱春非独我。<BR>
</font></big>
<font color="#400080">迎芳后园立，就暖前檐坐。还有惆怅心，欲别红炉火。
<P><big><font size="3" face="黑体" color="#000080"><strong><em>&nbsp;&nbsp; 卷431_27 </em></strong></font><font
face="黑体" color="#800080"> </font><font size="4" color="#800080" face="宋体">【郡中即事】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">漫漫潮初平，熙熙春日至。空阔远江山，晴明好天气。<BR>
</font></big>
<font color="#400080">外有适意物，中无系心事。数篇对竹吟，一杯望云醉。<BR>
</font></big>
<font color="#400080">行携杖扶力，卧读书取睡。久养病形骸，深谙闲气味。<BR>
</font></big>
<font color="#400080">遥思九城陌，扰扰趋名利。今朝是双日，朝谒多轩骑。<BR>
</font></big>
<font color="#400080">宠者防悔尤，权者怀忧畏。为报高车盖，恐非真富贵。<br>
<P><big><font size="3" face="黑体" color="#000080"><strong><em>&nbsp;&nbsp; 卷431_28 </em></strong></font><font
face="黑体" color="#800080"> </font><font size="4" color="#800080" face="宋体">【郡斋暇日辱常州陈郎中使君早春晚坐水西馆书事诗…酬之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">新年多暇日，晏起褰帘坐。睡足心更慵，日高头未裹。<BR>
</font></big>
<font color="#400080">徐倾下药酒，稍k煎茶火。谁伴寂寥身，无弦琴在左。<BR>
</font></big>
<font color="#400080">遥思毗陵馆，春深物袅娜。波拂黄柳梢，风摇白梅朵。<BR>
</font></big>
<font color="#400080">衙门排晓戟，铃阁开朝锁。太守水西来，朱衣垂素舸。<BR>
</font></big>
<font color="#400080">良辰不易得，佳会无由果。五马正相望，双鱼忽前堕。<BR>
</font></big>
<font color="#400080">鱼中获瑰宝，持玩何磊`。一百六十言，字字灵珠颗。<BR>
</font></big>
<font color="#400080">上申心款曲，下叙时坎坷。才富不如君，道孤还似我。<BR>
</font></big>
<font color="#400080">敢辞官远慢，且贵身安妥。忽复问荣枯，冥心无不可。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_29 </em></strong></font><font
face="黑体" color="#800080"> </font><font size="4" color="#800080" face="宋体">【官舍】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">高树换新叶，阴阴覆地隅。何言太守宅，有似幽人居。<BR>
</font></big>
<font color="#400080">太守卧其下，闲慵两有馀。起尝一瓯茗，行读一卷书。<BR>
</font></big>
<font color="#400080">早梅结青实，残樱落红珠。稚女弄庭果，嬉戏牵人裾。<BR>
</font></big>
<font color="#400080">是日晚弥静，巢禽下相呼。啧啧护儿鹊，哑哑母子乌。<BR>
</font></big>
<font color="#400080">岂唯云鸟尔，吾亦引吾雏。
<P><big><font size="3" face="黑体" color="#000080"><strong><em>&nbsp;&nbsp; 卷431_30 </em></strong></font><font
face="黑体" color="#800080"> </font><font size="4" color="#800080" face="宋体">【吾雏】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">吾雏字阿罗，阿罗才七龄。嗟吾不才子，怜尔无弟兄。<BR>
</font></big>
<font color="#400080">抚养虽骄I，性识颇聪明。学母画眉样，效吾咏诗声。<BR>
</font></big>
<font color="#400080">我齿今欲堕，汝齿昨始生。我头发尽落，汝顶髻初成。<BR>
</font></big>
<font color="#400080">老幼不相待，父衰汝孩婴。缅想古人心，慈爱亦不轻。<BR>
</font></big>
<font color="#400080">蔡邕念文姬，于公叹缇萦。敢求得汝力，但未忘父情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_31 </em></strong></font><font
face="黑体" color="#800080"> </font><font size="4" color="#800080" face="宋体">【题小桥前新竹招客】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">雁齿小红桥，垂檐低白屋。桥前何所有，苒苒新生竹。<BR>
</font></big>
<font color="#400080">皮开坼褐锦，节露抽青玉。筠翠如可餐，粉霜不忍触。<BR>
</font></big>
<font color="#400080">闲吟声未已，幽玩心难足。管领好风烟，轻欺凡草木。<BR>
</font></big>
<font color="#400080">谁能有月夜，伴我林中宿。为君倾一杯，狂歌竹枝曲。
<P><big><font size="3" face="黑体" color="#000080"><strong><em>&nbsp;&nbsp; 卷431_32 </em></strong></font><font
face="黑体" color="#800080"> </font><font size="4" color="#800080" face="宋体">【病中逢秋，招客夜酌】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">不见诗酒客，卧来半月馀。合和新药草，寻检旧方书。<BR>
</font></big>
<font color="#400080">晚霁烟景度，早凉窗户虚。雪生衰鬓久，秋入病心初。<BR>
</font></big>
<font color="#400080">卧簟蕲竹冷，风襟邛葛疏。夜来身校健，小饮复何如。
<P><big><font size="3" face="黑体" color="#000080"><strong><em>&nbsp;&nbsp; 卷431_33 </em></strong></font><font
face="黑体" color="#800080"> </font><font size="4" color="#800080" face="宋体">【食饱】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">食饱拂枕卧，睡足起闲吟。浅酌一杯酒，缓弹数弄琴。<BR>
</font></big>
<font color="#400080">既可畅情性，亦足傲光阴。谁知利名尽，无复长安心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_34 </em></strong></font><font
face="黑体" color="#800080"> </font><font size="4" color="#800080" face="宋体">【严十八郎中在郡日改制东南楼因名清辉未立标榜…寄严】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">严郎置兹楼，立名曰清辉。未及署花榜，遽征还粉闱。<BR>
</font></big>
<font color="#400080">去来三四年，尘土登者稀。今春新太守，洒扫施帘帏。<BR>
</font></big>
<font color="#400080">院柳烟婀娜，檐花雪霏微。看山倚前户，待月阐东扉。<BR>
</font></big>
<font color="#400080">碧窗戛瑶瑟，朱栏飘舞衣。烧香卷幕坐，风燕双双飞。<BR>
</font></big>
<font color="#400080">君作不得住，我来幸因依。始知天地间，灵境有所归。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_35 </em></strong></font><font
face="黑体" color="#800080"> </font><font size="4" color="#800080" face="宋体">【南亭对酒送春】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">含桃实已落，红薇花尚熏。冉冉三月尽，晚莺城上闻。<BR>
</font></big>
<font color="#400080">独持一杯酒，南亭送残春。半酣忽长歌，歌中何所云。<BR>
</font></big>
<font color="#400080">云我五十馀，未是苦老人。刺史二千石，亦不为贱贫。<BR>
</font></big>
<font color="#400080">天下三品官，多老于我身。同年登第者，零落无一分。<BR>
</font></big>
<font color="#400080">亲故半为鬼，僮仆多见孙。念此聊自解，逢酒且欢欣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_36 </em></strong></font><font
face="黑体" color="#800080"> </font><font size="4" color="#800080" face="宋体">【玩新庭树，因咏所怀】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">霭霭四月初，新树叶成阴。动摇风景丽，盖覆庭院深。<BR>
</font></big>
<font color="#400080">下有无事人，竟日此幽寻。岂惟玩时物，亦可开烦襟。<BR>
</font></big>
<font color="#400080">时与道人语，或听诗客吟。度春足芳色，入夜多鸣禽。<BR>
</font></big>
<font color="#400080">偶得幽闲境，遂忘尘俗心。始知真隐者，不必在山林。
<P><big><font size="3" face="黑体" color="#000080"><strong><em>&nbsp;&nbsp; 卷431_37 </em></strong></font><font
face="黑体" color="#800080"> </font><font size="4" color="#800080" face="宋体">【仲夏斋戒月】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">仲夏斋戒月，三旬断腥膻。自觉心骨爽，行起身翩翩。<BR>
</font></big>
<font color="#400080">始知绝粒人，四体更轻便。初能脱病患，久必成神仙。<BR>
</font></big>
<font color="#400080">御寇驭泠风，赤松游紫烟。常疑此说谬，今乃知其然。<BR>
</font></big>
<font color="#400080">我今过半百，气衰神不全。已垂两鬓丝，难补三丹田。<BR>
</font></big>
<font color="#400080">但减荤血味，稍结清净缘。脱巾且修养，聊以终天年。<br>
<P><big><font size="3" face="黑体" color="#000080"><strong><em>&nbsp;&nbsp; 卷431_38 </em></strong></font><font
face="黑体" color="#800080"> </font><font size="4" color="#800080" face="宋体">【除官去未间】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">除官去未间，半月恣游讨。朝寻霞外寺，暮宿波上岛。<BR>
</font></big>
<font color="#400080">新树少于松，平湖半连草。跻攀有次第，赏玩无昏早。<BR>
</font></big>
<font color="#400080">有时骑马醉，兀兀冥天造。穷通与生死，其奈吾怀抱。<BR>
</font></big>
<font color="#400080">江山信为美，齿发行将老。在郡诚未厌，归乡去亦好。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_39 </em></strong></font><font
face="黑体" color="#800080"> </font><font size="4" color="#800080" face="宋体">【三年为刺史二首】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">三年为刺史，无政在人口。唯向城郡中，题诗十馀首。<BR>
</font></big>
<font color="#400080">惭非甘棠咏，岂有思人不。<BR>
<font color="#400080">三年为刺史，饮冰复食檗。唯向天竺山，取得两片石。<BR>
</font></big>
<font color="#400080">此抵有千金，无乃伤清白。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_40 </em></strong></font><font
face="黑体" color="#800080"> </font><font size="4" color="#800080" face="宋体">【别萱桂】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">使君竟不住，萱桂徒栽种。桂有留人名，萱无忘忧用。<BR>
</font></big>
<font color="#400080">不如江畔月，步步来相送。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_41 </em></strong></font><font
face="黑体" color="#800080"> </font><font size="4" color="#800080" face="宋体">【自馀杭归宿淮口作】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">为郡已多暇，犹少勤吏职。罢郡更安闲，无所劳心力。<BR>
</font></big>
<font color="#400080">舟行明月下，夜泊清淮北。岂止吾一身，举家同燕息。<BR>
</font></big>
<font color="#400080">三年请禄俸，颇有馀衣食。乃至僮仆间，皆无冻馁色。<BR>
</font></big>
<font color="#400080">行行弄云水，步步近乡国。妻子在我前，琴书在我侧。<BR>
</font></big>
<font color="#400080">此外吾不知，于焉心自得。
<P><big><font size="3" face="黑体" color="#000080"><strong><em>&nbsp;&nbsp; 卷431_42 </em></strong></font><font
face="黑体" color="#800080"> </font><font size="4" color="#800080" face="宋体">【舟中李山人访宿】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">日暮舟悄悄，烟生水沈沈。何以延宿客，夜酒与秋琴。<BR>
</font></big>
<font color="#400080">来客道门子，来自嵩高岑。轩轩举云貌，豁豁开清襟。<BR>
</font></big>
<font color="#400080">得意言语断，入玄滋味深。默然相顾哂，心适而忘心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_43 </em></strong></font><font
face="黑体" color="#800080"> </font><font size="4" color="#800080" face="宋体">【洛下卜居】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">三年典郡归，所得非金帛。天竺石两片，华亭鹤一支。<BR>
</font></big>
<font color="#400080">饮啄供稻粱，包裹用茵席。诚知是劳费，其奈心爱惜。<BR>
</font></big>
<font color="#400080">远从馀杭郭，同到洛阳陌。下担拂云根，开笼展霜翮。<BR>
</font></big>
<font color="#400080">贞姿不可杂，高性宜其适。遂就无尘坊，仍求有水宅。<BR>
</font></big>
<font color="#400080">东南得幽境，树老寒泉碧。池畔多竹阴，门前少人迹。<BR>
</font></big>
<font color="#400080">未请中庶禄，且脱双骖易。岂独为身谋，安吾鹤与石。
<P><big><font size="3" face="黑体" color="#000080"><strong><em>&nbsp;&nbsp; 卷431_44 </em></strong></font><font
face="黑体" color="#800080"> </font><font size="4" color="#800080" face="宋体">【洛中偶作（自此后在东都作）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">五年职翰林，四年莅浔阳。一年巴郡守，半年南宫郎。<BR>
</font></big>
<font color="#400080">二年直纶阁，三年刺史堂。凡此十五载，有诗千馀章。<BR>
</font></big>
<font color="#400080">境兴周万象，土风备四方。独无洛中作，能不心。<BR>
</font></big>
<font color="#400080">今为青宫长，始来游此乡。裴回伊涧上，睥睨嵩少傍。<BR>
</font></big>
<font color="#400080">遇物辄一咏，一咏倾一觞。笔下成释憾，卷中同补亡。<BR>
</font></big>
<font color="#400080">往往顾自哂，眼昏须鬓苍。不知老将至，犹自放诗狂。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_45 </em></strong></font><font
face="黑体" color="#800080"> </font><font size="4" color="#800080" face="宋体">【赠苏少府】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">籍甚二十年，今日方款颜。相送嵩洛下，论心杯酒间。<BR>
</font></big>
<font color="#400080">河亚懒出入，府寮多闭关。苍发彼此老，白日寻常闲。<BR>
</font></big>
<font color="#400080">朝从携手出，暮思联骑还。何当挈一}，同宿龙门山。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_46 </em></strong></font><font
face="黑体" color="#800080"> </font><font size="4" color="#800080" face="宋体">【移家入新宅】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">移家入新宅，罢郡有馀赀。既可避燥湿，复免忧寒饥。<BR>
</font></big>
<font color="#400080">疾平未还假，官闲得分司。幸有俸禄在，而无职役羁。<BR>
</font></big>
<font color="#400080">清旦盥漱毕，开轩卷帘帏。家人及鸡犬，随我亦熙熙。<BR>
</font></big>
<font color="#400080">取兴或寄酒，放情不过诗。何必苦修道，此即是无为。<BR>
</font></big>
<font color="#400080">外累信已遣，中怀时有思。有思一何远，默坐低双眉。<BR>
</font></big>
<font color="#400080">十载囚窜客，万时征戍儿。春朝锁笼鸟，冬夜支床龟。<BR>
</font></big>
<font color="#400080">驿马走四蹄，痛酸无歇期。}牛封两目，昏闭何人知。<BR>
</font></big>
<font color="#400080">谁能脱放去，四散任所之。各得适其性，如吾今日时。
<P><big><font size="3" face="黑体" color="#000080"><strong><em>&nbsp;&nbsp; 卷431_47 </em></strong></font><font
face="黑体" color="#800080"> </font><font size="4" color="#800080" face="宋体">【琴】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">置琴曲几上，慵坐但含情。何烦故挥弄，风弦自有声。<br>
<P><big><font size="3" face="黑体" color="#000080"><strong><em>&nbsp;&nbsp; 卷431_48 </em></strong></font><font
face="黑体" color="#800080"> </font><font size="4" color="#800080" face="宋体">【鹤】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">人各有所好，物固无常宜。谁谓尔能舞，不如闲立时。
<P><big><font size="3" face="黑体" color="#000080"><strong><em>&nbsp;&nbsp; 卷431_49 </em></strong></font><font
face="黑体" color="#800080"> </font><font size="4" color="#800080" face="宋体">【自咏】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">夜镜隐白发，朝酒发红颜。可怜假年少，自笑须臾间。<BR>
</font></big>
<font color="#400080">朱砂贱如土，不解烧为丹。玄鬓化为雪，未闻休得官。<BR>
</font></big>
<font color="#400080">咄哉个丈夫，心性何堕顽。但遇诗与酒，便忘寝与餐。<BR>
</font></big>
<font color="#400080">高声发一吟，似得诗中仙。引满饮一盏，尽忘身外缘。<BR>
</font></big>
<font color="#400080">昔有醉先生，席地而幕天。于今居处在，许我当中眠。<BR>
</font></big>
<font color="#400080">眠罢又一酌，酌罢又一篇。回面顾妻子，生计方落然。<BR>
</font></big>
<font color="#400080">诚知此事非，又过知非年。岂不欲自改，改即心不安。<BR>
</font></big>
<font color="#400080">且向安处去，其馀皆老闲。
<P><big><font size="3" face="黑体" color="#000080"><strong><em>&nbsp;&nbsp; 卷431_50 </em></strong></font><font
face="黑体" color="#800080"> </font><font size="4" color="#800080" face="宋体">【林下闲步，寄皇甫庶子】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">扶杖起病初，策马力未任。既懒出门去，亦无客来寻。<BR>
</font></big>
<font color="#400080">以此遂成闲，闲步绕园林。天晓烟景澹，树寒鸟雀深。<BR>
</font></big>
<font color="#400080">一酌池上酒，数声竹间吟。寄言东曹长，当知幽独心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_51 </em></strong></font><font
face="黑体" color="#800080"> </font><font size="4" color="#800080" face="宋体">【晏起】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">鸟鸣庭树上，日照屋檐时。老去慵转极，寒来起尤迟。<BR>
</font></big>
<font color="#400080">厚薄被适性，高低枕得宜。神安体稳暖，此味何人知。<BR>
</font></big>
<font color="#400080">睡足仰头坐，兀然无所思。如未凿七窍，若都遗四肢。<BR>
</font></big>
<font color="#400080">缅想长安客，早朝霜满衣。彼此各自适，不知谁是非。<br>
<P><big><font size="3" face="黑体" color="#000080"><strong><em>&nbsp;&nbsp; 卷431_52 </em></strong></font><font
face="黑体" color="#800080"> </font><font size="4" color="#800080" face="宋体">【池畔二首】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">结构池西廊，疏理池东树。此意人不知，欲为待月处。<BR>
<font color="#400080">持刀gN密竹，竹少风来多。此意人不会，欲令池有波。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_53 </em></strong></font><font
face="黑体" color="#800080"> </font><font size="4" color="#800080" face="宋体">【春葺新居】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">江州司马日，忠州刺史时。栽松满后院，种柳荫前墀。<BR>
</font></big>
<font color="#400080">彼皆非吾土，栽种尚忘疲。况兹是我宅，葺艺固其宜。<BR>
</font></big>
<font color="#400080">平旦领仆使，乘春亲指挥。移花夹暖室，徙竹覆寒池。<BR>
</font></big>
<font color="#400080">池水变绿色，池芳动清辉。寻芳弄水坐，尽日心熙熙。<BR>
</font></big>
<font color="#400080">一物苟可适，万缘都若遗。设如宅门外，有事吾不知。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_54 </em></strong></font><font
face="黑体" color="#800080"> </font><font size="4" color="#800080" face="宋体">【赠言】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">捧Y献千金，彼金何足道。临觞赠一言，此言真可宝。<BR>
</font></big>
<font color="#400080">流光我已晚，适意君不早。况君春风面，柔促如芳草。<BR>
</font></big>
<font color="#400080">二十方长成，三十向衰老。镜中桃李色，不得十年好。<BR>
</font></big>
<font color="#400080">胡为坐脉脉，不肯倾怀抱。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷431_55 </em></strong></font><font
face="黑体" color="#800080"> </font><font size="4" color="#800080" face="宋体">【泛春池】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">白O湘渚曲，绿筱剡溪口。各在天一涯，信美非吾有。<BR>
</font></big>
<font color="#400080">何如此庭内，水竹交左右。霜竹百千竿，烟波六七亩。<BR>
</font></big>
<font color="#400080">泓澄动阶砌，澹泞映户牖。蛇皮细有纹，镜面清无垢。<BR>
</font></big>
<font color="#400080">主人过桥来，双童扶一叟。恐污清泠波，尘缨先抖擞。<BR>
</font></big>
<font color="#400080">波上一叶舟，舟中一尊酒。酒开舟不系，去去随所偶。<BR>
</font></big>
<font color="#400080">或绕蒲浦前，或泊桃岛后。未拨落杯花，低冲拂面柳。<BR>
</font></big>
<font color="#400080">半酣迷所在，倚榜兀回首。不知此何处，复是人寰否。<BR>
</font></big>
<font color="#400080">谁知始疏凿，几主相传受。杨家去云远，田氏将非久。<BR>
</font></big>
<font color="#400080">天与爱水人，终焉落吾手。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
