<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百七十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百七十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷772_1 </em></strong></font><font
face="黑体" color="#800080"> </font><font size="4" color="#800080" face="宋体">【奉和登会昌山应制（一作钱起诗）】<a
href="authers/qzz_0000.htm" target="_blank"></font><font size="3" color="#0080FF"><font face="黑体">赵起</font></a></big> 
<br>
</font><br>
<font color="#400080">睿想入希夷，真游到具茨。玉鸾登嶂远，云辂出花迟。<BR>
</font></big>
<font color="#400080">泉壑凝神处，阳和布泽时。六龙多顺动，四海正雍熙。<br>
<P><big><font size="3" face="黑体" color="#000080"><strong><em>&nbsp;&nbsp; 卷772_2 </em></strong></font><font
face="黑体" color="#800080"> </font><font size="4" color="#800080" face="宋体">【冬日与群公泛舟焦山】<a
href="authers/qzz_0000.htm" target="_blank"></font><font size="3" color="#0080FF"><font face="黑体">王瓒</font></a></big> 
<br>
</font><br>
<font color="#400080">江外水不冻，今年寒复迟。众芳且未歇，近腊仍袷衣。<BR>
</font></big>
<font color="#400080">载酒适我情，兴来趣渐微。方舟大川上，环酌对落晖。<BR>
</font></big>
<font color="#400080">两片青石棱，波际无因依。三山安可到，欲到风引归。<BR>
</font></big>
<font color="#400080">沧溟壮观多，心目豁暂时。况得穷日夕，乘槎何所之。<BR><BR>
<font color="#400080">纵步不知远，夕阳犹未回。好花随处发，流水趁人来。
<P><big><font size="3" face="黑体" color="#000080"><strong><em>&nbsp;&nbsp; 卷772_3 </em></strong></font><font
face="黑体" color="#800080"> </font><font size="4" color="#800080" face="宋体">【度揭鸿岭（漳州）】<a
href="authers/qzz_0000.htm" target="_blank"></font><font size="3" color="#0080FF"><font face="黑体">慕容韦</font></a></big> 
<br>
</font><br>
<font color="#400080">闽越曾为塞，将军旧置营。我歌空感慨，西北望神京。<br>
<P><big><font size="3" face="黑体" color="#000080"><strong><em>&nbsp;&nbsp; 卷772_4 </em></strong></font><font
face="黑体" color="#800080"> </font><font size="4" color="#800080" face="宋体">【湘江】<a
href="authers/qzz_0000.htm" target="_blank"></font><font size="3" color="#0080FF"><font face="黑体">黄文</font></a></big> 
<br>
</font><br>
<font color="#400080">潇湘江头三月春，柳条弄日摇黄金。鹧鸪一声在何许，<BR>
</font></big>
<font color="#400080">黄陵庙前烟霭深。丹青欲画无好手，稳提玉勒沈吟久。<BR>
</font></big>
<font color="#400080">马蹄不为行客留，心挂长林屡回首。<BR>
<P><big><font size="3" face="黑体" color="#000080"><strong><em>&nbsp;&nbsp; 卷772_5 </em></strong></font><font
face="黑体" color="#800080"> </font><font size="4" color="#800080" face="宋体">【题龙阳县青草湖】<a
href="authers/qzz_0000.htm" target="_blank"></font><font size="3" color="#0080FF"><font face="黑体">唐温如</font></a></big> 
<br>
</font><br>
<font color="#400080">西风吹老洞庭波，一夜湘君白发多。<br>醉后不知天在水，满船清梦压星河。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷772_6 </em></strong></font><font
face="黑体" color="#800080"> </font><font size="4" color="#800080" face="宋体">【訾家洲】<a
href="authers/qzz_1589.htm" target="_blank"></font><font size="3" color="#0080FF"><font face="黑体">欧阳宾</font></a></big> 
<br>
</font><br>
<font color="#400080">旧业分明桂水头，人归业尽水东流。<br>春风日暮江头立，不及渔人有钓舟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷772_7 </em></strong></font><font
face="黑体" color="#800080"> </font><font size="4" color="#800080" face="宋体">【题吉州龙溪】<a
href="authers/qzz_0000.htm" target="_blank"></font><font size="3" color="#0080FF"><font face="黑体">何敬</font></a></big> 
<br>
</font><br>
<font color="#400080">龙溪之山秀而峙，龙溪之水清无底。狂风激烈翻春涛，<BR>
</font></big>
<font color="#400080">薄雾冥饕缜。奔流百折银河通，落花滚滚浮霞红。<BR>
</font></big>
<font color="#400080">四时佳境不可穷，仿佛直与桃源通。<BR>
<P><big><font size="3" face="黑体" color="#000080"><strong><em>&nbsp;&nbsp; 卷772_8 </em></strong></font><font
face="黑体" color="#800080"> </font><font size="4" color="#800080" face="宋体">【过睦州青溪渡】<a
href="authers/qzz_0000.htm" target="_blank"></font><font size="3" color="#0080FF"><font face="黑体">杨彝</font></a></big> 
<br>
</font><br>
<font color="#400080">天阔衔江雨，冥冥上客衣。潭清鱼可数，沙晚雁争飞。<BR>
</font></big>
<font color="#400080">川谷留云气，鹈鹕傍钓矶。飘零江海客，欹侧一帆归。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷772_9 </em></strong></font><font
face="黑体" color="#800080"> </font><font size="4" color="#800080" face="宋体">【阖闾城怀古】<a
href="authers/qzz_0000.htm" target="_blank"></font><font size="3" color="#0080FF"><font face="黑体">裴瑶</font></a></big> 
<br>
</font><br>
<font color="#400080">五湖春水接遥天，国破君亡不记年。<br>惟有妖娥曾舞处，古台寂寞起愁烟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷772_10 </em></strong></font><font
face="黑体" color="#800080"> </font><font size="4" color="#800080" face="宋体">【苇谷】<a
href="authers/qzz_0000.htm" target="_blank"></font><font size="3" color="#0080FF"><font face="黑体">郑玉</font></a></big> 
<br>
</font><br>
<font color="#400080">水会三川漾碧波，雕阴人唱采花歌。<br>旧时白翟今荒壤，苇谷凄凄风雨多。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷772_11 </em></strong></font><font
face="黑体" color="#800080"> </font><font size="4" color="#800080" face="宋体">【登岳阳楼】<a
href="authers/qzz_0000.htm" target="_blank"></font><font size="3" color="#0080FF"><font face="黑体">麻温其</font></a></big> 
<br>
</font><br>
<font color="#400080">湖边景物属秋天，楼上风光似去年。仙侣缑生留福地，<BR>
</font></big>
<font color="#400080">湘娥帝子寄哀弦。云门自统轩台外，木叶偏飞楚客前。<BR>
</font></big>
<font color="#400080">极目江山何处是，一帆万里信归船。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷772_12 </em></strong></font><font
face="黑体" color="#800080"> </font><font size="4" color="#800080" face="宋体">【经望湖驿】<a
href="authers/qzz_0000.htm" target="_blank"></font><font size="3" color="#0080FF"><font face="黑体">韦镒</font></a></big> 
<br>
</font><br>
<font color="#400080">大漠无屯云，孤峰出乱柳。前驱白登道，顾失飞狐口。<BR>
</font></big>
<font color="#400080">遥忆代王城，俯临恒山后。累累多古墓，寂寞为墟久。<BR>
</font></big>
<font color="#400080">岂不固金汤，终闻击铜斗。交欢初仗信，接宴翻贻咎。<BR>
</font></big>
<font color="#400080">埋宝贼夫人，磨笄伤彼妇。功成行且薄，义立名不朽。<BR>
</font></big>
<font color="#400080">莫慎纤微端，其何社稷守。身殁国遂亡，此立人君丑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷772_13 </em></strong></font><font
face="黑体" color="#800080"> </font><font size="4" color="#800080" face="宋体">【杪秋洞庭怀王道士】<a
href="authers/qzz_0000.htm" target="_blank"></font><font size="3" color="#0080FF"><font face="黑体">谢太虚</font></a></big> 
<br>
</font><br>
<font color="#400080">漂泊日复日，洞庭今更秋。青桃亦何意，此夜催人愁。<BR>
</font></big>
<font color="#400080">惆怅客中月，裴回江上楼。心知楚天远，目送沧波流。<BR>
</font></big>
<font color="#400080">谢客久已灭，微言无处求。空馀白云在，客兴随孤舟。<BR>
</font></big>
<font color="#400080">千里杳难尽，一身常独游。故园复何许，江汉徒迟留。
<P><big><font size="3" face="黑体" color="#000080"><strong><em>&nbsp;&nbsp; 卷772_14 </em></strong></font><font
face="黑体" color="#800080"> </font><font size="4" color="#800080" face="宋体">【君山祠】<a
href="authers/qzz_0000.htm" target="_blank"></font><font size="3" color="#0080FF"><font face="黑体">周岳秀</font></a></big> 
<br>
</font><br>
<font color="#400080">万顷湖波浸碧天，旌封香火几千年。风涛澎湃鱼龙舞，<BR>
</font></big>
<font color="#400080">栋宇峥嵘燕雀迁。远岫光中浓淡树，斜阳影里往来船。<BR>
</font></big>
<font color="#400080">江河愿借吹嘘便，应有神功在目前。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷772_15 </em></strong></font><font
face="黑体" color="#800080"> </font><font size="4" color="#800080" face="宋体">【新乐府】<a
href="authers/qzz_0000.htm" target="_blank"></font><font size="3" color="#0080FF"><font face="黑体">马逢</font></a></big> 
<br>
</font><br>
<font color="#400080">温谷春生至，宸游近甸荣。云随天上转，风入御筵轻。<BR>
</font></big>
<font color="#400080">翠盖浮佳气，朱楼依太清。朝臣冠剑退，宫女管弦迎。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷772_16 </em></strong></font><font
face="黑体" color="#800080"> </font><font size="4" color="#800080" face="宋体">【部落曲】<a
href="authers/qzz_0000.htm" target="_blank"></font><font size="3" color="#0080FF"><font face="黑体">马逢</font></a></big> 
<br>
</font><br>
<font color="#400080">蕃军傍塞游，代马喷风秋。老将垂金甲，阏支著锦裘。<BR>
</font></big>
<font color="#400080">雕戈蒙豹尾，红旆插狼头。日暮天山下，鸣笳汉使愁。<br>
<P><big><font size="3" face="黑体" color="#000080"><strong><em>&nbsp;&nbsp; 卷772_17 </em></strong></font><font
face="黑体" color="#800080"> </font><font size="4" color="#800080" face="宋体">【从军】<a
href="authers/qzz_0000.htm" target="_blank"></font><font size="3" color="#0080FF"><font face="黑体">马逢</font></a></big> 
<br>
</font><br>
<font color="#400080">汉马千蹄合一群，单于鼓角隔山闻。<br>沙[风起红楼下，飞上胡天作阵云。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷772_18 </em></strong></font><font
face="黑体" color="#800080"> </font><font size="4" color="#800080" face="宋体">【宫词二首（一作顾况诗）】<a
href="authers/qzz_0000.htm" target="_blank"></font><font size="3" color="#0080FF"><font face="黑体">马逢</font></a></big> 
<br>
</font><br>
<font color="#400080">金吾持戟护轩檐，天乐传教万姓瞻。<br>楼上美人相倚看，红妆透出水晶帘。<br>
<br>
<font color="#400080">玉楼天半起笙歌，风送宫人笑语和。<br>月影殿开闻晓漏，水晶帘卷近秋河。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
