<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百零四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百零四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷604_1 </em></strong></font><font
face="黑体" color="#800080"> </font><font size="4" color="#800080" face="宋体">【送前汝州李侍御罢归宣城】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">吟诗早得名，戴豸又加荣。下国闲归去，他人少此情。<BR>
</font></big>
<font color="#400080">云移寒峤出，烧夹夜江明。重引池塘思，还登谢x城。
<P><big><font size="3" face="黑体" color="#000080"><strong><em>&nbsp;&nbsp; 卷604_2 </em></strong></font><font
face="黑体" color="#800080"> </font><font size="4" color="#800080" face="宋体">【失题（一作送前汝州李侍御罢归宣城第二首）】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">独夜长城下，孤吟近北辰。半天初去雁，穷碛远来人。<BR>
</font></big>
<font color="#400080">月黯氛埃积，风膻帐幕邻。惟闻防虏寇，不语暗伤神。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_3 </em></strong></font><font
face="黑体" color="#800080"> </font><font size="4" color="#800080" face="宋体">【送裴拾遗宰下（一作赴畿令）】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">受谪因廷谏，兹行不出关。直庐辞玉陛，上马向仙山。<BR>
</font></big>
<font color="#400080">地古桑麻广，城偏仆御闲。县斋高枕卧，犹梦犯天颜。<br>
<P><big><font size="3" face="黑体" color="#000080"><strong><em>&nbsp;&nbsp; 卷604_4 </em></strong></font><font
face="黑体" color="#800080"> </font><font size="4" color="#800080" face="宋体">【隗嚣宫晚望】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">西顾伊兰近，方惊滞极边。水随空谷转，山向夕阳偏。<BR>
</font></big>
<font color="#400080">碛鸟多依地，胡云不满天。秋风动衰草，只觉犬羊膻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_5 </em></strong></font><font
face="黑体" color="#800080"> </font><font size="4" color="#800080" face="宋体">【江上行】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">片席随高鸟，连天积浪间。苇宽云不匝，风广雨无闲。<BR>
</font></big>
<font color="#400080">戍影临孤浦，潮痕在半山。东原归未得，荏苒滞江关。
<P><big><font size="3" face="黑体" color="#000080"><strong><em>&nbsp;&nbsp; 卷604_6 </em></strong></font><font
face="黑体" color="#800080"> </font><font size="4" color="#800080" face="宋体">【登山】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">信步上鸟道，不知身忽高。近空无世界，当楚见波涛。<BR>
</font></big>
<font color="#400080">顶峭松多瘦，崖悬石尽牢。猕猴呼独散，隔水向人号。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_7 </em></strong></font><font
face="黑体" color="#800080"> </font><font size="4" color="#800080" face="宋体">【哭宣城元征君】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">高眠终不起，远趣固难知。琴剑今无主，园林旧许谁。<BR>
</font></big>
<font color="#400080">苔封僧坐石，苇涨鹤翘池。后代传青史，方钦道德垂。<br>
<P><big><font size="3" face="黑体" color="#000080"><strong><em>&nbsp;&nbsp; 卷604_8 </em></strong></font><font
face="黑体" color="#800080"> </font><font size="4" color="#800080" face="宋体">【寄建州姚员外】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">诬谮遭遐谪，明君即自知。乡遥辞剑外，身独向天涯。<BR>
</font></big>
<font color="#400080">岭堠蛮云积，闽空瘴雨垂。南来终不遂，日探北归期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_9 </em></strong></font><font
face="黑体" color="#800080"> </font><font size="4" color="#800080" face="宋体">【送厉校书从事凤翔】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">赴辟依丞相，超荣事岂同。城池当陇右，山水是关中。<BR>
</font></big>
<font color="#400080">日有来巴使，秋高出塞鸿。旬休随大旆，应到九成宫。
<P><big><font size="3" face="黑体" color="#000080"><strong><em>&nbsp;&nbsp; 卷604_10 </em></strong></font><font
face="黑体" color="#800080"> </font><font size="4" color="#800080" face="宋体">【春夜同厉文学先辈会宿】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">江汉久分路，京关重聚吟。更为他夜约，方尽昔年心。<BR>
</font></big>
<font color="#400080">月隔明河远，花藏宿鸟深。无眠将及曙，多是说山阴。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_11 </em></strong></font><font
face="黑体" color="#800080"> </font><font size="4" color="#800080" face="宋体">【长安书情】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">疏散过闲人，同人不在秦。近来惊白发，方解惜青春。<BR>
</font></big>
<font color="#400080">僻寺居将遍，权门到绝因。行藏如此辈，何以谓谋身。<br>
<P><big><font size="3" face="黑体" color="#000080"><strong><em>&nbsp;&nbsp; 卷604_12 </em></strong></font><font
face="黑体" color="#800080"> </font><font size="4" color="#800080" face="宋体">【过故洛城】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">七百数还穷，城池一旦空。夕阳唯照草，危堞不胜风。<BR>
</font></big>
<font color="#400080">岸断河声别，田荒野色同。去来皆过客，何处问遗宫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_13 </em></strong></font><font
face="黑体" color="#800080"> </font><font size="4" color="#800080" face="宋体">【寄庐山贾处士】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">时泰亦高眠，人皆谓不然。穷经休望辟，饵术止期仙。<BR>
</font></big>
<font color="#400080">彭蠡波涵月，炉峰雪照天。常闻风雨夜，到晓在渔船。
<P><big><font size="3" face="黑体" color="#000080"><strong><em>&nbsp;&nbsp; 卷604_14 </em></strong></font><font
face="黑体" color="#800080"> </font><font size="4" color="#800080" face="宋体">【下第东归留别郑侍郎】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">无才副至公，岂是命难通。分合吟诗老，家宜逐浪空。<BR>
</font></big>
<font color="#400080">别心悬阙下，归念极吴东。唯畏重回日，初情恐不同。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_15 </em></strong></font><font
face="黑体" color="#800080"> </font><font size="4" color="#800080" face="宋体">【泗上早发】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">独起无人见，长河夜泛时。平芜疑自动，落月似相随。<BR>
</font></big>
<font color="#400080">楚外离空早，关西去已迟。渔歌闻不绝，却轸洞庭思。<br>
<P><big><font size="3" face="黑体" color="#000080"><strong><em>&nbsp;&nbsp; 卷604_16 </em></strong></font><font
face="黑体" color="#800080"> </font><font size="4" color="#800080" face="宋体">【赠天台僧】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">赤城霞外寺，不忘旧登年。石上吟分海，楼中语近天。<BR>
</font></big>
<font color="#400080">重游空有梦，再隐定无缘。独夜休行道，星辰静照禅。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_17 </em></strong></font><font
face="黑体" color="#800080"> </font><font size="4" color="#800080" face="宋体">【冬夜与友人会宿】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">君初离雁塞，我久滞雕阴。隔闰俱劳梦，通宵各话心。<BR>
</font></big>
<font color="#400080">禁风吹漏出，原树映星沉。白昼常多事，无妨到晓吟。
<P><big><font size="3" face="黑体" color="#000080"><strong><em>&nbsp;&nbsp; 卷604_18 </em></strong></font><font
face="黑体" color="#800080"> </font><font size="4" color="#800080" face="宋体">【送元遂上人归吴中】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">落发在王畿，承恩著紫衣。印心谁受请，讲疏自携归。<BR>
</font></big>
<font color="#400080">泛浦龙惊锡，禅云虎绕扉。吴中知久别，庵树想成围。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_19 </em></strong></font><font
face="黑体" color="#800080"> </font><font size="4" color="#800080" face="宋体">【赠志空上人】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">了了在心中，南宗与北宗。行高无外染，骨瘦是真容。<BR>
</font></big>
<font color="#400080">饭野盂埋雪，禅云杖倚松。常修不住性，必拟老何峰。<br>
<P><big><font size="3" face="黑体" color="#000080"><strong><em>&nbsp;&nbsp; 卷604_20 </em></strong></font><font
face="黑体" color="#800080"> </font><font size="4" color="#800080" face="宋体">【边城晚望】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">广漠杳无穷，孤城四面空。马行高碛上，日堕迥沙中。<BR>
</font></big>
<font color="#400080">逼晓人移帐，当川树列风。迢迢河外路，知直去崆峒。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_21 </em></strong></font><font
face="黑体" color="#800080"> </font><font size="4" color="#800080" face="宋体">【汴上暮秋】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">独立长堤上，西风满客衣。日临秋草广，山接远天微。<BR>
</font></big>
<font color="#400080">岸叶随波尽，沙云与鸟飞。秦人宁有素，去意自知归。
<P><big><font size="3" face="黑体" color="#000080"><strong><em>&nbsp;&nbsp; 卷604_22 </em></strong></font><font
face="黑体" color="#800080"> </font><font size="4" color="#800080" face="宋体">【春日言怀】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">东风万物新，独未到幽人。赋命自多蹇，阳和非不均。<BR>
</font></big>
<font color="#400080">五陵三月暮，百越一家贫。早误闲眠处，无愁异此身。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_23 </em></strong></font><font
face="黑体" color="#800080"> </font><font size="4" color="#800080" face="宋体">【奉天寒食书事】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">处处无烟火，人家似暂空。晓林花落雨，寒谷鸟啼风。<BR>
</font></big>
<font color="#400080">故里芳洲外，残春甸服中。谁知独西去，步步泣途穷。<br>
<P><big><font size="3" face="黑体" color="#000080"><strong><em>&nbsp;&nbsp; 卷604_24 </em></strong></font><font
face="黑体" color="#800080"> </font><font size="4" color="#800080" face="宋体">【长安寓居】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">贫寄帝城居，交朋日自疏。愁迎离碛雁，梦逐出关书。<BR>
</font></big>
<font color="#400080">经雨蝉声尽，兼风杵韵馀。谁知江徼塞，所忆在樵渔。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_25 </em></strong></font><font
face="黑体" color="#800080"> </font><font size="4" color="#800080" face="宋体">【写怀】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">此生居此世，堪笑复堪悲。在处有岐路，何人无别离。<BR>
</font></big>
<font color="#400080">长当多难日，愁过少年时。穷达都判了，休闲镊白髭。
<P><big><font size="3" face="黑体" color="#000080"><strong><em>&nbsp;&nbsp; 卷604_26 </em></strong></font><font
face="黑体" color="#800080"> </font><font size="4" color="#800080" face="宋体">【白菊】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">所尚雪霜姿，非关落帽期。香飘风外别，影到月中疑。<BR>
</font></big>
<font color="#400080">发在林凋后，繁当露冷时。人间稀有此，自古乃无诗。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_27 </em></strong></font><font
face="黑体" color="#800080"> </font><font size="4" color="#800080" face="宋体">【中秋夜对月】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">月月势皆圆，中秋朗最偏。万方期一夕，到晓是经年。<BR>
</font></big>
<font color="#400080">影蔽星芒尽，光分物状全。惟应苦吟者，目断向遥天。<br>
<P><big><font size="3" face="黑体" color="#000080"><strong><em>&nbsp;&nbsp; 卷604_28 </em></strong></font><font
face="黑体" color="#800080"> </font><font size="4" color="#800080" face="宋体">【陪郢州张员外宴白雪楼】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">高情日日闲，多宴雪楼间。洒槛江干雨，当筵天际山。<BR>
</font></big>
<font color="#400080">带帆分浪色，驻乐话朝班。岂料羁浮者，樽前得解颜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_29 </em></strong></font><font
face="黑体" color="#800080"> </font><font size="4" color="#800080" face="宋体">【和薛侍御题兴善寺松】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">何年钡匠牵满国响高名。半寺阴常匝，邻坊景亦清。<BR>
</font></big>
<font color="#400080">代多无朽势，风定有馀声。自得天然状，非同涧底生。
<P><big><font size="3" face="黑体" color="#000080"><strong><em>&nbsp;&nbsp; 卷604_30 </em></strong></font><font
face="黑体" color="#800080"> </font><font size="4" color="#800080" face="宋体">【题郑侍郎岩隐十韵】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">朝退常归隐，真修大隐情。园林应得趣，岩谷自为名。<BR>
</font></big>
<font color="#400080">野步难寻寺，闲吟少在城。树藏幽洞黑，花照远村明。<BR>
</font></big>
<font color="#400080">海石分湖路，风泉递雨声。性高怜散逸，官达厌公卿。<BR>
</font></big>
<font color="#400080">架引藤重长，阶延笋迸生。青门无到客，紫阁有来莺。<BR>
</font></big>
<font color="#400080">物外身虽隐，区中望本清。终难依此境，坐卧避钧衡。<br>
<P><big><font size="3" face="黑体" color="#000080"><strong><em>&nbsp;&nbsp; 卷604_31 </em></strong></font><font
face="黑体" color="#800080"> </font><font size="4" color="#800080" face="宋体">【宿灵山兰若】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">江心天半寺，一夕万缘空。地出浮云上，星摇积浪中。<BR>
</font></big>
<font color="#400080">滴沤垂阁雨，吹桧送帆风。旦夕闻清磬，唯应是钓翁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_32 </em></strong></font><font
face="黑体" color="#800080"> </font><font size="4" color="#800080" face="宋体">【亲仁里双鹭】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">双去双来日已频，只应知我是江人。对欹雪顶思寻水，<BR>
</font></big>
<font color="#400080">更振霜翎恐染尘。三楚几时初失侣，五陵何树又栖身。<BR>
</font></big>
<font color="#400080">天然不与凡禽类，傍砌听吟性自驯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_33 </em></strong></font><font
face="黑体" color="#800080"> </font><font size="4" color="#800080" face="宋体">【成纪书事二首】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">东吴远别客西秦，怀旧伤时暗洒巾。满野多成无主冢，<BR>
</font></big>
<font color="#400080">防边半是异乡人。山河再阔千馀里，城市曾经一百春。<BR>
</font></big>
<font color="#400080">闲与将军议戎事，伊兰犹未绝胡尘。<br><BR>
<font color="#400080">蹉跎远入犬羊中，荏苒将成白首翁。三楚田园归未得，<BR>
</font></big>
<font color="#400080">五原岐路去无穷。天垂大野雕盘草，月落孤城角啸风。<BR>
</font></big>
<font color="#400080">难问开元向前事，依稀犹认隗嚣宫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_34 </em></strong></font><font
face="黑体" color="#800080"> </font><font size="4" color="#800080" face="宋体">【秦中遇友人】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">半生南走复西驰，愁过杨朱罢泣岐。远梦亦羞归海徼，<BR>
</font></big>
<font color="#400080">贫游多是滞边陲。胡云不聚风无定，陇路难行栈更危。<BR>
</font></big>
<font color="#400080">旦暮唯闻语征战，看看已欲废吟诗。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_35 </em></strong></font><font
face="黑体" color="#800080"> </font><font size="4" color="#800080" face="宋体">【过分水岭】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">陇山高共鸟行齐，瞰险盘空甚蹑梯。云势崩腾时向背，<BR>
</font></big>
<font color="#400080">水声呜咽若东西。风兼雨气吹人面，石带冰棱碍马蹄。<BR>
</font></big>
<font color="#400080">此去秦川无别路，隔崖穷谷却难迷。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_36 </em></strong></font><font
face="黑体" color="#800080"> </font><font size="4" color="#800080" face="宋体">【讲德陈情上淮南李仆射八首】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">天降贤人佐圣时，自然声教满华夷。英明不独中朝仰，<BR>
</font></big>
<font color="#400080">清重兼闻外国知。凉夜酒醒多对月，晓庭公退半吟诗。<BR>
</font></big>
<font color="#400080">梁城东下虽经战，风俗犹传守旧规。<br><BR>
<font color="#400080">多朝轩冕冠乾坤，四海皆推圣最尊。楚玉已曾分卞玉，<BR>
</font></big>
<font color="#400080">膺门依旧是龙门。筵开乐振高云动，城掩鼙收落日昏。<BR>
</font></big>
<font color="#400080">尝念苍生如赤子，九州无处不沾恩。<br><BR>
<font color="#400080">未领春闱望早清，况联戎阃控强兵。风威遍布江山静，<BR>
</font></big>
<font color="#400080">教化高同日月明。九郡竟歌兼煮海，四方皆得共和羹。<BR>
</font></big>
<font color="#400080">东南自此全无事，只为期年政已成。<BR>
<font color="#400080">帝念淮家哒钇担牢笼山海委名臣。古来比德由无侣，<BR>
</font></big>
<font color="#400080">当代同途岂有人。夜宴独吟梁苑月，朝游重见广陵春。<BR>
</font></big>
<font color="#400080">多年疲瘵全苏息，须到讴谣日满秦。<br><BR>
<font color="#400080">三纪吟诗望一名，丹霄待得白头成。已期到老还沾禄，<BR>
</font></big>
<font color="#400080">无复偷闲却养生。当宴每垂听乐泪，望云长起忆山情。<BR>
</font></big>
<font color="#400080">朱门旧是登龙客，初脱鱼鳞胆尚惊。<br><BR>
<font color="#400080">东来淮海拜旌，不把公卿一字书。曾侍晚斋吟对雪，<BR>
</font></big>
<font color="#400080">又容华馆食兼鱼。孤微自省恩非次，际会谁知分有馀。<BR>
</font></big>
<font color="#400080">唯耻旧桥题处在，荣归无计似相如。<br><BR>
<font color="#400080">平生南北逐蓬飘，待得名成鬓已凋。寒浦一从抛钓艇，<BR>
</font></big>
<font color="#400080">旧林无处认风飙。程途虽喜关河尽，时节犹惊骨肉遥。<BR>
</font></big>
<font color="#400080">愁策羸蹄更归去，乱山流水满翻潮。<BR>
<font color="#400080">丹霄空把桂枝归，白首依前着布衣。当路公卿谁见待，<BR>
</font></big>
<font color="#400080">故乡亲爱自疑非。东风乍喜还沧海，栖旅终愁出翠微。<BR>
</font></big>
<font color="#400080">应念无媒居选限，二年须更守渔矶。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_37 </em></strong></font><font
face="黑体" color="#800080"> </font><font size="4" color="#800080" face="宋体">【献独孤尚书】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">虚抛南楚滞西秦，白首依前衣白身。退o已经三十载，<BR>
</font></big>
<font color="#400080">登龙曾见一千人。魂离为役诗篇苦，泪竭缘嗟骨相贫。<BR>
</font></big>
<font color="#400080">今日鞠躬高旆下，欲倾肝胆杳无因。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_38 </em></strong></font><font
face="黑体" color="#800080"> </font><font size="4" color="#800080" face="宋体">【将过单于】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">荒碛连天堡戍稀，日忧蕃寇却忘机。江山不到处皆到，<BR>
</font></big>
<font color="#400080">陇雁已归时未归。行李亦须携战器，趋迎当便著戎衣。<BR>
</font></big>
<font color="#400080">并州去路殊迢递，风雨何当达近畿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_39 </em></strong></font><font
face="黑体" color="#800080"> </font><font size="4" color="#800080" face="宋体">【贞女祠】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">何穴藏贞骨，荒祠见旧颜。精灵应自在，云雨不相关。<BR>
</font></big>
<font color="#400080">落石泉多咽，无风树尽闲。唯疑千古后，为瑞向人间。
<P><big><font size="3" face="黑体" color="#000080"><strong><em>&nbsp;&nbsp; 卷604_40 </em></strong></font><font
face="黑体" color="#800080"> </font><font size="4" color="#800080" face="宋体">【宿华山】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">异境良难测，非仙岂合游。星辰方满岳，风雨忽移舟。<BR>
</font></big>
<font color="#400080">喷月泉垂壁，栖松鹤在楼。因知修养处，不必在嵩丘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_41 </em></strong></font><font
face="黑体" color="#800080"> </font><font size="4" color="#800080" face="宋体">【送张员外西川从事】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">为郎不入朝，自是赴嘉招。豸角初离首，金章已在腰。<BR>
</font></big>
<font color="#400080">剑横阴绿野，栈响近丹霄。迎驿应相续，悬愁去路遥。<br>
<P><big><font size="3" face="黑体" color="#000080"><strong><em>&nbsp;&nbsp; 卷604_42 </em></strong></font><font
face="黑体" color="#800080"> </font><font size="4" color="#800080" face="宋体">【题慈恩寺元遂上人院】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">竹槛匝回廊，城中似外方。月云开作片，枝鸟立成行。<BR>
</font></big>
<font color="#400080">径接河源润，庭容塔影凉。天台频去说，谁占最高房。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_43 </em></strong></font><font
face="黑体" color="#800080"> </font><font size="4" color="#800080" face="宋体">【送杜仓曹往沧洲觐叔常侍】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">浮阳横巨浸，南巷拥旌旃。别带秦城雨，行闻魏国蝉。<BR>
</font></big>
<font color="#400080">碛鸿来每后，朝日见常先。东鄙云霞广，高林间水天。
<P><big><font size="3" face="黑体" color="#000080"><strong><em>&nbsp;&nbsp; 卷604_44 </em></strong></font><font
face="黑体" color="#800080"> </font><font size="4" color="#800080" face="宋体">【雕阴道中作】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">五月绥州北，途程少郁蒸。马依膻草聚，人抱浊河澄。<BR>
</font></big>
<font color="#400080">迹固长城垒，冤深太子陵。往来经此地，悲苦有谁能。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_45 </em></strong></font><font
face="黑体" color="#800080"> </font><font size="4" color="#800080" face="宋体">【留别从弟郴】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">同承太岳胤，俱值太平时。丹陛怀趋计，沧洲负去期。<BR>
</font></big>
<font color="#400080">久贫成蹭蹬，多病惜支离。宗分兼交分，吾知汝亦知。<br>
<P><big><font size="3" face="黑体" color="#000080"><strong><em>&nbsp;&nbsp; 卷604_46 </em></strong></font><font
face="黑体" color="#800080"> </font><font size="4" color="#800080" face="宋体">【寻山】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">蹑履复支筇，深山草木中。隔溪遥避虎，当坞忽闻钟。<BR>
</font></big>
<font color="#400080">落叶多相似，幽禽半不同。群猱呼却散，如此异林翁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_47 </em></strong></font><font
face="黑体" color="#800080"> </font><font size="4" color="#800080" face="宋体">【送徐侍御充南诏判官】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">西去安夷落，乘轺从节行。彤庭传圣旨，异域化戎情。<BR>
</font></big>
<font color="#400080">瘴路穷巴徼，蛮川过峤城。地偏风自杂，天漏月稀明。<BR>
</font></big>
<font color="#400080">危栈连空动，长江到底清。笑宜防狒狒，言好听猩猩。<BR>
</font></big>
<font color="#400080">抚论如敦行，归情自合盟。回期佩印绶，何更见新正。<br>
<P><big><font size="3" face="黑体" color="#000080"><strong><em>&nbsp;&nbsp; 卷604_48 </em></strong></font><font
face="黑体" color="#800080"> </font><font size="4" color="#800080" face="宋体">【送省玄上人归江东】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">释律周儒礼，严持用戒身。安禅思剡石，留偈别都人。<BR>
</font></big>
<font color="#400080">雨合吴江黑，潮移海路新。瓶盂自此去，应不更还秦。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_49 </em></strong></font><font
face="黑体" color="#800080"> </font><font size="4" color="#800080" face="宋体">【送刘校书游东鲁】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">内阁劳雠校，东邦忽纵游。才偏精二雅，分合遇诸侯。<BR>
</font></big>
<font color="#400080">暗海龟蒙雨，连空赵魏秋。如经麟见处，驻马瞰荒丘。
<P><big><font size="3" face="黑体" color="#000080"><strong><em>&nbsp;&nbsp; 卷604_50 </em></strong></font><font
face="黑体" color="#800080"> </font><font size="4" color="#800080" face="宋体">【送金吾侍御奉使日东】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">还乡兼作使，到日倍荣亲。向化虽多国，如公有几人。<BR>
</font></big>
<font color="#400080">孤山无返照，积水合苍F。膝下知难住，金章已系身。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_51 </em></strong></font><font
face="黑体" color="#800080"> </font><font size="4" color="#800080" face="宋体">【题甘露寺】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">丹槛拂丹霄，人寰下瞰遥。何年增造化，万古出尘嚣。<BR>
</font></big>
<font color="#400080">地势盘三楚，江声换几朝。满栏皆异药，到顶尽飞桥。<BR>
</font></big>
<font color="#400080">泽广方云梦，山孤数沃焦。中宵霞始散，经腊木稀凋。<BR>
</font></big>
<font color="#400080">铎动天风度，窗明海气消。带鼙分迥堞，当日辨翻潮。<BR>
</font></big>
<font color="#400080">鸟去沉葭I，帆来映础８∩自多事，无计免回镳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_52 </em></strong></font><font
face="黑体" color="#800080"> </font><font size="4" color="#800080" face="宋体">【冬夜怀真里友人会宿】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">静语与高吟，搜神又爽心。各来依帝里，相对似山阴。<BR>
</font></big>
<font color="#400080">漏永星河没，堂寒月彩深。从容不易到，莫惜曙钟侵。
<P><big><font size="3" face="黑体" color="#000080"><strong><em>&nbsp;&nbsp; 卷604_53 </em></strong></font><font
face="黑体" color="#800080"> </font><font size="4" color="#800080" face="宋体">【陪友人夏夜对月】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">后伏中宵月，高秋满魄齐。轮移仙掌外，影下玉绳西。<BR>
</font></big>
<font color="#400080">蝉雀飞多误，星萤出自迷。烦蒸惊顿绝，吟玩畏闻鸡。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_54 </em></strong></font><font
face="黑体" color="#800080"> </font><font size="4" color="#800080" face="宋体">【送从弟筹任告成尉】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">海上从戎罢，嵩阳佐县初。故人皆羡去，吾祖旧曾居。<BR>
</font></big>
<font color="#400080">地古多生药，溪灵不聚鱼。唯应寻隐者，闲寺讲仙书。<br>
<P><big><font size="3" face="黑体" color="#000080"><strong><em>&nbsp;&nbsp; 卷604_55 </em></strong></font><font
face="黑体" color="#800080"> </font><font size="4" color="#800080" face="宋体">【秋日陪陆校书游玉泉】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">共爱泉源异，频来不觉劳。散光垂草细，繁响出风高。<BR>
</font></big>
<font color="#400080">沫滞潭花片，沙遗浴鸟毛。尘间喧与闷，须向此中逃。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_56 </em></strong></font><font
face="黑体" color="#800080"> </font><font size="4" color="#800080" face="宋体">【送防州邬员外】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">千溪与万嶂，缭绕复峥嵘。太守劳车马，何从驻旆旌。<BR>
</font></big>
<font color="#400080">椒香近满郭，漆货远通京。唯涤双尘耳，东南听政声。
<P><big><font size="3" face="黑体" color="#000080"><strong><em>&nbsp;&nbsp; 卷604_57 </em></strong></font><font
face="黑体" color="#800080"> </font><font size="4" color="#800080" face="宋体">【过穆陵关】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">荒关无守吏，亦耻白衣过。地广人耕绝，天寒雁下多。<BR>
</font></big>
<font color="#400080">东西方自感，雨雪更相和。日暮聊摅思，摇鞭一放歌。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_58 </em></strong></font><font
face="黑体" color="#800080"> </font><font size="4" color="#800080" face="宋体">【江上遇友人】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">阙下分离日，杏园花半开。江边相值夜，榆塞雁初来。<BR>
</font></big>
<font color="#400080">坐久河沉斗，吟长月浸杯。鲈鱼非不恋，共有客程催。<br>
<P><big><font size="3" face="黑体" color="#000080"><strong><em>&nbsp;&nbsp; 卷604_59 </em></strong></font><font
face="黑体" color="#800080"> </font><font size="4" color="#800080" face="宋体">【忆宛陵旧居】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">旧忆陵阳北，林园近板桥。江晴帆影满，野迥鹤声遥。<BR>
</font></big>
<font color="#400080">岛径通山市，汀扉上海潮。秦城归去梦，夜夜到渔樵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_60 </em></strong></font><font
face="黑体" color="#800080"> </font><font size="4" color="#800080" face="宋体">【题闻琴馆】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">城非宓贱邑，馆亦号闻琴。乃是前贤意，常留化俗心。<BR>
</font></big>
<font color="#400080">代公存绿绮，谁更寄清音。此迹应无改，寥寥毕古今。
<P><big><font size="3" face="黑体" color="#000080"><strong><em>&nbsp;&nbsp; 卷604_61 </em></strong></font><font
face="黑体" color="#800080"> </font><font size="4" color="#800080" face="宋体">【寄江上弟妹】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">无成归未得，不是不谋归。垂老登云路，犹胜守钓矶。<BR>
</font></big>
<font color="#400080">大荒身去数，穷海信来稀。孤立皆难进，非关命独违。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_62 </em></strong></font><font
face="黑体" color="#800080"> </font><font size="4" color="#800080" face="宋体">【题李昌符丰乐幽居】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">诗家依阙下，野景似山中。兰菊俱含露，杉梧为奏风。<BR>
</font></big>
<font color="#400080">破门韦曲对，浅岸御沟通。莫叹连年屈，君须遇至公。<br>
<P><big><font size="3" face="黑体" color="#000080"><strong><em>&nbsp;&nbsp; 卷604_63 </em></strong></font><font
face="黑体" color="#800080"> </font><font size="4" color="#800080" face="宋体">【青山晚望】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">昔人怀感处，此地倍魂消。四海经摇落，三吴正寂寥。<BR>
</font></big>
<font color="#400080">风移残烧远，帆带夕阳遥。欲继前贤迹，谁能似隐招。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_64 </em></strong></font><font
face="黑体" color="#800080"> </font><font size="4" color="#800080" face="宋体">【宣城送进士郑徽赴举】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">长安去是归，上马肯沾衣。水国车通少，秦人楚荐稀。<BR>
</font></big>
<font color="#400080">鸿方离北鄙，叶下已西畿。好整丹霄步，知音在紫微。
<P><big><font size="3" face="黑体" color="#000080"><strong><em>&nbsp;&nbsp; 卷604_65 </em></strong></font><font
face="黑体" color="#800080"> </font><font size="4" color="#800080" face="宋体">【言怀】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">万事不关心，终朝但苦吟。久贫惭负债，渐老爱山深。<BR>
</font></big>
<font color="#400080">日月销天外，帆樯弃海阴。荣枯应已定，无复系浮沉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_66 </em></strong></font><font
face="黑体" color="#800080"> </font><font size="4" color="#800080" face="宋体">【汴河十二韵】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">昔年开汴水，元应别有由。或兼通楚塞，宁独为扬州。<BR>
</font></big>
<font color="#400080">直断平芜色，横分积石流。所思千里便，岂计万方忧。<BR>
</font></big>
<font color="#400080">首甚资功济，终难弭宴游。空怀龙舸下，不见锦帆收。<BR>
</font></big>
<font color="#400080">浪倒长汀柳，风欹远岸楼。奔逾怀许竭，澄彻泗滨休。<BR>
</font></big>
<font color="#400080">路要多行客，鱼稀少钓舟。日开天际晚，雁合碛西秋。<BR>
</font></big>
<font color="#400080">一派注沧海，几人生白头。常期身事毕，于此泳东浮。<br>
<P><big><font size="3" face="黑体" color="#000080"><strong><em>&nbsp;&nbsp; 卷604_67 </em></strong></font><font
face="黑体" color="#800080"> </font><font size="4" color="#800080" face="宋体">【旅中送人归九华】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">分与仙山背，多年负翠微。无因随鹿去，只是送人归。<BR>
</font></big>
<font color="#400080">顶木晴摩日，根岚晓润衣。会于猿鸟外，相对掩高扉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_68 </em></strong></font><font
face="黑体" color="#800080"> </font><font size="4" color="#800080" face="宋体">【送友人归江南】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">皇州五更鼓，月落西南维。此时有行客，别我孤舟归。<BR>
</font></big>
<font color="#400080">上国身无主，下第诚可悲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_69 </em></strong></font><font
face="黑体" color="#800080"> </font><font size="4" color="#800080" face="宋体">【洞庭湖】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">空江浩荡景萧然，尽日菰蒲泊钓船。青草浪高三月渡，<BR>
</font></big>
<font color="#400080">绿杨花扑一溪烟。情多莫举伤春目，愁极兼无买酒钱。<BR>
</font></big>
<font color="#400080">犹有渔人数家住，不成村落夕阳边。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷604_70 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">晓嶂猿开户，寒湫鹿舐冰。<BR>
<font color="#400080">当空吟待月，到晚坐看山。（以上见《纪事》）<br><BR>
<font color="#400080">一年三领郡，领郡管仙山。（赠段成式，见《语林》）
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
