<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百二十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百二十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷722_1 </em></strong></font><font
face="黑体" color="#800080"> </font><font size="4" color="#800080" face="宋体">【题薛少府庄】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">何须凿井饮，门占古溪居。寂寞苔床卧，寒虚玉柄书。<BR>
</font></big>
<font color="#400080">有期登白阁，又得赏红蕖。清浅蒲根水，时看鹭啄鱼。<br>
<P><big><font size="3" face="黑体" color="#000080"><strong><em>&nbsp;&nbsp; 卷722_2 </em></strong></font><font
face="黑体" color="#800080"> </font><font size="4" color="#800080" face="宋体">【寄太白隐者】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">开辟已来雪，为山长欠春。高遮辞碛雁，寒噤入川人。<BR>
</font></big>
<font color="#400080">栈阁交冰柱，耕樵隔日轮。此中栖息者，不识两京尘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_3 </em></strong></font><font
face="黑体" color="#800080"> </font><font size="4" color="#800080" face="宋体">【秋宿青龙禅阁】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">前山不可望，暮色渐沉规。日转须弥北，蟾来渤海西。<BR>
</font></big>
<font color="#400080">风铃乱僧语，霜ㄇ吩程洹８笸馇Ъ以拢分明见里迷。
<P><big><font size="3" face="黑体" color="#000080"><strong><em>&nbsp;&nbsp; 卷722_4 </em></strong></font><font
face="黑体" color="#800080"> </font><font size="4" color="#800080" face="宋体">【登圭峰旧隐寄荐福栖白上人】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">返照塔轮边，残霖滴几悬。夜寒吟病甚，秋健讲声圆。<BR>
</font></big>
<font color="#400080">粟穗干灯焰，苔根浊水泉。西峰埋藓石，秋月即师禅。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_5 </em></strong></font><font
face="黑体" color="#800080"> </font><font size="4" color="#800080" face="宋体">【将之蜀别友人】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">嘉陵雨色青，澹别酌参苓。到蜀高诸岳，窥天合四溟。<BR>
</font></big>
<font color="#400080">书来应隔雪，梦觉已无星。若遇多吟友，何妨勘竺经。<br>
<P><big><font size="3" face="黑体" color="#000080"><strong><em>&nbsp;&nbsp; 卷722_6 </em></strong></font><font
face="黑体" color="#800080"> </font><font size="4" color="#800080" face="宋体">【吊膳曹从叔郎中】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">华省支残俸，寒蔬办祭稀。安坟对白阁，买石折朱衣。<BR>
</font></big>
<font color="#400080">蜀客弹琴哭，江鸥入宅飞。帆吹佳句远，不独遍王畿。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_7 </em></strong></font><font
face="黑体" color="#800080"> </font><font size="4" color="#800080" face="宋体">【乱后龙州送郑郎中兼寄郑侍御】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">待车登叠嶂，经乱集o原。省坏兰终洁，台寒柏有根。<BR>
</font></big>
<font color="#400080">县清江入峡，楼静雪连村。莫隐匡山社，机云受晋恩。
<P><big><font size="3" face="黑体" color="#000080"><strong><em>&nbsp;&nbsp; 卷722_8 </em></strong></font><font
face="黑体" color="#800080"> </font><font size="4" color="#800080" face="宋体">【段秀才溪居送从弟游泾陇】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">抱疾寒溪卧，因循草木青。相留开夏蜜，辞去见秋萤。<BR>
</font></big>
<font color="#400080">朔雪痕侵雍，边烽焰照泾。烟沈陇山色，西望涕交零。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_9 </em></strong></font><font
face="黑体" color="#800080"> </font><font size="4" color="#800080" face="宋体">【题刘相公光德里新构茅亭】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">野色迷亭晓，龙墀待押班。带涎移海木，兼雪写湖山。<BR>
</font></big>
<font color="#400080">月白吟床冷，河清直印闲。唐封三万里，人偃翠微间。<br>
<P><big><font size="3" face="黑体" color="#000080"><strong><em>&nbsp;&nbsp; 卷722_10 </em></strong></font><font
face="黑体" color="#800080"> </font><font size="4" color="#800080" face="宋体">【江峡寇乱寄怀吟僧】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">半锡探寒流，别师猿鹤洲。二三更后雨，四十字边秋。<BR>
</font></big>
<font color="#400080">立塞吟霞石，敲鼙看雪楼。扶亲何处隐，惊梦入嵩丘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_11 </em></strong></font><font
face="黑体" color="#800080"> </font><font size="4" color="#800080" face="宋体">【贺昭国从叔员外转本曹郎中】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">苔砌塔阴浓，朝回尚叫蛩。粟征山县欠，官转水曹重。<BR>
</font></big>
<font color="#400080">灯照楼中雨，书求海上峰。诗家无骤显，一一古人踪。
<P><big><font size="3" face="黑体" color="#000080"><strong><em>&nbsp;&nbsp; 卷722_12 </em></strong></font><font
face="黑体" color="#800080"> </font><font size="4" color="#800080" face="宋体">【赠宋校书】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">曾伴元戎猎，寒来梦北军。闲身不计日，病鹤放归云。<BR>
</font></big>
<font color="#400080">石上铺棋势，船中赌酒分。长言买天姥，高卧谢人群。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_13 </em></strong></font><font
face="黑体" color="#800080"> </font><font size="4" color="#800080" face="宋体">【越公上人洛中归寄南孟家兄弟】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">洛下因归去，关西忆二龙。笠漫河岸雪，衣着虢城钟。<BR>
</font></big>
<font color="#400080">睡鸭浮寒水，樵人出远峰。何当化闾俗，护取草堂松。<br>
<P><big><font size="3" face="黑体" color="#000080"><strong><em>&nbsp;&nbsp; 卷722_14 </em></strong></font><font
face="黑体" color="#800080"> </font><font size="4" color="#800080" face="宋体">【龙州送裴秀才】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">违拜旆旗前，松阴路半千。楼冲高雪会，驿闭乱云眠。<BR>
</font></big>
<font color="#400080">榜挂临江省，名题赴宅筵。人求新蜀赋，应贵浣花笺。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_15 </em></strong></font><font
face="黑体" color="#800080"> </font><font size="4" color="#800080" face="宋体">【题慈恩友人房】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">贾生耽此寺，胜事入诗多。鹤宿星千树，僧归烧一坡。<BR>
</font></big>
<font color="#400080">塔棱垂雪水，江色映茶锅。长久堪栖息，休言忆镜波。
<P><big><font size="3" face="黑体" color="#000080"><strong><em>&nbsp;&nbsp; 卷722_16 </em></strong></font><font
face="黑体" color="#800080"> </font><font size="4" color="#800080" face="宋体">【寄窦禅山薛秀才】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">窦岭吟招隐，新诗满集贤。白衫春絮暖，红纸夏云鲜。<BR>
</font></big>
<font color="#400080">琴缠江丝细，棋分海石圆。因知醉公子，虚写世人传。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_17 </em></strong></font><font
face="黑体" color="#800080"> </font><font size="4" color="#800080" face="宋体">【西蜀与崔先生话东洛旧游】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">王屋峭难名，三刀梦四更。日升当地缺，星尽未天明。<BR>
</font></big>
<font color="#400080">度雪云林湿，穿松角韵清。崔家开锦浪，忆着水窗声。<br>
<P><big><font size="3" face="黑体" color="#000080"><strong><em>&nbsp;&nbsp; 卷722_18 </em></strong></font><font
face="黑体" color="#800080"> </font><font size="4" color="#800080" face="宋体">【上昭国水部从叔郎中】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">极南极北游，东泛复西流。行匝中华地，魂销四海秋。<BR>
</font></big>
<font color="#400080">题诗在琼府，附舶出青州。不遇一公子，弹琴吊古丘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_19 </em></strong></font><font
face="黑体" color="#800080"> </font><font size="4" color="#800080" face="宋体">【题玉芝赵尊师院】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">晓起磬房前，真经诵百篇。漱流星入齿，照镜石差肩。<BR>
</font></big>
<font color="#400080">静闭街西观，存思海上仙。闲听说五岳，穷遍一根莲。
<P><big><font size="3" face="黑体" color="#000080"><strong><em>&nbsp;&nbsp; 卷722_20 </em></strong></font><font
face="黑体" color="#800080"> </font><font size="4" color="#800080" face="宋体">【送卢少府之任巩洛】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">从知东甸尉，铨注似恩除。带土移嵩术，和泉送尹鱼。<BR>
</font></big>
<font color="#400080">印床寒鹭宿，壁记醉僧书。堂下诸昆在，无妨候起居。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_21 </em></strong></font><font
face="黑体" color="#800080"> </font><font size="4" color="#800080" face="宋体">【送人归觐河中】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">青门冢前别，道路武关西。有寺云连石，无僧叶满溪。<BR>
</font></big>
<font color="#400080">河长随鸟尽，山远与人齐。觐省波涛县，寒窗响曙鸡。<br>
<P><big><font size="3" face="黑体" color="#000080"><strong><em>&nbsp;&nbsp; 卷722_22 </em></strong></font><font
face="黑体" color="#800080"> </font><font size="4" color="#800080" face="宋体">【锦城秋寄怀弘播上人】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">极顶云兼冻，孤城露洗初。共辞嵩少雪，久绝贝多书。<BR>
</font></big>
<font color="#400080">远照雁行细，寒条挂虚。分泉煎月色，忆就茗林居。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_23 </em></strong></font><font
face="黑体" color="#800080"> </font><font size="4" color="#800080" face="宋体">【圭峰溪居寄怀韦曲曹秀才】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">南北飞山雪，万片寄相思。东西曲流水，千声泻别离。<BR>
</font></big>
<font color="#400080">巴猿学导引，陇鸟解吟诗。翻羡家林赏，世人那得知。
<P><big><font size="3" face="黑体" color="#000080"><strong><em>&nbsp;&nbsp; 卷722_24 </em></strong></font><font
face="黑体" color="#800080"> </font><font size="4" color="#800080" face="宋体">【送舍弟之山南】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">南山入谷游，去彻山南州。下马云未尽，听猿星正稠。<BR>
</font></big>
<font color="#400080">印茶泉绕石，封国角吹楼。远宦有何兴，贫兄无计留。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_25 </em></strong></font><font
face="黑体" color="#800080"> </font><font size="4" color="#800080" face="宋体">【题南鉴公山房】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">竹房开处峭，迥挂半山灯。石磬敲来穴，不知何代僧。<BR>
</font></big>
<font color="#400080">讲归双袖雪，禅起一盂冰。唯说黄桑屐，当时着秣陵。<br>
<P><big><font size="3" face="黑体" color="#000080"><strong><em>&nbsp;&nbsp; 卷722_26 </em></strong></font><font
face="黑体" color="#800080"> </font><font size="4" color="#800080" face="宋体">【送知己】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">郡清官舍冷，枕席溅山泉。药气来人外，灯光到鹤边。<BR>
</font></big>
<font color="#400080">梦秦书印斗，思越画渔船。掷笏南归去，波涛路几千。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_27 </em></strong></font><font
face="黑体" color="#800080"> </font><font size="4" color="#800080" face="宋体">【送人赴职湘潭】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">南征虽赴辟，其奈负高科。水合湘潭住，山分越国多。<BR>
</font></big>
<font color="#400080">梅花雪共下，文□□相和。白发陪官宴，红旗影里歌。
<P><big><font size="3" face="黑体" color="#000080"><strong><em>&nbsp;&nbsp; 卷722_28 </em></strong></font><font
face="黑体" color="#800080"> </font><font size="4" color="#800080" face="宋体">【过野叟居】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">野人居止处，竹色与山光。留客羞蔬饭，洒泉开草堂。<BR>
</font></big>
<font color="#400080">雨馀松子落，风过X苗香。尽日无炎暑，眠君青石床。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_29 </em></strong></font><font
face="黑体" color="#800080"> </font><font size="4" color="#800080" face="宋体">【吊郑宾客】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">朝行丧名节，岳色惨天风。待漏秋吟断，焚香夜直空。<BR>
</font></big>
<font color="#400080">骨寒依垄草，家尽逐边鸿。一吊知音后，归来碎峄桐。<br>
<P><big><font size="3" face="黑体" color="#000080"><strong><em>&nbsp;&nbsp; 卷722_30 </em></strong></font><font
face="黑体" color="#800080"> </font><font size="4" color="#800080" face="宋体">【送从叔书记山阴隐居】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">山顶绝茅居，云泉绕枕虚。烧移僧影瘦，风展鹭行疏。<BR>
</font></big>
<font color="#400080">卷箔清江月，敲松紫阁书。由来簪组贵，不信教猿锄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_31 </em></strong></font><font
face="黑体" color="#800080"> </font><font size="4" color="#800080" face="宋体">【避暑庄严禅院】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">定里无烦热，吟中达性情。入林逢客话，上塔接僧行。<BR>
</font></big>
<font color="#400080">八水皆知味，诸翁尽得名。常论冰井近，莫便厌浮生。
<P><big><font size="3" face="黑体" color="#000080"><strong><em>&nbsp;&nbsp; 卷722_32 </em></strong></font><font
face="黑体" color="#800080"> </font><font size="4" color="#800080" face="宋体">【寄清演】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">忽闻清演病，可料苦吟身。不见近诗久，徒言华发新。<BR>
</font></big>
<font color="#400080">别来山已破，住处月为邻。几绕庭前树，于今四十春。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_33 </em></strong></font><font
face="黑体" color="#800080"> </font><font size="4" color="#800080" face="宋体">【迁村居二首】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">移居入村宇，树阙见城隍。云水虽堪画，恩私不可忘。<BR>
</font></big>
<font color="#400080">猿涎滴鹤氅，麈尾拂僧床。弃逐随樵牧，何由报稻粱。<br>
<font color="#400080">歌乐听常稀，茅亭静掩扉。槎来垂钓次，月落问安归。<BR>
</font></big>
<font color="#400080">远客传烧研，幽禽看衲衣。眼前无俗事，松雨蜀山辉。
<P><big><font size="3" face="黑体" color="#000080"><strong><em>&nbsp;&nbsp; 卷722_34 </em></strong></font><font
face="黑体" color="#800080"> </font><font size="4" color="#800080" face="宋体">【出山睹春榜】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">未老鬓毛焦，心归向石桥。指霞辞二纪，吟雪遇三朝。<BR>
</font></big>
<font color="#400080">连席频登相，分廊尚祝尧。回眸旧行侣，免使负嵩樵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_35 </em></strong></font><font
face="黑体" color="#800080"> </font><font size="4" color="#800080" face="宋体">【贾岛墓】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">一第人皆得，先生岂不销。位卑终蜀士，诗绝占唐朝。<BR>
</font></big>
<font color="#400080">旅葬新坟小，魂归故国遥。我来因奠洒，立石用为标。<br>
<P><big><font size="3" face="黑体" color="#000080"><strong><em>&nbsp;&nbsp; 卷722_36 </em></strong></font><font
face="黑体" color="#800080"> </font><font size="4" color="#800080" face="宋体">【观水墨障子】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">若非神助笔，砚水恐藏龙。研尽一寸墨，扫成千仞峰。<BR>
</font></big>
<font color="#400080">壁根堆乱石，床罅插枯松。岳麓穿因鼠，湘江绽为蛩。<BR>
</font></big>
<font color="#400080">挂衣岚气湿，梦枕浪头舂。只为少颜色，时人著意慵。<br>
<P><big><font size="3" face="黑体" color="#000080"><strong><em>&nbsp;&nbsp; 卷722_37 </em></strong></font><font
face="黑体" color="#800080"> </font><font size="4" color="#800080" face="宋体">【对棋】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">小槛明高雪，幽人斗智棋。日斜抛作劫，月午蹙成迟。<BR>
</font></big>
<font color="#400080">倚杖湘僧算，翘松野鹤窥。侧楸敲醒睡，片石夹吟诗。<BR>
</font></big>
<font color="#400080">雨点奁中渍，灯花局上吹。秋涛寒竹寺，此兴谢公知。<br>
<P><big><font size="3" face="黑体" color="#000080"><strong><em>&nbsp;&nbsp; 卷722_38 </em></strong></font><font
face="黑体" color="#800080"> </font><font size="4" color="#800080" face="宋体">【题竹溪禅院】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">溪边山一色，水拥竹千竿。鸟触翠微湿，人居酷暑寒。<BR>
</font></big>
<font color="#400080">风摇瓶影碎，沙陷履痕端。爽极青崖树，平流绿峡滩。<BR>
</font></big>
<font color="#400080">闲来披衲数，涨后卷经看。三境通禅寂，嚣尘染著难。<br>
<P><big><font size="3" face="黑体" color="#000080"><strong><em>&nbsp;&nbsp; 卷722_39 </em></strong></font><font
face="黑体" color="#800080"> </font><font size="4" color="#800080" face="宋体">【投献吏部张侍郎十韵】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">苔染马蹄青，何曾似在城。不于僧院宿，多傍御沟行。<BR>
</font></big>
<font color="#400080">隐岫侵巴叠，租田带渭平。肩囊寻省寺，袖轴遍公卿。<BR>
</font></big>
<font color="#400080">梦入连涛郡，书来积雪营。泪随边雁堕，魂逐夜蝉惊。<BR>
</font></big>
<font color="#400080">发愤巡江塔，无眠数县更。玄都一病客，兴善几回莺。<BR>
</font></big>
<font color="#400080">贡艺披沙细，酬恩戴岳轻。心期公子念，滴酒在雕楹。
<P><big><font size="3" face="黑体" color="#000080"><strong><em>&nbsp;&nbsp; 卷722_40 </em></strong></font><font
face="黑体" color="#800080"> </font><font size="4" color="#800080" face="宋体">【终南山二十韵】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">关内平田窄，东西截杳冥。雨侵诸县黑，云破九门青。<BR>
</font></big>
<font color="#400080">暂看犹无暇，长栖信有灵。古苔秋渍斗，积雾夜昏萤。<BR>
</font></big>
<font color="#400080">怒恐撞天漏，深疑隐地形。盘根连北岳，转影落南溟。<BR>
</font></big>
<font color="#400080">穷穴何山出，遮蛮上国宁。残阳高照蜀，败叶远浮泾。<BR>
</font></big>
<font color="#400080">敝裱提岸常偷湫雨雹腥。闲房僧灌顶，浴涧鹤遗翎。<BR>
</font></big>
<font color="#400080">梯滑危缘索，云深静唱经。放泉惊鹿睡，闻磬得人醒。<BR>
</font></big>
<font color="#400080">踏著神仙宅，敲开洞府扃。棋残秦士局，字缺晋公铭。<BR>
</font></big>
<font color="#400080">一谷势当午，孤峰耸起丁。远平丹凤阙，冷射五侯厅。<BR>
</font></big>
<font color="#400080">万丈冰声折，千寻树影停。望中仙岛动，行处月轮馨。<BR>
</font></big>
<font color="#400080">叠石移临砌，研胶泼上屏。明时献君寿，不假老人星。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_41 </em></strong></font><font
face="黑体" color="#800080"> </font><font size="4" color="#800080" face="宋体">【秋日同觉公上人眺慈恩塔六韵】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">九级耸莲宫，晴登袖拂虹。房廊窥井底，世界出笼中。<BR>
</font></big>
<font color="#400080">照牖三山火，吹铃八极风。细闻槎客语，遥辨海鱼冲。<BR>
</font></big>
<font color="#400080">禁静声连北，江寒影在东。谒师开秘锁，尘日闭虚空。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_42 </em></strong></font><font
face="黑体" color="#800080"> </font><font size="4" color="#800080" face="宋体">【感知上刑部郑侍郎】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">寄掩白云司，蜀都高卧时。邻僧照寒竹，宿鸟动秋池。<BR>
</font></big>
<font color="#400080">帝诵嘉莲表，人吟宝剑诗。石渠流月断，画角截江吹。<BR>
</font></big>
<font color="#400080">闲出黄金勒，前飞白鹭鹚。公心外国说，重望两朝推。<BR>
</font></big>
<font color="#400080">静藓斜圭影，孤窗响锡枝。兴幽松雪见，心苦砚冰知。<BR>
</font></big>
<font color="#400080">缘杖虫声切，过门马足迟。漏残终卷读，日下大名垂。<BR>
</font></big>
<font color="#400080">平碛容雕上，仙山许窥。数联金口出，死免愧丘为。<br>
<P><big><font size="3" face="黑体" color="#000080"><strong><em>&nbsp;&nbsp; 卷722_43 </em></strong></font><font
face="黑体" color="#800080"> </font><font size="4" color="#800080" face="宋体">【叙事寄荐福栖白（一作听白公话旧）】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">险倚石屏风，秋涛梦越中。前朝吟会散，故国讲流终。<BR>
</font></big>
<font color="#400080">北地闻巴，南山见碛鸿。楼高惊雨阔，木落觉城空。<BR>
</font></big>
<font color="#400080">兔满期姚监，蝉稀别楚公。净瓶光照客，拄杖朽生虫。<BR>
</font></big>
<font color="#400080">平地塔千尺，半空灯一笼。祝尧谈几句，旋泻海涛东。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_44 </em></strong></font><font
face="黑体" color="#800080"> </font><font size="4" color="#800080" face="宋体">【送龙州田使君旧诗家】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">御札轸西陲，龙州出牧时。度关云作雪，挂栈水成澌。<BR>
</font></big>
<font color="#400080">剑淬号猿岸，弓悬宿鹤枝。江灯混星斗，山木乱枪旗。<BR>
</font></big>
<font color="#400080">锁库休秤药，开楼又见诗。无心陪宴集，吟苦忆京师。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_45 </em></strong></font><font
face="黑体" color="#800080"> </font><font size="4" color="#800080" face="宋体">【和知己赴任华州】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">东门罢相郡，此拜动京华。落日开宵印，初灯见早麻。<BR>
</font></big>
<font color="#400080">鹤身红旆拂，仙掌白云遮。塞色侵三县，河声聒两衙。<BR>
</font></big>
<font color="#400080">松根醒客酒，莲座隐僧家。一道帆飞直，中筵岳影斜。<BR>
</font></big>
<font color="#400080">书名寻雪石，澄鼎露金沙。锁合眠关吏，杯寒啄庙鸦。<BR>
</font></big>
<font color="#400080">分台话嵩洛，赛雨恋烟霞。树谷期招隐，吟诗煮柏茶。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_46 </em></strong></font><font
face="黑体" color="#800080"> </font><font size="4" color="#800080" face="宋体">【题咸阳楼】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">晚亚古城门，凭高黯客魂。塞侵秦旧国，河浸汉荒村。<BR>
</font></big>
<font color="#400080">客路r书烬，人家带水痕。猎频虚冢穴，耕苦露松根。<BR>
</font></big>
<font color="#400080">墙外峰粘汉，冰中日晃原。断碑移作砌，广第灌成园。<BR>
</font></big>
<font color="#400080">北马疑眠碛，南人忆钓湓。桥闲野鹿过，街静禁鸦翻。<BR>
</font></big>
<font color="#400080">滩鼓城隍动，云冲太白昏。标衣多吕裔，荷锸或刘孙。<BR>
</font></big>
<font color="#400080">吊问难知主，登攀强滴樽。不能扶壮势，冠剑惜乾坤。
<P><big><font size="3" face="黑体" color="#000080"><strong><em>&nbsp;&nbsp; 卷722_47 </em></strong></font><font
face="黑体" color="#800080"> </font><font size="4" color="#800080" face="宋体">【赠兴善彻公上人】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">师资怀剑外，徒步管街东。九里山横烧，三条木落风。<BR>
</font></big>
<font color="#400080">古池曾看鹤，新塔未吟虫。夜久龙髯冷，年多麈尾空。<BR>
</font></big>
<font color="#400080">心宗本无碍，问学岂难同。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷722_48 </em></strong></font><font
face="黑体" color="#800080"> </font><font size="4" color="#800080" face="宋体">【龙池春草】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">龙池清禁里，芳草傍池春。旋长方遮岸，全生不染尘。<BR>
</font></big>
<font color="#400080">和风轻动色，湛露静流津。浅得承天步，深疑绕御轮。<BR>
</font></big>
<font color="#400080">鱼寻倒影没，花带湿光新。肯学长河畔，绵绵思远人。
<P><big><font size="3" face="黑体" color="#000080"><strong><em>&nbsp;&nbsp; 卷722_49 </em></strong></font><font
face="黑体" color="#800080"> </font><font size="4" color="#800080" face="宋体">【秋宿梓州牛头寺】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">月去檐三尺，川云入寺楼。灵山顿离众，列宿不多稠。<BR>
</font></big>
<font color="#400080">篆字焚初缺，翻经诵若流。窗闲二江冷，帘卷半空秋。<BR>
</font></big>
<font color="#400080">诏散松梢别，棋终竹节收。静增双阙念，高并五翁游。<BR>
</font></big>
<font color="#400080">鹤梦生红日，云闲锁梓州。望空工部眼，搔乱广文头。<BR>
</font></big>
<font color="#400080">石室僧调马，银河客问牛。晓楼归下界，大地一浮沤。<br>
<P><big><font size="3" face="黑体" color="#000080"><strong><em>&nbsp;&nbsp; 卷722_50 </em></strong></font><font
face="黑体" color="#800080"> </font><font size="4" color="#800080" face="宋体">【送韦太尉自坤维除广陵】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">全蜀拜扬州，征东辍武侯。直来万里月，旁到五峰秋。<BR>
</font></big>
<font color="#400080">幢冷遮高雪，旗闲卓乱流。谢朝明主喜，登省旧寮愁。<BR>
</font></big>
<font color="#400080">隔海城通舶，连河市响楼。千官倚元老，虚梦法云游。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
