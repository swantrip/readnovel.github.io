<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百一十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百一十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷615_1 </em></strong></font><font
face="黑体" color="#800080"> </font><font size="4" color="#800080" face="宋体">【伤小女】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">一岁犹未满，九泉何太深。唯馀卷书草，相对共伤心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷615_2 </em></strong></font><font
face="黑体" color="#800080"> </font><font size="4" color="#800080" face="宋体">【秋江晓望】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">万顷湖天碧，一星飞鹭白。此时放怀望，不厌为浮客。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷615_3 </em></strong></font><font
face="黑体" color="#800080"> </font><font size="4" color="#800080" face="宋体">【闲夜酒醒】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">醒来山月高，孤枕群书里。酒渴漫思茶，山童呼不起。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷615_4 </em></strong></font><font
face="黑体" color="#800080"> </font><font size="4" color="#800080" face="宋体">【和鲁望风人诗三首】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">刻石书离恨，因成别后悲。莫言春茧薄，犹有万重思。<BR><BR>
<font color="#400080">镂出容刀饰，亲逢巧笑难。日中骚客佩，争奈即阑干。<BR>
<font color="#400080">江上秋声起，从来浪得名。逆风犹挂席，若不会凡情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷615_5 </em></strong></font><font
face="黑体" color="#800080"> </font><font size="4" color="#800080" face="宋体">【古函关】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">破落古关城，犹能扼帝京。今朝行客过，不待晓鸡鸣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷615_6 </em></strong></font><font
face="黑体" color="#800080"> </font><font size="4" color="#800080" face="宋体">【聪明泉】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">一勺如琼液，将愚拟望贤。欲知心不变，还似饮贪泉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷615_7 </em></strong></font><font
face="黑体" color="#800080"> </font><font size="4" color="#800080" face="宋体">【史处士】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">山期须早赴，世累莫迟留。忽遇狂风起，闲心不自由。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷615_8 </em></strong></font><font
face="黑体" color="#800080"> </font><font size="4" color="#800080" face="宋体">【芳草渡】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">溪南越乡音，古柳渡江深。日晚无来客，闲船系绿阴。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷615_9 </em></strong></font><font
face="黑体" color="#800080"> </font><font size="4" color="#800080" face="宋体">【古宫词三首】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">楼殿倚明月，参差如乱峰。宫花半夜发，不待景阳钟。<BR><BR>
<font color="#400080">闲骑小步马，独绕万年枝。尽日看花足，君王自不知。<BR>
<font color="#400080">玉枕寐不足，宫花空触檐。梁间燕不睡，应怪夜明帘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷615_10 </em></strong></font><font
face="黑体" color="#800080"> </font><font size="4" color="#800080" face="宋体">【春日陪崔谏议樱桃园宴】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">万树香飘水麝风，蜡熏花雪尽成红。<br>夜深欢态状不得，醉客图开明月中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_11 </em></strong></font><font
face="黑体" color="#800080"> </font><font size="4" color="#800080" face="宋体">【松江早春】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">松陵清净雪消初，见底新安恐未如。<br>稳凭船舷无一事，分明数得残鱼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_12 </em></strong></font><font
face="黑体" color="#800080"> </font><font size="4" color="#800080" face="宋体">【女坟湖（即吴王葬女之所）】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">万贵千奢已寂寥，可怜幽愤为谁娇。<br>须知韩重相思骨，直在芙蓉向下消。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_13 </em></strong></font><font
face="黑体" color="#800080"> </font><font size="4" color="#800080" face="宋体">【泰伯庙】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">一庙争祠两让君，几千年后转清芬。<br>当时尽解称高义，谁敢教他莽卓闻。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_14 </em></strong></font><font
face="黑体" color="#800080"> </font><font size="4" color="#800080" face="宋体">【宿木兰院】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">木兰院里双栖鹤，长被金钲聒不眠。<br>今夜宿来还似尔，到明无计梦云泉。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_15 </em></strong></font><font
face="黑体" color="#800080"> </font><font size="4" color="#800080" face="宋体">【重题蔷薇】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">浓似猩猩初染素，轻如燕燕欲凌空。<br>可怜细丽难胜日，照得深红作浅红。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_16 </em></strong></font><font
face="黑体" color="#800080"> </font><font size="4" color="#800080" face="宋体">【春夕酒醒】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">四弦才罢醉蛮奴，X馀香在翠炉。<br>夜半醒来红蜡短，一枝寒泪作珊瑚。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_17 </em></strong></font><font
face="黑体" color="#800080"> </font><font size="4" color="#800080" face="宋体">【青门闲泛】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">青翰虚徐夏思清，愁烟漠漠荇花平。<br>醉来欲把田田叶，尽裹当时醒酒鲭。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_18 </em></strong></font><font
face="黑体" color="#800080"> </font><font size="4" color="#800080" face="宋体">【木兰后池三咏・重台莲花】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">欹红s力难任，每叶头边半米金。<br>可得教他水妃见，两重元是一重心。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_19 </em></strong></font><font
face="黑体" color="#800080"> </font><font size="4" color="#800080" face="宋体">【木兰后池三咏・浮萍】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">嫩似金脂r似烟，多情浑欲拥红莲。<br>明朝拟附南风信，寄与湘妃作翠钿。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_20 </em></strong></font><font
face="黑体" color="#800080"> </font><font size="4" color="#800080" face="宋体">【木兰后池三咏・白莲】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">但恐醍醐难并洁，只应U卜可齐香。<br>半垂金粉知何似，静婉临溪照额黄。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_21 </em></strong></font><font
face="黑体" color="#800080"> </font><font size="4" color="#800080" face="宋体">【重题后池】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">细雨阑珊眠鹭觉，钿波悠漾并鸳娇。<br>适来会得荆王意，只为莲茎重细腰。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_22 </em></strong></font><font
face="黑体" color="#800080"> </font><font size="4" color="#800080" face="宋体">【庭中初植松桂，鲁望偶题，奉和次韵】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">毵毵绿发垂轻露，猎猎丹华动细风。<br>恰似青童君欲会，俨然相向立庭中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_23 </em></strong></font><font
face="黑体" color="#800080"> </font><font size="4" color="#800080" face="宋体">【鲁望戏题书印囊奉和次韵】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">金篆方圆一寸馀，可怜银艾未思渠。<br>不知夫子将心印，印破人间万卷书。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_24 </em></strong></font><font
face="黑体" color="#800080"> </font><font size="4" color="#800080" face="宋体">【馆娃宫怀古五绝】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">绮x飘香下太湖，乱兵侵晓上姑苏。<br>越王大有堪羞处，只把西施赚得吴。<br>
<br>
<font color="#400080">郑妲无言下玉墀，夜来飞箭满罘Q。<br>越王定指高台笑，却见当时金镂楣。<br>
<br>
<font color="#400080">半夜娃宫作战场，血腥犹杂宴时香。<br>西施不及烧残蜡，犹为君王泣数行。<br>
<br>
<font color="#400080">素袜虽遮未掩羞，越兵犹怕伍员头。<br>吴王恨魄今如在，只合西施濑上游。<br>
<br>
<font color="#400080">响牙戎薪鹩癫剑采O山上绮罗身。<br>不知水葬今何处，溪月弯弯欲效颦。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_25 </em></strong></font><font
face="黑体" color="#800080"> </font><font size="4" color="#800080" face="宋体">【虎丘寺西小溪闲泛三绝】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">鼓子花明白石岸，桃枝竹覆翠岚溪。<br>分明似对天台洞，应厌顽仙不肯迷。<br>
<br>
<font color="#400080">绝壑只怜白羽傲，穷溪唯觉锦鳞痴。<br>更深尚有通樵处，或是秦人未可知。<br>
<br>
<font color="#400080">高下不惊红翡翠，浅深还碍白蔷薇。<br>船头系个松根上，欲待逢仙不拟归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_26 </em></strong></font><font
face="黑体" color="#800080"> </font><font size="4" color="#800080" face="宋体">【天竺寺八月十五日夜桂子】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">玉颗珊珊下月轮，殿前拾得露华新。<br>至今不会天中事，应是嫦娥掷与人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_27 </em></strong></font><font
face="黑体" color="#800080"> </font><font size="4" color="#800080" face="宋体">【钓侣二章】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">趁眠无事避风涛，一斗霜鳞换浊醪。<br>惊怪儿童呼不得，尽冲烟雨漉车螯。<br>
<br>
<font color="#400080">严陵滩势似云崩，钓具归来放石层。<br>烟浪溅篷寒不睡，更将枯蚌点渔灯。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_28 </em></strong></font><font
face="黑体" color="#800080"> </font><font size="4" color="#800080" face="宋体">【寄同年韦校书】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">二年疏放饱江潭，水物山容尽足耽。<br>唯有故人怜未替，欲封干寄终南。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_29 </em></strong></font><font
face="黑体" color="#800080"> </font><font size="4" color="#800080" face="宋体">【初冬偶作】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">豹皮茵下百馀钱，刘堕闲沽尽醉眠。<br>酒病校来无一事，鹤亡松老似经年。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_30 </em></strong></font><font
face="黑体" color="#800080"> </font><font size="4" color="#800080" face="宋体">【醉中寄鲁望一壶并一绝】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">门巷寥寥空紫苔，先生应渴解酲杯。<br>醉中不得亲相倚，故遣青州从事来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_31 </em></strong></font><font
face="黑体" color="#800080"> </font><font size="4" color="#800080" face="宋体">【更次来韵寄鲁望】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">萧萧红叶掷苍苔，玄晏先生欠一杯。<br>从此问君还酒债，颜延之送几钱来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_32 </em></strong></font><font
face="黑体" color="#800080"> </font><font size="4" color="#800080" face="宋体">【重玄寺双矮桧】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">扑地枝回是翠钿，碧丝笼细不成烟。<br>应如天竺难陀寺，一对狻猊相枕眠。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_33 </em></strong></font><font
face="黑体" color="#800080"> </font><font size="4" color="#800080" face="宋体">【奉酬鲁望醉中戏赠】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">秦吴风俗昔难同，唯有才情事事通。<br>刚恋水云归不得，前身应是太湖公。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_34 </em></strong></font><font
face="黑体" color="#800080"> </font><font size="4" color="#800080" face="宋体">【皋桥】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">皋桥依旧绿杨中，闾里犹生隐士风。<br>唯我到来居上馆，不知何道胜梁鸿。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_35 </em></strong></font><font
face="黑体" color="#800080"> </font><font size="4" color="#800080" face="宋体">【军事院霜菊盛开，因书一绝寄上谏议】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">金华千点晓霜凝，独对壶觞又不能。<br>已过重阳三十日，至今犹自待王弘。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_36 </em></strong></font><font
face="黑体" color="#800080"> </font><font size="4" color="#800080" face="宋体">【悼鹤】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">莫怪朝来泪满衣，坠毛犹傍水花飞。<br>辽东旧事今千古，却向人间葬令威。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_37 </em></strong></font><font
face="黑体" color="#800080"> </font><font size="4" color="#800080" face="宋体">【醉中先起李e戏赠走笔奉酬】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">麝烟苒苒生银兔，蜡泪涟涟滴绣闺。<br>舞袖莫欺先醉去，醒来还解验金泥。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_38 </em></strong></font><font
face="黑体" color="#800080"> </font><font size="4" color="#800080" face="宋体">【奉和鲁望招润卿博士辞以道侣将至之作】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">瘿木樽前地c图，为君偏辍俗功夫。<br>灵真散尽光来此，莫恋安妃在后无。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_39 </em></strong></font><font
face="黑体" color="#800080"> </font><font size="4" color="#800080" face="宋体">【奉和再招（一作文燕招润卿）】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">飙御已应归杳眇，博山犹自对氛氲。<br>不知入夜能来否，红蜡先教刻五分。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_40 </em></strong></font><font
face="黑体" color="#800080"> </font><font size="4" color="#800080" face="宋体">【酒病偶作】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">郁林步障昼遮明，一炷浓香养病酲。<br>何事晚来还欲饮，隔墙闻卖蛤蜊声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_41 </em></strong></font><font
face="黑体" color="#800080"> </font><font size="4" color="#800080" face="宋体">【润卿鲁望寒夜见访，各惜其志，遂成一绝】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">世外为交不是亲，醉吟俱岸白纶巾。<br>清风月白更三点，未放华阳鹤上人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_42 </em></strong></font><font
face="黑体" color="#800080"> </font><font size="4" color="#800080" face="宋体">【奉和鲁望玩金戏赠】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">镂羽雕毛迥出群，温Q飘出麝脐熏。<br>夜来曾吐红茵畔，犹似溪边睡不闻。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_43 </em></strong></font><font
face="黑体" color="#800080"> </font><font size="4" color="#800080" face="宋体">【友人许惠酒以诗征之】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">野客萧然访我家，霜威白菊两三花。<br>子山病起无馀事，只望蒲台酒一车。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_44 </em></strong></font><font
face="黑体" color="#800080"> </font><font size="4" color="#800080" face="宋体">【寒夜文宴润卿有期不至】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">草堂虚洒待高真，不意清斋避世尘。<br>料得焚香无别事，存心应降月夫人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_45 </em></strong></font><font
face="黑体" color="#800080"> </font><font size="4" color="#800080" face="宋体">【汴河怀古二首】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">万艘龙舸绿丝间，载到扬州尽不还。<br>应是天教开汴水，一千馀里地无山。<br>
<br>
<font color="#400080">尽道隋亡为此河，至今千里赖通波。<br>若无水殿龙舟事，共禹论功不较多。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_46 </em></strong></font><font
face="黑体" color="#800080"> </font><font size="4" color="#800080" face="宋体">【寄题天台国清寺齐梁体】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">十里松门国清路，饭猿台上菩提树。<br>怪来烟雨落晴天，元是海风吹瀑布。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_47 </em></strong></font><font
face="黑体" color="#800080"> </font><font size="4" color="#800080" face="宋体">【咏蟹】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">未游沧海早知名，有骨还从肉上生。<br>莫道无心畏雷电，海龙王处也横行。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_48 </em></strong></font><font
face="黑体" color="#800080"> </font><font size="4" color="#800080" face="宋体">【金钱花】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">阴阳为炭地为炉，铸出金钱不用模。<br>莫向人间逞颜色，不知还解济贫无。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷615_49 </em></strong></font><font
face="黑体" color="#800080"> </font><font size="4" color="#800080" face="宋体">【惠山听松庵】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">千叶莲花旧有香，半山金刹照方塘。<br>殿前日暮高风起，松子声声打石床。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
