<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百七十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百七十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷370_1 </em></strong></font><font
face="黑体" color="#800080"> </font><font size="4" color="#800080" face="宋体">【白云起封中诗（题中用韵，六十字成）】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">封开白云起，汉帝坐斋宫。望在泥金上，疑生秘玉中。<BR>
</font></big>
<font color="#400080">攒柯初缭绕，布叶渐蒙笼。日观祥光合，天门瑞气通。<BR>
</font></big>
<font color="#400080">无心已出岫，有势欲凌风。倘遣成膏泽，从兹遍大空。
<P><big><font size="3" face="黑体" color="#000080"><strong><em>&nbsp;&nbsp; 卷370_2 </em></strong></font><font
face="黑体" color="#800080"> </font><font size="4" color="#800080" face="宋体">【终南精舍月中闻磬声诗（题中用韵，六十字成）】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">月峰禅室掩，幽磬静昏氛。思入空门妙，声从觉路闻。<BR>
</font></big>
<font color="#400080">泠泠满虚壑，杳杳出寒云。天籁疑难辨，霜钟谁可分。<BR>
</font></big>
<font color="#400080">偶来游法界，便欲谢人群。竟夕听真响，尘心自解纷。
<P><big><font size="3" face="黑体" color="#000080"><strong><em>&nbsp;&nbsp; 卷370_3 </em></strong></font><font
face="黑体" color="#800080"> </font><font size="4" color="#800080" face="宋体">【青出蓝诗（题中有韵，限四十字成）】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">物有无穷好，蓝青又出青。朱研未比德，白受始成形。<BR>
</font></big>
<font color="#400080">袍袭宜从政，衿垂可问经。当时不采撷，作色几飘零。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷370_4 </em></strong></font><font
face="黑体" color="#800080"> </font><font size="4" color="#800080" face="宋体">【奉和李相公早朝于中书候传点偶书所怀奉呈门下…郑相公】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">禁门留骑吹，内省正衣冠。稍辨绯Ｉ，尚闻钟漏残。<BR>
</font></big>
<font color="#400080">九天炉气暖，六月玉声寒。宿雾开霞观，晨光泛露盘。<BR>
</font></big>
<font color="#400080">致君期反朴，求友得如兰。政自同归理，言成共不刊。<BR>
</font></big>
<font color="#400080">准绳临百度，领袖映千官。卧鼓流沙静，飞航涨海安。<BR>
</font></big>
<font color="#400080">尽规酬主意，偕赋代交欢。雅韵人间满，多惭窃和难。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷370_5 </em></strong></font><font
face="黑体" color="#800080"> </font><font size="4" color="#800080" face="宋体">【奉和武中丞秋日台中寄怀简诸僚友】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">圣朝思纪律，宪府得中贤。指顾风行地，仪形月丽天。<BR>
</font></big>
<font color="#400080">不仁恒自远，为政复何先。虚室唯生白，闲情却草玄。<BR>
</font></big>
<font color="#400080">迎霜红叶早，过雨碧苔鲜。鱼乐翻秋水，乌声隔暮烟。<BR>
</font></big>
<font color="#400080">旧游多绝席，感物遂成篇。更许穷荒谷，追歌白雪前。<br>
<P><big><font size="3" face="黑体" color="#000080"><strong><em>&nbsp;&nbsp; 卷370_6 </em></strong></font><font
face="黑体" color="#800080"> </font><font size="4" color="#800080" face="宋体">【吐蕃别馆和周十一郎中杨七录事望白水山作】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">纯精结奇状，皎皎天一涯。玉嶂拥清气，莲峰开白花。<BR>
</font></big>
<font color="#400080">半岩晦云雪，高顶澄烟霞。朝昏对宾馆，隐映如仙家。<BR>
</font></big>
<font color="#400080">夙闻蕴孤尚，终欲穷幽遐。暂因行役暇，偶得志所嘉。<BR>
</font></big>
<font color="#400080">明时无外户，胜境即中华。况今舅甥国，谁道隔流沙。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷370_7 </em></strong></font><font
face="黑体" color="#800080"> </font><font size="4" color="#800080" face="宋体">【奉和张舍人阁中直夜思闻雅琴因书事通简僚友】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">迢递天上直，寂寞丘中琴。忆尔山水韵，起予仁智心。<BR>
</font></big>
<font color="#400080">凝情在正始，超想疏烦襟。凉生子夜后，月照禁垣深。<BR>
</font></big>
<font color="#400080">远风霭兰气，微露清桐阴。方袭缁衣庆，永奉南薰吟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷370_8 </em></strong></font><font
face="黑体" color="#800080"> </font><font size="4" color="#800080" face="宋体">【和舍弟惜花绝句（时蕃中使回）】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">去年无花看，今年未看花。更闻飘落尽，走马向谁家。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷370_9 </em></strong></font><font
face="黑体" color="#800080"> </font><font size="4" color="#800080" face="宋体">【和恭听晓笼中山鹊】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">掩抑中天意，凄怆触笼音。惊晓一闻处，伤春千里心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷370_10 </em></strong></font><font
face="黑体" color="#800080"> </font><font size="4" color="#800080" face="宋体">【和舍弟让笼中鹰】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">未用且求安，无猜也不残。九天飞势在，六月目睛寒。<BR>
</font></big>
<font color="#400080">动触樊笼倦，闲消肉食难。主人憎恶鸟，试待一呼看。<br>
<P><big><font size="3" face="黑体" color="#000080"><strong><em>&nbsp;&nbsp; 卷370_11 </em></strong></font><font
face="黑体" color="#800080"> </font><font size="4" color="#800080" face="宋体">【同恭夏日题寻真观李宽中秀才书院】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">闭院开轩笑语阑，江山并入一壶宽。微风但觉杉香满，<BR>
</font></big>
<font color="#400080">烈日方知竹气寒。披卷最宜生白室，吟诗好就步虚坛。<BR>
</font></big>
<font color="#400080">愿君此地攻文字，如炼仙家九转丹。<BR>
<P><big><font size="3" face="黑体" color="#000080"><strong><em>&nbsp;&nbsp; 卷370_12 </em></strong></font><font
face="黑体" color="#800080"> </font><font size="4" color="#800080" face="宋体">【同舍弟恭岁暮寄晋州李六协律三十韵】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">古人犹悲秋，况复岁暮时。急景迫流念，穷阴结长悲。<BR>
</font></big>
<font color="#400080">阳乌下西岭，月鹊惊南枝。揽衣步霜砌，倚杖临冰池。<BR>
</font></big>
<font color="#400080">UU若有失，悄悄良不怡。忽闻晨起吟，宛是同所思。<BR>
</font></big>
<font color="#400080">有美壮感激，无何远栖迟。摧藏变化用，掩抑扶摇姿。<BR>
</font></big>
<font color="#400080">时杰岂虚出，天道信可欺。巨川望汔济，寒谷待潜吹。<BR>
</font></big>
<font color="#400080">剑匣益精利，玉韬宁磷缁。戒哉轻沽诸，行矣自宠之。<BR>
</font></big>
<font color="#400080">伊我抱微尚，仲氏即心期。讨论自少小，形影相差池。<BR>
</font></big>
<font color="#400080">比来胸中气，欲耀天下奇。云雨沛萧艾，烟阁双萎蕤。<BR>
</font></big>
<font color="#400080">几年困方枘，一旦迷多岐。道因穷理悟，命以尽性知。<BR>
</font></big>
<font color="#400080">事去类绝弦，时来如转规。伊吕偶然得，孔墨徒尔为。<BR>
</font></big>
<font color="#400080">早行多露悔，强进触藩羸。功名岂身利，仁义非吾私。<BR>
</font></big>
<font color="#400080">万物自身化，一夫何驱驰。不如任行止，委命安所宜。<BR>
</font></big>
<font color="#400080">劝君休感叹，与予陶希夷。明年郊天后，庆泽岁华滋。<BR>
</font></big>
<font color="#400080">曲水杏花雪，香街青柳丝。良时且暂欢，樽酒聊共持。<BR>
</font></big>
<font color="#400080">闲过漆园叟，醉看五陵儿。寄言思隐处，不久来相追。<br>
<P><big><font size="3" face="黑体" color="#000080"><strong><em>&nbsp;&nbsp; 卷370_13 </em></strong></font><font
face="黑体" color="#800080"> </font><font size="4" color="#800080" face="宋体">【青海西寄窦三端公】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">时同事弗同，穷节厉阴风。我役流沙外，君朝紫禁中。<BR>
</font></big>
<font color="#400080">从容非所羡，辛苦竟何功。但示酬恩路，浮生任转蓬。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷370_14 </em></strong></font><font
face="黑体" color="#800080"> </font><font size="4" color="#800080" face="宋体">【蕃中拘留岁馀回至陇石先寄城中亲故】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">蓬转星霜改，兰陔色养违。穷泉百死别，绝域再生归。<BR>
</font></big>
<font color="#400080">镜数成丝发，囊收^血衣。酬恩有何力，只弃一毛微。
<P><big><font size="3" face="黑体" color="#000080"><strong><em>&nbsp;&nbsp; 卷370_15 </em></strong></font><font
face="黑体" color="#800080"> </font><font size="4" color="#800080" face="宋体">【吐蕃别馆卧病寄朝中诸友】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">星汉纵横车马喧，风摇玉佩烛花繁。<br>岂知羸卧穷荒外，日满深山犹闭门。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷370_16 </em></strong></font><font
face="黑体" color="#800080"> </font><font size="4" color="#800080" face="宋体">【吐蕃别馆中和日寄朝中僚旧】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">清时令节千官会，绝域穷山一病夫。<br>遥想满堂欢笑处，几人缘我向西隅。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷370_17 </em></strong></font><font
face="黑体" color="#800080"> </font><font size="4" color="#800080" face="宋体">【及第后答潼关主人】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">本欲云雨化，却随波浪翻。一沾太常第，十过潼关门。<BR>
</font></big>
<font color="#400080">志力且虚弃，功名谁复论。主人故相问，惭笑不能言。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷370_18 </em></strong></font><font
face="黑体" color="#800080"> </font><font size="4" color="#800080" face="宋体">【河中城南姚家浴后题赠主人】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">新浴振轻衣，满堂寒月色。主人有美酒，况是曾相识。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷370_19 </em></strong></font><font
face="黑体" color="#800080"> </font><font size="4" color="#800080" face="宋体">【看浑中丞山桃花初有他客不通晚方得入因有戏赠】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">朝来驻马香街里，风度遥闻语笑声。<br>无事闭门教日晚，山桃落尽不胜情。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷370_20 </em></strong></font><font
face="黑体" color="#800080"> </font><font size="4" color="#800080" face="宋体">【赠友人】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">南山双乔松，擢本皆千寻。夕流膏露津，朝被青云阴。<BR>
</font></big>
<font color="#400080">负雪出深涧，摇风倚高岑。明堂久不构，云干何森森。<BR>
</font></big>
<font color="#400080">匠意方雕巧，时情正夸淫。生材会有用，天地岂无心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷370_21 </em></strong></font><font
face="黑体" color="#800080"> </font><font size="4" color="#800080" face="宋体">【道州夏日郡内北桥新亭书怀赠何元二处士】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">结构池梁上，登临日几回。晴空交密叶，阴岸积苍苔。<BR>
</font></big>
<font color="#400080">爽气中央满，清风四面来。振衣生羽翰，高枕出尘埃。<BR>
</font></big>
<font color="#400080">齐物鱼何乐，忘机鸟不猜。闲销炎昼静，选胜火云开。<BR>
</font></big>
<font color="#400080">僻远宜孱性，优游赖废材。愿为长泛梗，莫作重然灰。<BR>
</font></big>
<font color="#400080">守道穷非过，先时动是灾。寄言徐孺子，宾榻且徘徊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷370_22 </em></strong></font><font
face="黑体" color="#800080"> </font><font size="4" color="#800080" face="宋体">【道州弘道县主簿知县三年颇著廉慎秩满…赴衡州题其厅事】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">为理赖同力，陟明非所任。废田方垦草，新柘未成阴。<BR>
</font></big>
<font color="#400080">术浅功难就，人疲感易深。烦君驻归棹，与慰不欺心。
<P><big><font size="3" face="黑体" color="#000080"><strong><em>&nbsp;&nbsp; 卷370_23 </em></strong></font><font
face="黑体" color="#800080"> </font><font size="4" color="#800080" face="宋体">【道州将赴衡州酬别江华毛令】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">布帛精粗任土宜，疲人识信每先期。<br>明朝别后无他嘱，虽是蒲鞭也莫施。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷370_24 </em></strong></font><font
face="黑体" color="#800080"> </font><font size="4" color="#800080" face="宋体">【道州夏日早访荀参军林园敬酬见赠】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">高眠日出始开门，竹径旁通到后园。陶亮横琴空有意，<BR>
</font></big>
<font color="#400080">任棠置水竟无言。松窗宿翠含风薄，槿援朝花带露繁。<BR>
</font></big>
<font color="#400080">山郡本来车马少，更容相访莫辞喧。<BR>
<P><big><font size="3" face="黑体" color="#000080"><strong><em>&nbsp;&nbsp; 卷370_25 </em></strong></font><font
face="黑体" color="#800080"> </font><font size="4" color="#800080" face="宋体">【道州敬酬何处士怀郡楼月夜之作】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">清质悠悠素彩融，长川迥陆合为空。<br>佳人甚近山城闭，夏夜相望水镜中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷370_26 </em></strong></font><font
face="黑体" color="#800080"> </font><font size="4" color="#800080" face="宋体">【道州敬酬何处士书情见赠】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">意气曾倾四国豪，偶来幽寺息尘劳。严陵钓处江初满，<BR>
</font></big>
<font color="#400080">梁甫吟时月正高。新识几人知杞梓，故园何岁长蓬蒿。<BR>
</font></big>
<font color="#400080">期君自致青云上，不用伤心叹二毛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷370_27 </em></strong></font><font
face="黑体" color="#800080"> </font><font size="4" color="#800080" face="宋体">【戏赠灵澈上人】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">僧家亦有芳春兴，自是禅心无滞境。<br>君看池水湛然时，何曾不受花枝影。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷370_28 </em></strong></font><font
face="黑体" color="#800080"> </font><font size="4" color="#800080" face="宋体">【二月一日是贞元旧节有感绝句寄黔南窦三洛阳卢七】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">同事先皇立玉墀，中和旧节又支离。<br>今朝各自看花处，万里遥知掩泪时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷370_29 </em></strong></font><font
face="黑体" color="#800080"> </font><font size="4" color="#800080" face="宋体">【初发道州答崔三连州题海阳亭见寄绝句】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">吏中习隐好跻攀，不扰疲人便自闲。<br>闻说殷勤海阳事，令人转忆舜祠山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷370_30 </em></strong></font><font
face="黑体" color="#800080"> </font><font size="4" color="#800080" face="宋体">【答段秀才】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">尽日看花君不来，江城半夜与君开。<br>楼中共指南园火，红烬随花落碧苔。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷370_31 </em></strong></font><font
face="黑体" color="#800080"> </font><font size="4" color="#800080" face="宋体">【宗礼欲往桂州，苦雨因以戏赠】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">农人辛苦绿苗齐，正爱梅天水满堤。<br>知汝使车行意速，但令骢马著鄣泥。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷370_32 </em></strong></font><font
face="黑体" color="#800080"> </font><font size="4" color="#800080" face="宋体">【道州奉寄襄阳裴相公】<a
href="authers/qzz_0841.htm" target="_blank"></font><font size="3" color="#0080FF"><font face="黑体">吕温</font></a></big> 
<br>
</font><br>
<font color="#400080">悠悠世路自浮沉，岂问仁贤待物心。<br>最忆过时留宴处，艳歌催酒后亭深。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
