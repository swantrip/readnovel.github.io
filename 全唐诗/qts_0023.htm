<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷23_1 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・白雪歌】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">列鼎佩金章，泪眼看风枝。却思食藜藿，身作屠沽儿。<BR>
</font></big>
<font color="#400080">负米无远近，所希升斗归。为人无贵贱，莫学鸡狗肥。<BR>
</font></big>
<font color="#400080">斯言如不忘，别更无光辉。斯言如或忘，即安用人为。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_2 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・湘妃】<a
href="authers/qzz_0414.htm" target="_blank"></font><font size="3" color="#0080FF"><font face="黑体">刘长卿</font></a></big> 
<br>
</font><br>
<font color="#400080">帝子不可见，秋风来暮思。婵娟湘江月，千载空蛾眉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_3 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・湘妃】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">筠竹千年老不死，长伴秦娥盖湘水。蛮娘吟弄满寒空，<BR>
</font></big>
<font color="#400080">九山静绿泪花红。离鸾别凤烟梧中，巫云蜀雨遥相通。<BR>
</font></big>
<font color="#400080">幽愁秋气上青枫，凉夜波间吟古龙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_4 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・湘妃怨】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">南巡竟不返，帝子怨逾积。万里丧蛾眉，潇湘水空碧。<BR>
</font></big>
<font color="#400080">冥冥荒山下，古庙收贞魄。乔木深青春，清光满瑶席。<BR>
</font></big>
<font color="#400080">搴芳徒有荐，灵意殊脉脉。玉佩不可亲，裴回烟波夕。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_5 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・湘妃怨】<a
href="authers/qzz_0810.htm" target="_blank"></font><font size="3" color="#0080FF"><font face="黑体">陈羽</font></a></big> 
<br>
</font><br>
<font color="#400080">二妃怨处云沉沉，二妃哭处湘水深。<br>商人酒滴庙前草，萧飒风生斑竹林。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷23_6 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・湘妃列女操】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">有虞夫人哭虞后，淑女何事又伤离。竹上泪迹生不尽，<BR>
</font></big>
<font color="#400080">寄哀云和五十丝。云和经奏钧天曲，乍听宝琴遥嗣续。<BR>
</font></big>
<font color="#400080">三湘测测流急绿，秋夜露寒蜀帝飞。枫林月斜楚臣宿，<BR>
</font></big>
<font color="#400080">更疑川宫日黄昏。暗携女手殷勤言，环佩玲珑有无间。<BR>
</font></big>
<font color="#400080">终疑既远双悄悄，苍梧旧云岂难召，老猿心寒不可啸。<BR>
</font></big>
<font color="#400080">目眄眄兮意蹉跎，魂腾腾兮惊秋波。曲一尽兮忆再奏，<BR>
</font></big>
<font color="#400080">众弦不声且如何。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷23_7 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・湘夫人】<a
href="authers/qzz_0501.htm" target="_blank"></font><font size="3" color="#0080FF"><font face="黑体">邹绍先</font></a></big> 
<br>
</font><br>
<font color="#400080">枫叶下秋渚，二妃愁渡湘。疑山空杳蔼，何处望君王。<BR>
</font></big>
<font color="#400080">日落水云里，油油心自伤。
<P><big><font size="3" face="黑体" color="#000080"><strong><em>&nbsp;&nbsp; 卷23_8 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・湘夫人】<a
href="authers/qzz_0398.htm" target="_blank"></font><font size="3" color="#0080FF"><font face="黑体">李颀</font></a></big> 
<br>
</font><br>
<font color="#400080">九嶷日已暮，三湘云复愁。蔼罗袂色，潺江水流。<BR>
</font></big>
<font color="#400080">佳期来北渚，捐i在芳洲。
<P><big><font size="3" face="黑体" color="#000080"><strong><em>&nbsp;&nbsp; 卷23_9 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・湘夫人】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">娥眉对湘水，遥哭苍梧间。万乘既已殁，孤舟谁忍还。<BR>
</font></big>
<font color="#400080">至今楚山上，犹有泪痕斑。南有涔阳路，渺渺多新愁。<BR>
</font></big>
<font color="#400080">昔神降回时，风波江上秋。彩云忽无处，碧水空安流。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_10 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・霹雳引】<a
href="authers/qzz_0223.htm" target="_blank"></font><font size="3" color="#0080FF"><font face="黑体">沈缙</font></a></big> 
<br>
</font><br>
<font color="#400080">岁七月，火伏而金生。客有鼓瑟于门者，奏霹雳之商声。<BR>
</font></big>
<font color="#400080">始戛羽以d砉，终扣宫而砰|。电耀耀兮龙跃，<BR>
</font></big>
<font color="#400080">雷阗阗兮雨冥。气呜i以会雅，态H翕以横生。<BR>
</font></big>
<font color="#400080">有如驱千旗，制五兵，截荒虺，斫长鲸。孰与广陵比，<BR>
</font></big>
<font color="#400080">意别鹤俦精而已。俾我雄子魄动，毅夫发立，怀恩不浅，<BR>
</font></big>
<font color="#400080">武义双辑。视胡若芥，翦羯如拾。岂徒慨慷中筵，<BR>
</font></big>
<font color="#400080">备群娱之翕习哉。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷23_11 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・拘幽操】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">目掩掩兮其凝其盲，耳肃肃兮听不闻声。<BR>
</font></big>
<font color="#400080">朝不日出兮夜不见月与星，有知无知兮为死为生。<BR>
</font></big>
<font color="#400080">呜呼！臣罪当诛兮天王圣明。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_12 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・越裳操】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">雨之施，物以孳。我何意于彼为？自周之先，其艰其勤。<BR>
</font></big>
<font color="#400080">以有疆宇，私我后人。我祖在上，四方在下。<BR>
</font></big>
<font color="#400080">厥临孔威，敢戏以侮。孰荒于门，孰治于田。四海既均，<BR>
</font></big>
<font color="#400080">越裳是臣。 <BR>
<P><big><font size="3" face="黑体" color="#000080"><strong><em>&nbsp;&nbsp; 卷23_13 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・岐山操】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">我家于豳，自我先公。伊我承绪，敢有不同。<BR>
</font></big>
<font color="#400080">今狄之人，将土我疆。民为我战，谁使死伤。<BR>
</font></big>
<font color="#400080">彼岐有，我往独处。人莫余追，无思我悲。<BR>
<P><big><font size="3" face="黑体" color="#000080"><strong><em>&nbsp;&nbsp; 卷23_14 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・履霜操】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">父兮儿寒，母兮儿饥。儿罪当笞，逐儿何为。<BR>
</font></big>
<font color="#400080">儿在中野，以宿以处。四无人声，谁与儿语。<BR>
</font></big>
<font color="#400080">儿寒何衣，儿饥何食。儿行于野，履霜以足。<BR>
</font></big>
<font color="#400080">母生众儿，有母怜之。独无母怜，儿宁不悲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_15 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・雉朝飞操】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">麦陇青青三月时，白雉朝飞挟两雌。锦衣绮翼何离，<BR>
</font></big>
<font color="#400080">犊牧采薪感之悲。春天和，白日暖，啄食饮泉勇气满，<BR>
</font></big>
<font color="#400080">争雄斗死绣颈断。雉子班奏急管弦，心倾美酒尽玉碗。<BR>
</font></big>
<font color="#400080">枯杨枯杨尔生荑，我独七十而孤栖。弹弦写恨意不尽，<BR>
</font></big>
<font color="#400080">瞑目归黄泥。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷23_16 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・雉朝飞操】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">雉之飞，于朝日。群雌孤雄，意气横出。当东而西，<BR>
</font></big>
<font color="#400080">当啄而飞。随飞随啄，群雌粥粥。嗟我虽人，<BR>
</font></big>
<font color="#400080">曾不如彼雉鸡。生身七十年，无一妾与妃。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_17 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・雉朝飞操】<a
href="authers/qzz_1040.htm" target="_blank"></font><font size="3" color="#0080FF"><font face="黑体">张祜</font></a></big> 
<br>
</font><br>
<font color="#400080">朝阳陇东泛暖景，双啄双飞双顾影。朱冠锦襦聊日整，<BR>
</font></big>
<font color="#400080">漠漠雾中如衣。伤心卢女弦，七十老翁长独眠。<BR>
</font></big>
<font color="#400080">雄飞在草雌在田，衷肠结愤气呵天。圣人在上心不偏，<BR>
</font></big>
<font color="#400080">翁得女妻甚可怜。<BR>
<P><big><font size="3" face="黑体" color="#000080"><strong><em>&nbsp;&nbsp; 卷23_18 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・思归引】<a
href="authers/qzz_1040.htm" target="_blank"></font><font size="3" color="#0080FF"><font face="黑体">张祜</font></a></big> 
<br>
</font><br>
<font color="#400080">重重作闺清旦~，两耳深声长不彻。深宫坐愁百年身，<BR>
</font></big>
<font color="#400080">一片玉中生愤血。焦桐罢弹丝自绝，漠漠暗魂愁夜月。<BR>
</font></big>
<font color="#400080">故乡不归谁共穴，石上作蒲蒲九节。<BR>
<P><big><font size="3" face="黑体" color="#000080"><strong><em>&nbsp;&nbsp; 卷23_19 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・猗兰操】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">兰之猗猗，扬扬其香。不采而佩，于兰何伤。<BR>
</font></big>
<font color="#400080">今天之旋，其曷为然。我行四方，以日以年。<BR>
</font></big>
<font color="#400080">雪霜贸贸，荠麦之茂。子如不伤，我不尔觏。<BR>
</font></big>
<font color="#400080">荠麦之茂，荠麦之有。君子之伤，君子之守。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_20 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・幽兰】<a
href="authers/qzz_1312.htm" target="_blank"></font><font size="3" color="#0080FF"><font face="黑体">崔涂</font></a></big> 
<br>
</font><br>
<font color="#400080">幽植众能知，贞芳只暗持。自无君子佩，未是国香衰。<BR>
</font></big>
<font color="#400080">白露沾长早，青春每到迟。不知当路草，芳馥欲何为。<br>
<P><big><font size="3" face="黑体" color="#000080"><strong><em>&nbsp;&nbsp; 卷23_21 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・将归操】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">秋之水兮其色幽幽，我将济兮不得其由。<BR>
</font></big>
<font color="#400080">涉其浅兮石啮我足，乘其深兮龙入我舟。<BR>
</font></big>
<font color="#400080">我济而悔兮将安归尤。归乎归乎，无与石斗兮无应龙求。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_22 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・龟山操】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">龟之气兮不能云雨，龟之ㄙ獠恢辛褐，<BR>
</font></big>
<font color="#400080">龟之大兮只以奄鲁。知将隳兮哀莫余伍，<BR>
</font></big>
<font color="#400080">周公有鬼兮嗟余归辅。<BR>
<P><big><font size="3" face="黑体" color="#000080"><strong><em>&nbsp;&nbsp; 卷23_23 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・残形操】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">有兽维狸兮我梦得之，其身孔明兮而头不知。<BR>
</font></big>
<font color="#400080">吉凶何为兮觉坐而思，巫咸上天兮识者其谁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_24 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・双燕离】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">双燕复双燕，双飞令人羡。玉楼珠阁不独栖，<BR>
</font></big>
<font color="#400080">金窗绣户长相见。柏梁失火去，因入吴王宫。<BR>
</font></big>
<font color="#400080">吴宫又焚荡，雏尽巢亦空。憔悴一身在，孀雌忆故雄。<BR>
</font></big>
<font color="#400080">双飞难再得，伤我寸心中。
<P><big><font size="3" face="黑体" color="#000080"><strong><em>&nbsp;&nbsp; 卷23_25 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・列女操】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">梧桐相待老，鸳鸯会双死。贞妇贵殉夫，舍生亦如此。<BR>
</font></big>
<font color="#400080">波澜誓不起，妾心井中水。
<P><big><font size="3" face="黑体" color="#000080"><strong><em>&nbsp;&nbsp; 卷23_26 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・别鹄操】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">雄鹄衔枝来，雌鹄啄泥归。巢成不生子，大义当乖离。<BR>
</font></big>
<font color="#400080">江汉水之大，鹄身鸟之微。更无相逢日，安可相随飞。
<P><big><font size="3" face="黑体" color="#000080"><strong><em>&nbsp;&nbsp; 卷23_27 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・别鹤】<a
href="authers/qzz_0791.htm" target="_blank"></font><font size="3" color="#0080FF"><font face="黑体">杨巨源</font></a></big> 
<br>
</font><br>
<font color="#400080">海鹤一为别，高程方杳然。影摇江海路，思结潇湘天。<BR>
</font></big>
<font color="#400080">皎然仰白日，真姿栖紫烟。含情九霄际，顾侣五云前。<BR>
</font></big>
<font color="#400080">遐心属清都，凄响激朱弦。超摇间云雨，迢递各山川。<BR>
</font></big>
<font color="#400080">东南信多水，会合当有年。雄飞戾冥寞，此意何由传。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_28 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・别鹤】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">主人一去池水绝，池鹤散飞不相别。青天漫漫碧海重，<BR>
</font></big>
<font color="#400080">知向何山风雪中。万里虽然音影在，向心终是死生同。<BR>
</font></big>
<font color="#400080">池边巢破松树死，树头年年乌生子。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_29 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・别鹤】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">双鹤出云G，分飞各自迷。空巢在松杪，折羽落江泥。<BR>
</font></big>
<font color="#400080">寻水终不饮，逢林亦未栖。别离应易老，万里两凄凄。
<P><big><font size="3" face="黑体" color="#000080"><strong><em>&nbsp;&nbsp; 卷23_30 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・别鹤】<a
href="authers/qzz_1067.htm" target="_blank"></font><font size="3" color="#0080FF"><font face="黑体">杜牧</font></a></big> 
<br>
</font><br>
<font color="#400080">分飞共所从，六翮势摧风。声断碧云外，影孤明月中。<BR>
</font></big>
<font color="#400080">青田归路远，月桂旧巢空。矫翼知何处，天涯不可穷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_31 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・走马引】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">我有辞乡剑，玉锋堪截云。襄阳走马客，意气自生春。<BR>
</font></big>
<font color="#400080">朝嫌剑光静，暮嫌剑花冷。能持剑向人，不解持照身。<br>
<P><big><font size="3" face="黑体" color="#000080"><strong><em>&nbsp;&nbsp; 卷23_32 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・昭君怨】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">明妃风貌最娉婷，合在椒房应四星。只得当年备宫掖，<BR>
</font></big>
<font color="#400080">何曾专夜奉帏屏。见疏从道迷图画，知屈那教配虏庭。<BR>
</font></big>
<font color="#400080">自是君恩薄如纸，不须一向恨丹青。<BR>
<P><big><font size="3" face="黑体" color="#000080"><strong><em>&nbsp;&nbsp; 卷23_33 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・昭君怨二首】<a
href="authers/qzz_1040.htm" target="_blank"></font><font size="3" color="#0080FF"><font face="黑体">张祜</font></a></big> 
<br>
</font><br>
<font color="#400080">万里边城远，千山行路难。举头惟见月，何处是长安。<BR>
<font color="#400080">汉庭无大议，戎虏几先和。莫羡倾城色，昭君恨最多。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_34 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・昭君怨】<a
href="authers/qzz_0000.htm" target="_blank"></font><font size="3" color="#0080FF"><font face="黑体">梁氏琼</font></a></big> 
<br>
</font><br>
<font color="#400080">自古无和亲，贻灾到妾身。胡风嘶去马，汉月吊行轮。<BR>
</font></big>
<font color="#400080">衣薄狼山雪，妆成虏塞春。回看父母国，生死毕胡尘。
<P><big><font size="3" face="黑体" color="#000080"><strong><em>&nbsp;&nbsp; 卷23_35 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・明妃怨】<a
href="authers/qzz_0664.htm" target="_blank"></font><font size="3" color="#0080FF"><font face="黑体">杨凌</font></a></big> 
<br>
</font><br>
<font color="#400080">汉国明妃去不还，马驼弦管向阴山。<br>匣中纵有菱花镜，羞对单于照旧颜。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷23_36 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・蔡氏五弄・游春曲二首】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">万树江边杏，新开一夜风。满园深浅色，照在绿波中。<BR>
<font color="#400080">上苑何穷树，花开次第新。香车与丝骑，风静亦生尘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_37 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・蔡氏五弄・游春辞二首】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">曲江丝柳变烟条，寒骨冰随暖气销。<br>才见春光生绮陌，已闻清乐动云韶。<br>
<br>
<font color="#400080">经过柳陌与桃蹊，寻逐风光著处迷。<br>鸟度时时冲絮起，花繁衮衮压枝低。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷23_38 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・蔡氏五弄・游春辞三首】<a
href="authers/qzz_0792.htm" target="_blank"></font><font size="3" color="#0080FF"><font face="黑体">令狐楚</font></a></big> 
<br>
</font><br>
<font color="#400080">晚游临碧殿，日上望春亭。芳树罗仙仗，晴山展翠屏。<br>
<font color="#400080">一夜好风吹，新花一万枝。风前调玉管，花下簇金羁。<BR><BR>
<font color="#400080">阊阖春风起，蓬莱雪水消。相将折杨柳，争取最长条。
<P><big><font size="3" face="黑体" color="#000080"><strong><em>&nbsp;&nbsp; 卷23_39 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・蔡氏五弄・渌水曲】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">渌水明秋月，南湖采白O。荷花娇欲语，愁杀荡舟人。<br>
<P><big><font size="3" face="黑体" color="#000080"><strong><em>&nbsp;&nbsp; 卷23_40 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・蔡氏五弄・渌水辞】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">今宵好风月，阿侯在何处。为有倾城色，翻成足愁苦。<BR>
</font></big>
<font color="#400080">东湖采莲叶，南湖拔蒲根。未持寄小姑，且持感愁魂。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_41 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・蔡氏五弄・幽居弄】<a
href="authers/qzz_0586.htm" target="_blank"></font><font size="3" color="#0080FF"><font face="黑体">顾况</font></a></big> 
<br>
</font><br>
<font color="#400080">苔衣生，花露滴，月入西林荡东壁。扣商占角两三声，<BR>
</font></big>
<font color="#400080">洞户G窗一冥寂。独去沧洲无四邻，身婴世网此何身。<BR>
</font></big>
<font color="#400080">关情命曲寄惆怅，久别江南山里人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_42 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・蔡氏五弄・秋思二首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">春阳如昨日，碧树鸣黄鹂。芜然蕙草暮，飒尔凉风吹。<BR>
</font></big>
<font color="#400080">天秋木叶下，月冷莎鸡悲。坐愁群芳歇，白露凋华滋。<BR>
<font color="#400080">阏氏黄叶落，妾望白登台。月出碧云断，蝉声秋色来。<BR>
</font></big>
<font color="#400080">胡兵沙塞合，汉使玉关回。征客无归日，空悲蕙草摧。<br>
<P><big><font size="3" face="黑体" color="#000080"><strong><em>&nbsp;&nbsp; 卷23_43 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・蔡氏五弄・秋思二首】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">胡风吹雁翼，远别无人乡。君近雁来处，几回断君肠。<BR>
</font></big>
<font color="#400080">昔奉千日书，抚心怨星霜。无书又千日，世路重茫茫。<BR>
</font></big>
<font color="#400080">燕国有佳丽，蛾眉富春光。自然君归晚，花落君空堂。<BR>
</font></big>
<font color="#400080">君其若不然，岁晚双鸳鸯。顾兔蚀残月，幽光不如星。<BR>
</font></big>
<font color="#400080">女儿晚事夫，颜色同秋萤。秋日边马思，武夫不遑宁。<BR>
</font></big>
<font color="#400080">燕歌易水怨，剑舞蛟龙腥。风折连枝树，水翻无蒂萍。<BR>
</font></big>
<font color="#400080">立身多户门，何必燕山铭。生世不如鸟，双双比翼翎。<br>
<font color="#400080">季秋天地间，万物生意足。我忧长于生，安得及草木。<BR>
</font></big>
<font color="#400080">试从古人愿，致酒歌秉烛。燕赵皆世人，讵能长似玉。<BR>
</font></big>
<font color="#400080">俯怜老期近，仰视日车速。萧飒御风君，魂梦愿相逐。<BR>
</font></big>
<font color="#400080">百年夜销半，端为垂缨束。
<P><big><font size="3" face="黑体" color="#000080"><strong><em>&nbsp;&nbsp; 卷23_44 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・蔡氏五弄・秋思】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">静与懒相偶，年将衰共催。前途欢不集，往事恨空来。<BR>
</font></big>
<font color="#400080">昼景委红叶，月华铺绿苔。沉思更何有，结坐玉琴哀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_45 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・蔡氏五弄・秋思】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">身病时亦危，逢秋多恸哭。风波一摇荡，天地几翻覆。<BR>
</font></big>
<font color="#400080">孤萤出荒池，落叶穿破屋。势利长草草，何人访幽独。
<P><big><font size="3" face="黑体" color="#000080"><strong><em>&nbsp;&nbsp; 卷23_46 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・蔡氏五弄・秋思二首】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">网轩凉吹动轻衣，夜听更长玉漏稀。<br>月渡天河光转湿，鹊惊秋树叶频飞。<br>
<br>
<font color="#400080">宫连太液见苍波，暑气微清秋意多。<br>一夜轻风O末起，露珠翻尽满池荷。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷23_47 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・胡笳十八拍】<a
href="authers/qzz_0677.htm" target="_blank"></font><font size="3" color="#0080FF"><font face="黑体">刘商</font></a></big> 
<br>
</font><br>
<font color="#400080">汉室将衰兮四夷不宾，动干戈兮征战频。<BR>
</font></big>
<font color="#400080">哀哀父母生育我，见离乱兮当此辰。纱窗对镜未经事，<BR>
</font></big>
<font color="#400080">将谓珠帘能蔽身。一朝虏骑入中国，苍黄处处逢胡人。<BR>
</font></big>
<font color="#400080">忽将薄命委锋镝，可惜红颜随虏尘。（第一拍）<BR><BR>
<font color="#400080">马上将余向绝域，厌生求死死不得。戎羯腥膻岂是人，<BR>
</font></big>
<font color="#400080">豺狼喜怒难姑息。行尽天山足霜霰，风土萧条近胡国。<BR>
</font></big>
<font color="#400080">万里重阴鸟不飞，寒沙莽莽无南北。（第二拍）<BR><BR>
<font color="#400080">如羁囚兮在缧绁，忧虑万端无处说。使余力兮翦余发，<BR>
</font></big>
<font color="#400080">食余肉兮饮余血。诚知杀身愿如此，以余为妻不如死。<BR>
</font></big>
<font color="#400080">早被蛾眉累此身，空悲弱质柔如水。（第三拍） <br><BR>
<font color="#400080">山川路长谁记得，何处天涯是乡国。自从惊怖少精神，<BR>
</font></big>
<font color="#400080">不觉风霜损颜色。夜中归梦来又去，朦胧岂解传消息。<BR>
</font></big>
<font color="#400080">漫漫胡天叫不闻，明明汉月应相识。（第四拍）<BR><BR>
<font color="#400080">水头宿兮草头坐，风吹汉地衣裳破。羊脂沐发长不梳，<BR>
</font></big>
<font color="#400080">羔子皮裘领仍左。狐襟貉袖腥复膻，昼披行兮夜披卧。<BR>
</font></big>
<font color="#400080">毡帐时移无定居，日月长兮不可过。（第五拍）<BR><BR>
<font color="#400080">怪得春光不来久，胡中风土无花柳。天翻地覆谁得知，<BR>
</font></big>
<font color="#400080">如今正南看北斗。姓名音信两不通，终日经年常闭口。<BR>
</font></big>
<font color="#400080">是非取与在指郑言语传情不如手。（第六拍）<BR><BR>
<font color="#400080">男儿妇人带弓箭，塞马蕃羊卧霜霰。寸步东西岂自由，<BR>
</font></big>
<font color="#400080">偷生乞死非情愿。龟兹筚篥愁中听，碎叶琵琶夜深怨。<BR>
</font></big>
<font color="#400080">竟夕无云月上天，故乡应得重相见。（第七拍） <br><BR>
<font color="#400080">忆昔私家恣娇小，远取珍禽学驯扰。如今沦弃念故乡，<BR>
</font></big>
<font color="#400080">悔不当初放林表。朔风萧萧寒日暮，星河寥落胡天晓。<BR>
</font></big>
<font color="#400080">旦夕思归不得归，愁心想似笼中鸟。（第八拍）<BR><BR>
<font color="#400080">当日苏武单于问，道是宾鸿解传信。学他刺血写得书，<BR>
</font></big>
<font color="#400080">书上千重万重恨。髯胡少年能走马，弯弓射飞无远近。<BR>
</font></big>
<font color="#400080">遂令边雁转怕人，绝域何由达方寸。（第九拍）<BR><BR>
<font color="#400080">恨凌辱兮恶腥膻，憎胡地兮怨胡天。生得胡儿欲弃捐，<BR>
</font></big>
<font color="#400080">及生母子情宛然。貌殊语异憎还爱，心中不觉常相牵。<BR>
</font></big>
<font color="#400080">朝朝暮暮在眼前，腹生手养宁不怜。（第十拍）<BR><BR>
<font color="#400080">日来月往相推迁，迢迢星岁欲周天。无冬无夏卧霜霰，<BR>
</font></big>
<font color="#400080">水冻草枯为一年。汉家甲子有正朔，绝域三光空自悬。<BR>
</font></big>
<font color="#400080">几回鸿雁来又去，肠断蟾蜍亏复圆。（第十一拍） <br><BR>
<font color="#400080">破瓶落井空永沉，故乡望断无归心。宁知远使问姓名，<BR>
</font></big>
<font color="#400080">汉语泠泠传好音。梦魂几度到乡国，觉后翻成哀怨深。<BR>
</font></big>
<font color="#400080">如今果是梦中事，喜过悲来情不任。（第十二拍）<BR><BR>
<font color="#400080">童稚牵衣双在侧，将来不可留又忆。还乡惜别两难分，<BR>
</font></big>
<font color="#400080">宁弃胡儿归旧国。山川万里复边戍，背面无由得消息。<BR>
</font></big>
<font color="#400080">泪痕满面对残阳，终日依依向南北。（第十三拍）<BR><BR>
<font color="#400080">莫以胡儿可羞耻，思情亦各言其子。手中十指有长短，<BR>
</font></big>
<font color="#400080">截之痛惜皆相似。还乡岂不见亲族，念此飘零隔生死。<BR>
</font></big>
<font color="#400080">南风万里吹我心，心亦随风渡辽水。（第十四拍）<BR><BR>
<font color="#400080">叹息襟怀无定分，当时怨来归又恨。不知愁怨意若何，<BR>
</font></big>
<font color="#400080">似有锋扰方寸。悲欢并行情未快，心意相尤自相问。<BR>
</font></big>
<font color="#400080">不缘生得天属亲，岂向仇雠结恩信。（第十五拍） <br><BR>
<font color="#400080">去时只觉天苍苍，归日始知胡地长。重阴白日落何处，<BR>
</font></big>
<font color="#400080">秋雁所向应南方。平沙四顾自迷惑，远近悠悠随雁行。<BR>
</font></big>
<font color="#400080">征途未尽马蹄尽，不见行人边草黄。（第十六拍）<BR><BR>
<font color="#400080">行尽胡天千万里，惟见黄沙白云起。马饥跑雪衔草根，<BR>
</font></big>
<font color="#400080">人渴敲冰饮流水。燕山仿佛辨烽戍，鼙鼓如闻汉家垒。<BR>
</font></big>
<font color="#400080">努力前程是帝乡，生前免向胡中死。（第十七拍）<BR><BR>
<font color="#400080">归来故乡见亲族，田园半芜春草绿。明烛重然煨烬灰，<BR>
</font></big>
<font color="#400080">寒泉更洗沉泥玉。载持巾栉礼仪好，一弄丝桐生死足。<BR>
</font></big>
<font color="#400080">出入关山十二年，哀情尽在胡笳曲。（第十八拍）<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_48 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・飞龙引二首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">黄帝铸鼎于荆山，炼丹砂，丹砂成黄金。<BR>
</font></big>
<font color="#400080">骑龙飞上太清家，云愁海思令人嗟。宫中彩女颜如花，<BR>
</font></big>
<font color="#400080">飘然挥手凌紫霞。从风纵体登銮车。登銮车，侍轩辕，<BR>
</font></big>
<font color="#400080">遨游青天中，其乐不可言。<br><BR>
<font color="#400080">鼎湖流水清且闲，轩辕去时有弓剑。古人传道留其间，<BR>
</font></big>
<font color="#400080">后宫婵娟多花颜。乘鸾飞烟亦不还，骑龙攀天造天关。<BR>
</font></big>
<font color="#400080">造天关，闻天语，长云河车载玉女。载玉女，过紫皇，<BR>
</font></big>
<font color="#400080">紫皇乃赐白兔所捣之药，后天而老凋三光。<BR>
</font></big>
<font color="#400080">下视瑶池见王母，蛾眉萧飒如秋霜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_49 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・乌夜啼引】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">秦乌啼哑哑，夜啼长安吏人家。吏人得罪囚在狱，<BR>
</font></big>
<font color="#400080">倾家卖产将自赎。少妇起听夜啼乌，知是官家有赦书。<BR>
</font></big>
<font color="#400080">下床心喜不重寐，未明上堂贺舅姑。少妇语啼乌，<BR>
</font></big>
<font color="#400080">汝啼慎勿虚。借汝庭树作高巢，年年不令伤尔雏。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_50 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・宛转歌】<a
href="authers/qzz_0000.htm" target="_blank"></font><font size="3" color="#0080FF"><font face="黑体">郎大家宋氏</font></a></big> 
<br>
</font><br>
<font color="#400080">风已清，月朗琴复鸣。掩抑非千态，殷勤是一声。<BR>
</font></big>
<font color="#400080">歌宛转，宛转和且长。愿为双鸿鹄，比翼共翱翔。<br><BR>
<font color="#400080">日已暮，长檐鸟应度。此时望君君不来，<BR>
</font></big>
<font color="#400080">此时思君君不顾。歌宛转，宛转那能异栖宿。<BR>
</font></big>
<font color="#400080">愿为形与影，出入恒相逐。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_51 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・宛转歌二首】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">星参差，月二八，灯五枝。黄鹤瑶琴将别去，<BR>
</font></big>
<font color="#400080">芙蓉羽帐惜空垂。歌宛转，宛转恨无穷。愿为波与浪，<BR>
</font></big>
<font color="#400080">俱起碧流中。<br> <BR>
<font color="#400080">晓将近，黄姑织女银河尽。九华锦衾无复情，<BR>
</font></big>
<font color="#400080">千金宝镜谁能引。歌宛转，宛转伤别离。愿作杨与柳，<BR>
</font></big>
<font color="#400080">同向玉窗垂。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷23_52 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・宛转行】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">华屋重翠幄，绮席雕象床。远漏微更疏，薄衾中夜凉。<BR>
</font></big>
<font color="#400080">炉氲暗裴回，寒灯背斜光。妍姿结宵态，寝臂幽梦长。<BR>
</font></big>
<font color="#400080">宛转复宛转，忆忆更未央。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_53 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・王敬伯歌】<a
href="authers/qzz_0645.htm" target="_blank"></font><font size="3" color="#0080FF"><font face="黑体">李端</font></a></big> 
<br>
</font><br>
<font color="#400080">妾本舟中客，闻君江上琴。君初感妾叹，妾亦感君心。<BR>
</font></big>
<font color="#400080">遂出合欢被，同为交颈禽。传杯惟畏浅，接膝犹嫌远。<BR>
</font></big>
<font color="#400080">侍婢奏箜篌，女郎歌宛转。宛转怨如何，中庭霜渐多。<BR>
</font></big>
<font color="#400080">霜多叶可惜，昨日非今夕。徒结万里欢，终成一宵客。<BR>
</font></big>
<font color="#400080">王敬伯，渌水青山从此隔。
<P><big><font size="3" face="黑体" color="#000080"><strong><em>&nbsp;&nbsp; 卷23_54 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・三峡流泉歌】<a
href="authers/qzz_0000.htm" target="_blank"></font><font size="3" color="#0080FF"><font face="黑体">李季兰</font></a></big> 
<br>
</font><br>
<font color="#400080">妾家本住巫山云，巫山流水常自闻。玉琴弹出转寥椋<BR>
</font></big>
<font color="#400080">直似当时梦中听。三峡流泉几千里，一时流入深闺里。<BR>
</font></big>
<font color="#400080">巨石奔崖指下生，飞波走浪弦中起。初疑喷涌含雷风，<BR>
</font></big>
<font color="#400080">又似呜咽流不通。回湍曲濑势将尽，时复滴沥平沙中。<BR>
</font></big>
<font color="#400080">忆昔阮公为此曲，能使仲容听不足。一弹既罢复一弹，<BR>
</font></big>
<font color="#400080">愿似流泉镇相续。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷23_55 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・风入松歌】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">西岭松声落日秋，千枝万叶风飕v。美人援琴弄成曲，<BR>
</font></big>
<font color="#400080">写得松间声断续。声断续，清我魂，流波坏陵安足论。<BR>
</font></big>
<font color="#400080">美人夜坐月明里，含少商兮照清徵。风何凄兮飘m，<BR>
</font></big>
<font color="#400080">搅寒松兮又夜起。夜未央，曲何长，金徽更促声泱泱。<BR>
</font></big>
<font color="#400080">何人此时不得意，意苦弦悲闻客堂。<BR>
<P><big><font size="3" face="黑体" color="#000080"><strong><em>&nbsp;&nbsp; 卷23_56 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・秋风引】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">何处秋风至，萧萧送雁群。朝来入庭树，孤客最先闻。
<P><big><font size="3" face="黑体" color="#000080"><strong><em>&nbsp;&nbsp; 卷23_57 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・明月引】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">洞庭波起兮鸿雁翔，风瑟瑟兮野苍苍。<BR>
</font></big>
<font color="#400080">浮云卷霭，明月流光。荆南兮赵北，碣石兮潇湘。<BR>
</font></big>
<font color="#400080">澄清规于万里，照离思于千行。横桂枝于西第，<BR>
</font></big>
<font color="#400080">绕菱花于北堂。高楼思妇，飞盖君王。文姬绝域，<BR>
</font></big>
<font color="#400080">侍子他乡。见胡鞍之似练，知汉剑之如霜。<BR>
</font></big>
<font color="#400080">试登高而极目，莫不变而回肠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_58 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・明月歌】<a
href="authers/qzz_0154.htm" target="_blank"></font><font size="3" color="#0080FF"><font face="黑体">阎朝隐</font></a></big> 
<br>
</font><br>
<font color="#400080">梅花雪白柳叶黄，云雾四起月苍苍，箭水泠泠刻漏长。<BR>
</font></big>
<font color="#400080">挥玉指，拂罗裳，为君一奏楚明光。<BR>
<P><big><font size="3" face="黑体" color="#000080"><strong><em>&nbsp;&nbsp; 卷23_59 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・绿竹引】<a
href="authers/qzz_0130.htm" target="_blank"></font><font size="3" color="#0080FF"><font face="黑体">宋之问</font></a></big> 
<br>
</font><br>
<font color="#400080">青溪绿潭潭水侧，修竹婵娟同一色。徒生仙实凤不游，<BR>
</font></big>
<font color="#400080">老死空山人讵识。妙年秉愿逃俗纷，归卧嵩丘弄白云。<BR>
</font></big>
<font color="#400080">含情傲慰心目，何可一日无此君。<BR>
<P><big><font size="3" face="黑体" color="#000080"><strong><em>&nbsp;&nbsp; 卷23_60 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・山人劝酒】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">苍苍云松，落落绮皓。春风尔来为阿谁，<BR>
</font></big>
<font color="#400080">胡蝶忽然满芳草。秀眉霜雪颜桃花，骨青髓绿长美好。<BR>
</font></big>
<font color="#400080">称是秦时避世人，劝酒相欢不知老。各守兔鹿志，<BR>
</font></big>
<font color="#400080">耻随龙虎争。H起佐太子，汉王乃复惊。顾谓戚夫人，<BR>
</font></big>
<font color="#400080">彼翁羽翼成。归来南山下，泛若云无情。举觞酹巢由，<BR>
</font></big>
<font color="#400080">洗耳何独清。浩歌望嵩岳，意气还相倾。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_61 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・幽涧泉】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">拂彼白石，弹吾素琴。幽涧愀兮流泉深，<BR>
</font></big>
<font color="#400080">善手明徽高张清。心寂历似千古，松飕v兮万寻。<BR>
</font></big>
<font color="#400080">中见愁猿吊影而危处兮，叫秋木而长吟。<BR>
</font></big>
<font color="#400080">客有哀时失志而听者，泪淋浪以沾襟。乃缉商缀羽，<BR>
</font></big>
<font color="#400080">潺成音。吾但写声发情于妙指，殊不知此曲之古今。<BR>
</font></big>
<font color="#400080">幽涧泉，鸣深林。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷23_62 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・龙宫操】<a
href="authers/qzz_0586.htm" target="_blank"></font><font size="3" color="#0080FF"><font face="黑体">顾况</font></a></big> 
<br>
</font><br>
<font color="#400080">龙宫月明光参差，精卫衔石东飞时，鲛人织绡采藕丝。<BR>
</font></big>
<font color="#400080">翻江倒海倾吴蜀，汉女江妃杳相续，龙王宫中水不足。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷23_63 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・飞鸢操】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">鸢飞杳杳青云里，鸢鸣萧萧风四起。旗尾飘扬势渐高，<BR>
</font></big>
<font color="#400080">箭头砉划声相似。长空悠悠霁日悬，六翮不动凝飞烟。<BR>
</font></big>
<font color="#400080">游A翔雁出其下，庆云清景相回旋。忽闻饥乌一噪聚，<BR>
</font></big>
<font color="#400080">瞥下云中争腐鼠。腾音砺吻相喧呼，仰天大吓疑鸳雏。<BR>
</font></big>
<font color="#400080">畏人避犬投高处，俯啄无声犹屡顾。青鸟自爱玉山禾，<BR>
</font></big>
<font color="#400080">仙禽徒贵华亭露。朴晌３蚕蚰菏保吮ジ苟卓葜Α<BR>
</font></big>
<font color="#400080">游童挟弹一麾肘，臆碎羽分人不悲。天生众禽各有类，<BR>
</font></big>
<font color="#400080">威凤文章在仁义。鹰隼仪形蝼蚁心，虽能戾天何足贵。
<P><big><font size="3" face="黑体" color="#000080"><strong><em>&nbsp;&nbsp; 卷23_64 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・升仙操】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">嬴女去秦宫，琼箫生碧空。凤台闭烟雾，鸾吹飘天风。<BR>
</font></big>
<font color="#400080">复闻周太子，亦遇浮丘公。丛簧发仙弄，轻举紫霞中。<BR>
</font></big>
<font color="#400080">浊世不久住，清都路何穷。一去霄汉上，世人那得逢。
<P><big><font size="3" face="黑体" color="#000080"><strong><em>&nbsp;&nbsp; 卷23_65 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・司马相如琴歌】<a
href="authers/qzz_1040.htm" target="_blank"></font><font size="3" color="#0080FF"><font face="黑体">张祜</font></a></big> 
<br>
</font><br>
<font color="#400080">凤兮凤兮非无凰，山重水阔不可量。<br>梧桐结阴在朝阳，濯羽弱水鸣高翔。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷23_66 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・霍将军】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">长安甲第高入云，谁家居住霍将军。日晚朝回拥宾从，<BR>
</font></big>
<font color="#400080">路傍揖拜何纷纷。莫言炙手手可热，须臾火尽灰亦灭。<BR>
</font></big>
<font color="#400080">莫言贫贱即可欺，人生富贵自有时。一朝天子赐颜色，<BR>
</font></big>
<font color="#400080">世上悠悠应自知。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷23_67 </em></strong></font><font
face="黑体" color="#800080"> </font><font size="4" color="#800080" face="宋体">【琴曲歌辞・琴歌】<a
href="authers/qzz_0586.htm" target="_blank"></font><font size="3" color="#0080FF"><font face="黑体">顾况</font></a></big> 
<br>
</font><br>
<font color="#400080">琴调秋些，胡风绕雪。峡泉声咽，佳人愁些。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
