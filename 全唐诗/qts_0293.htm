<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百九十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百九十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷293_1 </em></strong></font><font
face="黑体" color="#800080"> </font><font size="4" color="#800080" face="宋体">【送郑明府贬岭南】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">青枫江色晚，楚客独伤春。共对一尊酒，相看万里人。<BR>
</font></big>
<font color="#400080">猜嫌成谪宦，正直不防身。莫畏炎方久，年年雨露新。
<P><big><font size="3" face="黑体" color="#000080"><strong><em>&nbsp;&nbsp; 卷293_2 </em></strong></font><font
face="黑体" color="#800080"> </font><font size="4" color="#800080" face="宋体">【寄卫明府常见短靴褐裘，又务持诵是以有末句之赠】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">柴桑官舍近东林，儿稚初髫即道心。侧寄绳床嫌凭几，<BR>
</font></big>
<font color="#400080">斜安苔帻懒穿簪。高僧静望山僮逐，走吏喧来水鸭沈。<BR>
</font></big>
<font color="#400080">翠竹黄花皆佛性，莫教尘境误相侵。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_3 </em></strong></font><font
face="黑体" color="#800080"> </font><font size="4" color="#800080" face="宋体">【酬李端校书见赠】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">绿槐垂穗乳乌飞，忽忆山中独未归。青镜流年看发变，<BR>
</font></big>
<font color="#400080">白云芳草与心违。乍逢酒客春游惯，久别林僧夜坐稀。<BR>
</font></big>
<font color="#400080">昨日闻君到城阙，莫将簪弁胜荷衣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_4 </em></strong></font><font
face="黑体" color="#800080"> </font><font size="4" color="#800080" face="宋体">【过卢秦卿旧居】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">五柳茅茨楚国贤，桔槔蔬圃水涓涓。黄花寒后难逢蝶。<BR>
</font></big>
<font color="#400080">红叶晴来忽有蝉。韩康助采君臣药，支遁同看内外篇。<BR>
</font></big>
<font color="#400080">为问潜夫空著论，如何侍从赋甘泉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_5 </em></strong></font><font
face="黑体" color="#800080"> </font><font size="4" color="#800080" face="宋体">【秋园】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">伤秋不是惜年华，别忆春风碧玉家。<br>强向衰丛见芳意，茱萸红实似繁花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷293_6 </em></strong></font><font
face="黑体" color="#800080"> </font><font size="4" color="#800080" face="宋体">【送王使君赴太原拜节度副使】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">新从刘太尉，结束向并州。络脑青丝骑，盘囊锦带钩。<BR>
</font></big>
<font color="#400080">出关逢将校，下岭拥戈矛。匣闭黄云冷，山传画角秋。<BR>
</font></big>
<font color="#400080">剑锋将破虏，函道罢登楼。岂作书生老，当封万户侯。<br>
<P><big><font size="3" face="黑体" color="#000080"><strong><em>&nbsp;&nbsp; 卷293_7 </em></strong></font><font
face="黑体" color="#800080"> </font><font size="4" color="#800080" face="宋体">【拟百劳歌】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">朱丝纽弦金点杂，双蒂芙蓉共开合。谁家稚女著罗裳，<BR>
</font></big>
<font color="#400080">红粉青眉娇暮妆。木难作床牙作席，云母屏风光照壁。<BR>
</font></big>
<font color="#400080">玉颜年几新上头，回身敛笑多自羞。红销月落不复见，<BR>
</font></big>
<font color="#400080">可惜当时谁拂面。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷293_8 </em></strong></font><font
face="黑体" color="#800080"> </font><font size="4" color="#800080" face="宋体">【迎神】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">吉日兮临水，沐青兰兮白芷。假山鬼兮请东皇，<BR>
</font></big>
<font color="#400080">托灵均兮邀帝子。吹参差兮正苦。舞婆娑兮未已。<BR>
</font></big>
<font color="#400080">鸾旌圆盖望欲来，山雨霏霏江浪起。神既降兮我独知，<BR>
</font></big>
<font color="#400080">目成再拜为陈词。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷293_9 </em></strong></font><font
face="黑体" color="#800080"> </font><font size="4" color="#800080" face="宋体">【送神】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">神之去，回风袅袅云容与。桂尊瑶席不复陈，<BR>
</font></big>
<font color="#400080">苍山绿水暮愁人。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷293_10 </em></strong></font><font
face="黑体" color="#800080"> </font><font size="4" color="#800080" face="宋体">【残莺百啭歌同王员外耿拾遗吉中孚李端游慈恩各赋一物】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">残莺一何怨，百啭相寻续。始辨下将高，稍分长复促。<BR>
</font></big>
<font color="#400080">绵蛮巧状语，机节终如曲。野客赏应迟，幽僧闻讵足。<BR>
</font></big>
<font color="#400080">禅斋深树夏阴清，零落空馀三两声。金谷筝中传不似，<BR>
</font></big>
<font color="#400080">山阳笛里写难成。忆昨乱啼无远近，晴宫晓色偏相引。<BR>
</font></big>
<font color="#400080">送暖初随柳色来，辞芳暗逐花枝尽。歌残莺，歌残莺，<BR>
</font></big>
<font color="#400080">悠然万感生。谢x羁怀方一听，何郎闲吟本多情。<BR>
</font></big>
<font color="#400080">乃知众鸟非俦比，暮噪晨鸣倦人耳。共爱奇音那可亲，<BR>
</font></big>
<font color="#400080">年年出谷待新春。此时断绝为君惜，明日玄蝉催发白。
<P><big><font size="3" face="黑体" color="#000080"><strong><em>&nbsp;&nbsp; 卷293_11 </em></strong></font><font
face="黑体" color="#800080"> </font><font size="4" color="#800080" face="宋体">【过终南柳处士】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">云起山苍苍，林居萝薜荒。幽人老深境，素发与青裳。<BR>
</font></big>
<font color="#400080">雨涤莓苔绿，风摇松桂香。洞泉分溜浅，岩笋出丛长。<BR>
</font></big>
<font color="#400080">败屦安松砌，馀棋在石床。书名一为别，还路已堪伤。
<P><big><font size="3" face="黑体" color="#000080"><strong><em>&nbsp;&nbsp; 卷293_12 </em></strong></font><font
face="黑体" color="#800080"> </font><font size="4" color="#800080" face="宋体">【春送郭大之官】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">明府之官官舍春，春风辞我两三人。<br>可怜江县闲无事，手板支颐独咏贫。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷293_13 </em></strong></font><font
face="黑体" color="#800080"> </font><font size="4" color="#800080" face="宋体">【送郑锡（曙曾事此公季父）】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">汉阳云树清无极，蜀国风烟思不堪。<br>莫怪别君偏有泪，十年曾事晋征南。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷293_14 </em></strong></font><font
face="黑体" color="#800080"> </font><font size="4" color="#800080" face="宋体">【同张参军喜李尚书寄新琴】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">新琴传凤凰，晴景称高张。白玉连徽净，朱丝系爪长。<BR>
</font></big>
<font color="#400080">轻埃随拂拭，杂籁满铿锵。暗想山泉合，如亲兰蕙芳。<BR>
</font></big>
<font color="#400080">正声消郑卫，古状掩笙簧。远识贤人意，清风愿激扬。
<P><big><font size="3" face="黑体" color="#000080"><strong><em>&nbsp;&nbsp; 卷293_15 </em></strong></font><font
face="黑体" color="#800080"> </font><font size="4" color="#800080" face="宋体">【苦热】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">暑气发炎州，焦烟远未收。啸风兼炽焰，挥汗讶成流。<BR>
</font></big>
<font color="#400080">鹳鹊投林尽，龟鱼拥石稠。漱泉齐饮酎，衣葛剧兼裘，<BR>
</font></big>
<font color="#400080">长簟贪欹枕，轻巾懒挂头。招商如有曲，一为取新秋。
<P><big><font size="3" face="黑体" color="#000080"><strong><em>&nbsp;&nbsp; 卷293_16 </em></strong></font><font
face="黑体" color="#800080"> </font><font size="4" color="#800080" face="宋体">【送人归黔府】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">伏波箫鼓水云中，长戟如霜大旆红。<br>油幕晓开飞鸟绝，翩翩上将独趋风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷293_17 </em></strong></font><font
face="黑体" color="#800080"> </font><font size="4" color="#800080" face="宋体">【杂兴】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">月没辽城暗出师，双龙金角晓天悲。<br>黄尘满目随风散，不认将军燕尾旗。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷293_18 </em></strong></font><font
face="黑体" color="#800080"> </font><font size="4" color="#800080" face="宋体">【岁暮怀崔峒耿】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">腊月江天见春色，白花青柳疑寒食。<br>洛阳旧社各东西，楚国游人不相识。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷293_19 </em></strong></font><font
face="黑体" color="#800080"> </font><font size="4" color="#800080" face="宋体">【观妓】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">翠蛾红脸不胜情，管绝弦馀发一声。<br>银烛摇摇尘暗下，却愁红粉泪痕生。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷293_20 </em></strong></font><font
face="黑体" color="#800080"> </font><font size="4" color="#800080" face="宋体">【过长林湖西酒家】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">湖草青青三两家，门前桃杏一般花。<br>迁人到处唯求醉，闻说渔翁有酒赊。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷293_21 </em></strong></font><font
face="黑体" color="#800080"> </font><font size="4" color="#800080" face="宋体">【过阎采病居】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">每逢佳节何曾坐，唯有今年不得游。<br>张邴卧来休送客，菊花枫叶向谁秋。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷293_22 </em></strong></font><font
face="黑体" color="#800080"> </font><font size="4" color="#800080" face="宋体">【送程秀才】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">悠悠多路岐，相见又别离。东风催节换，焰焰春阳散。<BR>
</font></big>
<font color="#400080">楚草渐烟绵，江云亦芜漫。送子恨何穷，故关如梦中。<BR>
</font></big>
<font color="#400080">游人尽还北，旅雁辞南国。枫树几回青，逐臣归不得。
<P><big><font size="3" face="黑体" color="#000080"><strong><em>&nbsp;&nbsp; 卷293_23 </em></strong></font><font
face="黑体" color="#800080"> </font><font size="4" color="#800080" face="宋体">【长林令卫象饧丝结歌】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">主人雕盘盘素丝，寒女眷眷墨子悲。乃言假使饧为之，<BR>
</font></big>
<font color="#400080">八珍重沓失颜色。手援玉箸不敢持，始状芙蓉新出水。<BR>
</font></big>
<font color="#400080">仰坼重衣倾万蕊，又如合欢交乱枝，红茸向暮花参差。<BR>
</font></big>
<font color="#400080">吴蚕络茧抽尚绝，细缕纤毫看欲灭。雪发羞垂倭堕鬟，<BR>
</font></big>
<font color="#400080">绣囊畏并茱萸结。我爱此丝巧，妙绝世间无，<BR>
</font></big>
<font color="#400080">为君作歌陈座隅。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷293_24 </em></strong></font><font
face="黑体" color="#800080"> </font><font size="4" color="#800080" face="宋体">【酬崔峒见寄（一作江湖秋思）】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">趋陪禁掖雁行随，迁放江潭鹤发垂。素浪遥疑太液水，<BR>
</font></big>
<font color="#400080">青枫忽似万年枝。嵩南春遍愁魂梦。壶口云深隔路岐。<BR>
</font></big>
<font color="#400080">共望汉朝多沛泽，苍蝇早晚得先知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_25 </em></strong></font><font
face="黑体" color="#800080"> </font><font size="4" color="#800080" face="宋体">【闻春雷】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">水国春雷早，阗阗若众车。自怜迁逐者，犹滞蛰藏馀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_26 </em></strong></font><font
face="黑体" color="#800080"> </font><font size="4" color="#800080" face="宋体">【晚秋西省寄上李韩二舍人】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">昼漏传清唱，天恩禁旅秋。雁亲承露掌，砧隔曝衣楼。<BR>
</font></big>
<font color="#400080">赐膳中人送，馀香侍女收。仍闻劳上直，晚步凤池头。
<P><big><font size="3" face="黑体" color="#000080"><strong><em>&nbsp;&nbsp; 卷293_27 </em></strong></font><font
face="黑体" color="#800080"> </font><font size="4" color="#800080" face="宋体">【下武昌江行望涔阳】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">悠悠次楚乡，楚口下涔阳。雪隐洲渚暗，沙高芦荻黄。<BR>
</font></big>
<font color="#400080">渔人共留滞，水鸟自喧翔。怀土年空尽，春风又淼茫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_28 </em></strong></font><font
face="黑体" color="#800080"> </font><font size="4" color="#800080" face="宋体">【送史申之峡州】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">峡口巴江外，无风浪亦翻。蒹葭新有雁，云雨不离猿。<BR>
</font></big>
<font color="#400080">行客思乡远，愁人赖酒昏。檀郎好联句，共滞谢家门。<br>
<P><big><font size="3" face="黑体" color="#000080"><strong><em>&nbsp;&nbsp; 卷293_29 </em></strong></font><font
face="黑体" color="#800080"> </font><font size="4" color="#800080" face="宋体">【送王闰】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">相送临寒水，苍然望故关。江芜连梦泽，楚雪入商山。<BR>
</font></big>
<font color="#400080">话我他年旧，看君此日还。因将自悲泪，一洒别离间。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_30 </em></strong></font><font
face="黑体" color="#800080"> </font><font size="4" color="#800080" face="宋体">【江园书事寄卢纶】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">种柳南江边，闭门三四年。艳花那胜竹，凡鸟不如蝉。<BR>
</font></big>
<font color="#400080">嗜酒渐婴渴，读书多欲眠。平生故交在，白首远相怜。
<P><big><font size="3" face="黑体" color="#000080"><strong><em>&nbsp;&nbsp; 卷293_31 </em></strong></font><font
face="黑体" color="#800080"> </font><font size="4" color="#800080" face="宋体">【送郑况往淮南】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">西楚见南关，苍苍落日间。云离大雷树，潮入秣陵山。<BR>
</font></big>
<font color="#400080">登戍因高望，停桡放溜闲。陈公有贤榻，君去岂空还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_32 </em></strong></font><font
face="黑体" color="#800080"> </font><font size="4" color="#800080" face="宋体">【题江陵临沙驿楼】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">江天清更愁，风柳入江楼。雁惜楚山晚，蝉知秦树秋。<BR>
</font></big>
<font color="#400080">凄凉多独醉，零落半同游。岂复平生意，苍然兰杜洲。<br>
<P><big><font size="3" face="黑体" color="#000080"><strong><em>&nbsp;&nbsp; 卷293_33 </em></strong></font><font
face="黑体" color="#800080"> </font><font size="4" color="#800080" face="宋体">【新蝉（一作耿诗）】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">今朝蝉忽鸣，迁客若为情。便觉一年老，能令万感生。<BR>
</font></big>
<font color="#400080">微风方满树，落日稍沉城。为问同怀者，凄凉听几声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_34 </em></strong></font><font
face="黑体" color="#800080"> </font><font size="4" color="#800080" face="宋体">【送张弋】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">拥棹江天旷，苍然下郢城。冰霜葭I变，云泽鹧鸪鸣。<BR>
</font></big>
<font color="#400080">酒倦临流醉，人逢置榻迎。尝闻藉东观，不独鲁诸生。
<P><big><font size="3" face="黑体" color="#000080"><strong><em>&nbsp;&nbsp; 卷293_35 </em></strong></font><font
face="黑体" color="#800080"> </font><font size="4" color="#800080" face="宋体">【送僧无言归山】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">袈裟出尘外，山径几盘缘。人到白云树，鹤沉青草田。<BR>
</font></big>
<font color="#400080">龛泉朝请盥，松籁夜和禅。自昔闻多学，逍遥注一篇。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_36 </em></strong></font><font
face="黑体" color="#800080"> </font><font size="4" color="#800080" face="宋体">【和卢校书文若早入使院书事】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">解带独裴回，秋风如水来。轩墀湿繁露，琴几拂轻埃。<BR>
</font></big>
<font color="#400080">晨鸟犹在叶，夕虫馀□苔。苍然发高兴，相仰坐难陪。<br>
<P><big><font size="3" face="黑体" color="#000080"><strong><em>&nbsp;&nbsp; 卷293_37 </em></strong></font><font
face="黑体" color="#800080"> </font><font size="4" color="#800080" face="宋体">【送史泽之长沙】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">谢x怀西府，单车触火云。野蕉依戍客，庙竹映湘君。<BR>
</font></big>
<font color="#400080">梦渚巴山断，长沙楚路分。一杯从别后，风月不相闻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_38 </em></strong></font><font
face="黑体" color="#800080"> </font><font size="4" color="#800080" face="宋体">【田家】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">田家喜雨足，邻老相招携。泉溢沟塍坏，麦高桑柘低。<BR>
</font></big>
<font color="#400080">呼儿催放犊，宿客待烹鸡。搔首蓬门下，如将轩冕齐。
<P><big><font size="3" face="黑体" color="#000080"><strong><em>&nbsp;&nbsp; 卷293_39 </em></strong></font><font
face="黑体" color="#800080"> </font><font size="4" color="#800080" face="宋体">【送卢堪】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">羁贫不易去，此日始西东。旅舍秋霖叶，行人寒草风。<BR>
</font></big>
<font color="#400080">酒醒馀恨在，野饯暂游同。莫使祢生刺，空留怀袖中。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_40 </em></strong></font><font
face="黑体" color="#800080"> </font><font size="4" color="#800080" face="宋体">【送柳震入蜀】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">粉堞连青气，喧喧杂万家。夷人祠竹节，蜀鸟乳桐花。<BR>
</font></big>
<font color="#400080">酒报新丰景，琴迎抵峡斜。多闻滞游客，不似在天涯。<br>
<P><big><font size="3" face="黑体" color="#000080"><strong><em>&nbsp;&nbsp; 卷293_41 </em></strong></font><font
face="黑体" color="#800080"> </font><font size="4" color="#800080" face="宋体">【送李嘉v正字括图书兼往扬州觐省】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">不事兰台贵，全多韦带风。儒官比刘向，使者得陈农。<BR>
</font></big>
<font color="#400080">晚烧平芜外，朝阳叠浪东。归来喜调膳，寒笋出林中。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_42 </em></strong></font><font
face="黑体" color="#800080"> </font><font size="4" color="#800080" face="宋体">【送刘侍御】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">狱成收夜烛，整豸出登车。黄叶辞荆楚，青山背汉初。<BR>
</font></big>
<font color="#400080">早朝新羽卫，晚下步徒胥。应念长沙谪，思乡不食鱼。
<P><big><font size="3" face="黑体" color="#000080"><strong><em>&nbsp;&nbsp; 卷293_43 </em></strong></font><font
face="黑体" color="#800080"> </font><font size="4" color="#800080" face="宋体">【送庞判官赴黔中】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">天远风烟异，西南见一方。乱山来蜀道，诸水出辰阳。<BR>
</font></big>
<font color="#400080">堆案青油暮，看棋画角长。论文谁可制，记室有何郎。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_44 </em></strong></font><font
face="黑体" color="#800080"> </font><font size="4" color="#800080" face="宋体">【送人游岭南】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">万里南游客，交州见柳条。逢迎人易合，时日酒能消。<BR>
</font></big>
<font color="#400080">浪晓浮青雀，风温解黑貂。囊金如未足，莫恨故乡遥。<br>
<P><big><font size="3" face="黑体" color="#000080"><strong><em>&nbsp;&nbsp; 卷293_45 </em></strong></font><font
face="黑体" color="#800080"> </font><font size="4" color="#800080" face="宋体">【送曹同椅】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">青春三十馀，众艺尽无如。中散诗传画，将军扇续书。<BR>
</font></big>
<font color="#400080">楚田晴下雁，江日暖游鱼。惆怅空相送，欢游自此疏。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_46 </em></strong></font><font
face="黑体" color="#800080"> </font><font size="4" color="#800080" face="宋体">【送鄂州张别驾襄阳觐省】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">苍苍岘亭路，腊月汉阳春。带雪半山寺，行沙隔水人。<BR>
</font></big>
<font color="#400080">王祥因就宦，莱子不违亲。正恨殊乡别，千条楚柳新。
<P><big><font size="3" face="黑体" color="#000080"><strong><em>&nbsp;&nbsp; 卷293_47 </em></strong></font><font
face="黑体" color="#800080"> </font><font size="4" color="#800080" face="宋体">【送魏季羔游长沙觐兄】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">芦荻湘江水，萧萧万里秋。鹤高看迥野，蝉远入中流。<BR>
</font></big>
<font color="#400080">访友多成滞，携家不厌游。惠连仍有作，知得从兄酬。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_48 </em></strong></font><font
face="黑体" color="#800080"> </font><font size="4" color="#800080" face="宋体">【杂言】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">伏馀西景移，风雨洒轻。燕拂青芜地，蝉鸣红叶枝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_49 </em></strong></font><font
face="黑体" color="#800080"> </font><font size="4" color="#800080" face="宋体">【玩花与卫象同醉】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">衰鬓千茎雪，他乡一树花。今朝与君醉，忘却在长沙。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_50 </em></strong></font><font
face="黑体" color="#800080"> </font><font size="4" color="#800080" face="宋体">【送王尊师归湖州】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">烟芜满洞青山绕，幢节飘空紫凤飞。金阙乍看迎日丽，<BR>
</font></big>
<font color="#400080">玉箫遥听隔花微。多开石髓供调膳，时御霓裳奉易衣。<BR>
</font></big>
<font color="#400080">莫学辽东华表上，千年始欲一回归。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_51 </em></strong></font><font
face="黑体" color="#800080"> </font><font size="4" color="#800080" face="宋体">【九日洛东亭】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">风息斜阳尽，游人曲落间。采花因覆酒，行草转看山。<BR>
</font></big>
<font color="#400080">柳散新霜下，天晴早雁还。伤秋非骑省，玄发白成斑。<br>
<P><big><font size="3" face="黑体" color="#000080"><strong><em>&nbsp;&nbsp; 卷293_52 </em></strong></font><font
face="黑体" color="#800080"> </font><font size="4" color="#800080" face="宋体">【九日送人】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">送人冠獬豸，值节佩茱萸。均赋征三壤，登车出五湖。<BR>
</font></big>
<font color="#400080">水风凄落日，岸叶飒衰芜。自恨尘中使，何因在路隅。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_53 </em></strong></font><font
face="黑体" color="#800080"> </font><font size="4" color="#800080" face="宋体">【哭王注】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">已叹漳滨卧，何言驻隙难。异才伤促短，诸友哭门阑。<BR>
</font></big>
<font color="#400080">古道松声暮，荒阡草色寒。延陵今葬子，空使鲁人观。
<P><big><font size="3" face="黑体" color="#000080"><strong><em>&nbsp;&nbsp; 卷293_54 </em></strong></font><font
face="黑体" color="#800080"> </font><font size="4" color="#800080" face="宋体">【遇谷口道士】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">一见林中客，闲知州县劳。白云秋色远，苍岭夕阳高。<BR>
</font></big>
<font color="#400080">自说名因石，谁逢手种桃。丹经倘相授，何用恋青袍。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_55 </em></strong></font><font
face="黑体" color="#800080"> </font><font size="4" color="#800080" face="宋体">【喜外弟卢纶见宿】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">静夜四无邻，荒居旧业贫。雨中黄叶树，灯下白头人。<BR>
</font></big>
<font color="#400080">以我独沈久，愧君相见频。平生自有分，况是蔡家亲。<br>
<P><big><font size="3" face="黑体" color="#000080"><strong><em>&nbsp;&nbsp; 卷293_56 </em></strong></font><font
face="黑体" color="#800080"> </font><font size="4" color="#800080" face="宋体">【深上人见访忆李端】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">雁稀秋色尽，落日对寒山。避事多称疾，留僧独闭关。<BR>
</font></big>
<font color="#400080">心归尘俗外，道胜有无间。仍忆东林友，相期久不还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_57 </em></strong></font><font
face="黑体" color="#800080"> </font><font size="4" color="#800080" face="宋体">【宿青龙寺故昙上人院】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">年深宫院在，旧客自相逢。闭户临寒竹，无人有夜钟。<BR>
</font></big>
<font color="#400080">降龙今已去，巢鹤竟何从。坐见繁星晓，凄凉识旧峰。
<P><big><font size="3" face="黑体" color="#000080"><strong><em>&nbsp;&nbsp; 卷293_58 </em></strong></font><font
face="黑体" color="#800080"> </font><font size="4" color="#800080" face="宋体">【送张炼师还峨嵋山】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">太一天坛天柱西，垂萝为幌石为梯。前登灵境青霄绝，<BR>
</font></big>
<font color="#400080">下视人间白日低。松籁万声和管磬，丹光五色杂虹霓。<BR>
</font></big>
<font color="#400080">春山一入寻无路，鸟响烟深水满溪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_59 </em></strong></font><font
face="黑体" color="#800080"> </font><font size="4" color="#800080" face="宋体">【逢江客问南中故人因以诗寄】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">南客何时去，相逢问故人。望乡空泪落，嗜酒转家贫。<BR>
</font></big>
<font color="#400080">疏懒辞微禄，东西任老身。上楼多看月，临水共伤春。<BR>
</font></big>
<font color="#400080">五柳终期隐，双鸥自可亲。应怜折腰吏，冉冉在风尘。
<P><big><font size="3" face="黑体" color="#000080"><strong><em>&nbsp;&nbsp; 卷293_60 </em></strong></font><font
face="黑体" color="#800080"> </font><font size="4" color="#800080" face="宋体">【送皋法师】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">江草知寒柳半衰，行吟怨别独迟迟。<br>何人讲席投如意，唯有东林远法师。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷293_61 </em></strong></font><font
face="黑体" color="#800080"> </font><font size="4" color="#800080" face="宋体">【送郑佶归洛阳】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">苍苍楚色水云间，一醉春风送尔还。<br>何处乡心最堪羡，汝南初见洛阳山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷293_62 </em></strong></font><font
face="黑体" color="#800080"> </font><font size="4" color="#800080" face="宋体">【分流水】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">古时愁别泪，滴作分流水。日夜东西流，分流几千里。<BR>
</font></big>
<font color="#400080">通塞两不见，波澜各自起。与君相背飞，去去心如此。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_63 </em></strong></font><font
face="黑体" color="#800080"> </font><font size="4" color="#800080" face="宋体">【和耿拾遗元日观早朝】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">元日争朝阙，奔流若会溟。路尘和薄雾，骑火接低星。<BR>
</font></big>
<font color="#400080">门响双鱼钥，车喧百子铃。冕旒当翠殿，幢戟满彤庭。<BR>
</font></big>
<font color="#400080">积岁方编瑞，乘春即省刑。大官陈禹玉，司历献尧q。<BR>
</font></big>
<font color="#400080">寿酒三觞退，箫韶九奏停。太阳开物象，霈泽及生灵。<BR>
</font></big>
<font color="#400080">南陌高山碧，东方晓气青。自怜扬子贱，归草太玄经。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_64 </em></strong></font><font
face="黑体" color="#800080"> </font><font size="4" color="#800080" face="宋体">【塞下曲】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">寒柳接胡桑，军门向大荒。幕营随月魄，兵气长星芒。<BR>
</font></big>
<font color="#400080">横吹催春酒，重裘隔夜霜。冰开不防虏，青草满辽阳。
<P><big><font size="3" face="黑体" color="#000080"><strong><em>&nbsp;&nbsp; 卷293_65 </em></strong></font><font
face="黑体" color="#800080"> </font><font size="4" color="#800080" face="宋体">【关山月】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">苍茫明月上，夜久光如积。野幕冷胡霜，关楼宿边客。<BR>
</font></big>
<font color="#400080">陇头秋露暗，碛外寒沙白。唯有故乡人，沾裳此闻笛。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_66 </em></strong></font><font
face="黑体" color="#800080"> </font><font size="4" color="#800080" face="宋体">【御制雨后出城观览，敕朝臣已下属和】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">上上开鹑野，师师出凤城。因知圣主念，得遂老农情。<BR>
</font></big>
<font color="#400080">陇麦垂秋合，郊尘得雨清。时新荐玄祖，岁足富苍生。<BR>
</font></big>
<font color="#400080">却马川原静，闻鸡水土平。薰弦歌舜德，和鼎致尧名。<BR>
</font></big>
<font color="#400080">览物欣多稼，垂衣御大明。史官何所录，称瑞满天京。
<P><big><font size="3" face="黑体" color="#000080"><strong><em>&nbsp;&nbsp; 卷293_67 </em></strong></font><font
face="黑体" color="#800080"> </font><font size="4" color="#800080" face="宋体">【奉和常舍人晚秋集贤院即事寄徐薛二侍郎】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">蔼蔼凤凰宫，兰台玉署通。夜霜凝树羽，朝日照相风。<BR>
</font></big>
<font color="#400080">官附三台贵，儒开百氏宗。司言陈禹命，侍讲发尧聪。<BR>
</font></big>
<font color="#400080">香卷青编内，铅分绿字中。缀签从太史，锵揖群公。<BR>
</font></big>
<font color="#400080">池接天泉碧，林交御果红。寒龟登故叶，秋蝶恋疏丛。<BR>
</font></big>
<font color="#400080">颜谢征文并，钟裴直事同。离群惊海鹤，属思怨江枫。<BR>
</font></big>
<font color="#400080">地远姑苏外，山长越绝东。惭当哲匠后，下曲本难工。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_68 </em></strong></font><font
face="黑体" color="#800080"> </font><font size="4" color="#800080" face="宋体">【题鲜于秋林园】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">雨后园林好，幽行迥野通。远山芳草外，流水落花中。<BR>
</font></big>
<font color="#400080">客醉悠悠惯，莺啼处处同。夕阳自一望，日暮杜陵东。<br>
<P><big><font size="3" face="黑体" color="#000080"><strong><em>&nbsp;&nbsp; 卷293_69 </em></strong></font><font
face="黑体" color="#800080"> </font><font size="4" color="#800080" face="宋体">【登秦岭】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">南登秦岭头，回首始堪忧。汉阙青门远，商山蓝水流。<BR>
</font></big>
<font color="#400080">三湘迁客去，九陌故人游。从此思乡泪，双垂不复收。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_70 </em></strong></font><font
face="黑体" color="#800080"> </font><font size="4" color="#800080" face="宋体">【独游寄卫长林】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">草绿春阳动，迟迟泽畔游。恋花同野蝶，爱水剧江鸥。<BR>
</font></big>
<font color="#400080">身外唯须醉，人间尽是愁。那知鸣玉者，不羡卖瓜侯。
<P><big><font size="3" face="黑体" color="#000080"><strong><em>&nbsp;&nbsp; 卷293_71 </em></strong></font><font
face="黑体" color="#800080"> </font><font size="4" color="#800080" face="宋体">【望水】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">高楼晴见水，楚色霭相和。野极空如练，天遥不辨波。<BR>
</font></big>
<font color="#400080">永无人迹到，时有鸟行过。况是苍茫外，残阳照最多。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_72 </em></strong></font><font
face="黑体" color="#800080"> </font><font size="4" color="#800080" face="宋体">【望商山路】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">南见青山道，依然去国时。已甘长避地，谁料有还期。<BR>
</font></big>
<font color="#400080">雨霁残阳薄，人愁独望迟。空残华发在，前事不堪思。<br>
<P><big><font size="3" face="黑体" color="#000080"><strong><em>&nbsp;&nbsp; 卷293_73 </em></strong></font><font
face="黑体" color="#800080"> </font><font size="4" color="#800080" face="宋体">【题落叶】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">霜景催危叶，今朝半树空。萧条故国异，零落旅人同。<BR>
</font></big>
<font color="#400080">飒岸浮寒水，依阶拥夜虫。随风偏可羡，得到洛阳宫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_74 </em></strong></font><font
face="黑体" color="#800080"> </font><font size="4" color="#800080" face="宋体">【寄准上人】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">昨闻归旧寺，暂别欲经年。樵客应同步，邻僧定伴禅。<BR>
</font></big>
<font color="#400080">后峰秋有雪，远涧夜鸣泉。偶与支公论，人间自共传。
<P><big><font size="3" face="黑体" color="#000080"><strong><em>&nbsp;&nbsp; 卷293_75 </em></strong></font><font
face="黑体" color="#800080"> </font><font size="4" color="#800080" face="宋体">【送况上人还荆州，因寄卫侍御象】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">惠持游蜀久，策杖欲西还。共别此宵月，独归何处山。<BR>
</font></big>
<font color="#400080">对鸥沙草畔，洗足野云间。知有玄晖会，斋心受八关。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_76 </em></strong></font><font
face="黑体" color="#800080"> </font><font size="4" color="#800080" face="宋体">【别卢纶（一作纶别曙诗）】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">有月多同赏，无秋不共悲。如何与君别，又是菊黄时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_77 </em></strong></font><font
face="黑体" color="#800080"> </font><font size="4" color="#800080" face="宋体">【雪二首】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">乐游春苑望鹅毛，宫殿如星树似毫。<br>漫漫一川横渭水，太阳初出五陵高。<br>
<br>
<font color="#400080">王屋南崖见洛城，石龛松寺上方平。<br>半山槲叶当窗下，一夜曾闻雪打声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷293_78 </em></strong></font><font
face="黑体" color="#800080"> </font><font size="4" color="#800080" face="宋体">【酬卫长林岁日见呈】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">地暖雪花摧，天春斗柄回。朱泥一丸药，柏叶万年杯。<BR>
</font></big>
<font color="#400080">旅雁辞人去，繁霜满镜来。今朝彩盘上，神燕不须雷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_79 </em></strong></font><font
face="黑体" color="#800080"> </font><font size="4" color="#800080" face="宋体">【杜鹃行（一作杜甫诗）】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">古时杜宇称望帝，魂作杜鹃何微细。跳枝窜叶树木中，<BR>
</font></big>
<font color="#400080">抢翔瞥捩雌随雄。毛衣惨黑自憔悴，众鸟安肯相尊崇。<BR>
</font></big>
<font color="#400080">隳形不敢栖华屋，短翮唯愿巢深丛。穿皮啄朽觜欲秃，<BR>
</font></big>
<font color="#400080">苦饥始得食一虫。谁言养雏不自哺，此语亦足为愚蒙。<BR>
</font></big>
<font color="#400080">声音咽哕若有谓，号啼略与婴儿同。口干垂血转迫促，<BR>
</font></big>
<font color="#400080">似欲上诉于苍穹。蜀人闻之皆起立，至今相效传遗风。<BR>
</font></big>
<font color="#400080">乃知变化不可穷，岂知昔日居深宫，嫔妃左右如花红。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_80 </em></strong></font><font
face="黑体" color="#800080"> </font><font size="4" color="#800080" face="宋体">【寄胡居士】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">日暖风微南陌头，青田红树起春愁。伯劳相逐行人别，<BR>
</font></big>
<font color="#400080">岐路空归野水流。遍地寻僧同看雪，谁期载酒共登楼。<BR>
</font></big>
<font color="#400080">为言惆怅嵩阳寺，明月高松应独游。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_81 </em></strong></font><font
face="黑体" color="#800080"> </font><font size="4" color="#800080" face="宋体">【寒塘】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">晓发梳临水，寒塘坐见秋。乡心正无限，一雁度南楼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_82 </em></strong></font><font
face="黑体" color="#800080"> </font><font size="4" color="#800080" face="宋体">【为李魏公赋谢F公】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">白雪高吟际，青霄远望中。谁言路遐旷，宫徵暗相通。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷293_83 </em></strong></font><font
face="黑体" color="#800080"> </font><font size="4" color="#800080" face="宋体">【梁城老人怨（一作陈羽诗）】<a
href="authers/qzz_0665.htm" target="_blank"></font><font size="3" color="#0080FF"><font face="黑体">司空曙</font></a></big> 
<br>
</font><br>
<font color="#400080">朝为耕种人，暮作刀枪鬼。相看父子血，共染城壕水。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
