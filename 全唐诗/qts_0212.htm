<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百一十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百一十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷212_1 </em></strong></font><font
face="黑体" color="#800080"> </font><font size="4" color="#800080" face="宋体">【宋中遇林虑杨十七山人，因而有别】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">昔余涉漳水，驱车行邺西。遥见林虑山，苍苍戛天倪。<BR>
</font></big>
<font color="#400080">邂逅逢尔曹，说君彼岩栖。萝径垂野蔓，石房倚云梯。<BR>
</font></big>
<font color="#400080">秋韭何青青，药苗数百畦。栗林隘谷口，栝树森回G。<BR>
</font></big>
<font color="#400080">耕耘有山田，纺绩有山妻。人生苟如此，何必组与。<BR>
</font></big>
<font color="#400080">谁谓远相访，曩情殊不迷。檐前举醇醪，灶下烹只鸡。<BR>
</font></big>
<font color="#400080">朔风忽振荡，昨夜寒啼。游子益思归，罢琴伤解携。<BR>
</font></big>
<font color="#400080">出门尽原野，白日黯已低。始惊道路难，终念言笑暌。<BR>
</font></big>
<font color="#400080">因声谢岑壑，岁暮一攀跻。
<P><big><font size="3" face="黑体" color="#000080"><strong><em>&nbsp;&nbsp; 卷212_2 </em></strong></font><font
face="黑体" color="#800080"> </font><font size="4" color="#800080" face="宋体">【酬别薛三、蔡大，留简韩十四主簿】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">迢递辞京华，辛勤异乡县。登高俯沧海，回首泪如霰。<BR>
</font></big>
<font color="#400080">同人久离别，失路还相见。薛侯怀直道，德业应时选。<BR>
</font></big>
<font color="#400080">蔡子负清才，当年擢宾荐。韩公有奇节，词赋凌群彦。<BR>
</font></big>
<font color="#400080">读书嵩岑间，作吏沧海甸。伊余寡栖托，感激多愠见。<BR>
</font></big>
<font color="#400080">纵诞非尔情，飘沦任疵贱。忽枉琼瑶作，乃深平生眷。<BR>
</font></big>
<font color="#400080">始谓吾道存，终嗟客游倦。归心无昼夜，别事除言宴。<BR>
</font></big>
<font color="#400080">复值凉风时，苍茫夏云变。
<P><big><font size="3" face="黑体" color="#000080"><strong><em>&nbsp;&nbsp; 卷212_3 </em></strong></font><font
face="黑体" color="#800080"> </font><font size="4" color="#800080" face="宋体">【送虞城刘明府谒魏郡苗太守】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">天官苍生望，出入承明庐。肃肃领旧藩，皇皇降玺书。<BR>
</font></big>
<font color="#400080">茂宰多感激，良将复吹嘘。永怀一言合，谁谓千里疏。<BR>
</font></big>
<font color="#400080">对酒忽命驾，兹情何起予。炎天昼如火，极目无行车。<BR>
</font></big>
<font color="#400080">长路出雷泽，浮云归孟诸。魏郡十万家，歌钟喧里闾。<BR>
</font></big>
<font color="#400080">传道贤君至，闭关常晏如。君将挹高论，定是问樵渔。<BR>
</font></big>
<font color="#400080">今日逢明圣，吾为陶隐居。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷212_4 </em></strong></font><font
face="黑体" color="#800080"> </font><font size="4" color="#800080" face="宋体">【途中酬李少府赠别之作】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">西上逢节换，东征私自怜。故人今卧疾，欲别还留连。<BR>
</font></big>
<font color="#400080">举酒临南轩，夕阳满中筵。宁知江上兴，乃在河梁偏。<BR>
</font></big>
<font color="#400080">行李多光辉，札翰忽相鲜。谁谓岁月晚，交情尚贞坚。<BR>
</font></big>
<font color="#400080">终嗟州县劳，官谤复。虽负忠信美，其如方寸悬。<BR>
</font></big>
<font color="#400080">连帅扇清风，千里犹眼前。曾是趋藻镜，不应翻弃捐。<BR>
</font></big>
<font color="#400080">日来知自强，风气殊未痊。可以加药物，胡为辄忧煎。<BR>
</font></big>
<font color="#400080">驱马出大梁，原野一悠然。柳色感行客，云阴愁远天。<BR>
</font></big>
<font color="#400080">皇明烛幽遐，德泽普照宣。g鸿列霄汉，燕雀何翩翩。<BR>
</font></big>
<font color="#400080">余亦惬所从，渔樵十二年。种瓜漆园里，凿井卢门边。<BR>
</font></big>
<font color="#400080">去去勿重陈，生涯难勉旃。或期遇春事，与尔复周旋。<BR>
</font></big>
<font color="#400080">投报空回首，狂歌谢比肩。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷212_5 </em></strong></font><font
face="黑体" color="#800080"> </font><font size="4" color="#800080" face="宋体">【睢阳酬别畅大判官】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">吾友遇知己，策名逢圣朝。高才擅白雪，逸翰怀青霄。<BR>
</font></big>
<font color="#400080">承诏选嘉宾，慨然即驰轺。清昼下公馆，尺书忽相邀。<BR>
</font></big>
<font color="#400080">留欢惜别离，毕景驻行镳。言及沙漠事，益令胡马骄。<BR>
</font></big>
<font color="#400080">丈夫拔东蕃，声冠霍嫖姚。兜鍪冲矢石，铁甲生风飙。<BR>
</font></big>
<font color="#400080">诸将出冷陉，连营济石桥。酋豪尽俘馘，子弟输征徭。<BR>
</font></big>
<font color="#400080">边庭绝刁斗，战地成渔樵。榆关夜不扃，塞口长萧萧。<BR>
</font></big>
<font color="#400080">降胡满蓟门，一一能射雕。军中多宴乐，马上何轻。<BR>
</font></big>
<font color="#400080">戎狄本无厌，羁縻非一朝。饥附诚足用，饱飞安可招。<BR>
</font></big>
<font color="#400080">李牧制儋蓝，遗风岂寂寥。君还谢幕府，慎勿轻刍荛。<br>
<P><big><font size="3" face="黑体" color="#000080"><strong><em>&nbsp;&nbsp; 卷212_6 </em></strong></font><font
face="黑体" color="#800080"> </font><font size="4" color="#800080" face="宋体">【宴韦司户山亭院】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">人幽想灵山，意惬怜远水。习静务为适，所居还复尔。<BR>
</font></big>
<font color="#400080">汲流涨华池，开酌宴君子。苔径试窥践，石屏可攀倚。<BR>
</font></big>
<font color="#400080">入门见中峰，携手如万里。横琴了无事，垂钓应有以。<BR>
</font></big>
<font color="#400080">高馆何沉沉，飒然凉风起。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷212_7 </em></strong></font><font
face="黑体" color="#800080"> </font><font size="4" color="#800080" face="宋体">【同诸公登慈恩寺浮图】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">香界泯群有，浮图岂诸相。登临骇孤高，披拂欣大壮。<BR>
</font></big>
<font color="#400080">言是羽翼生，迥出虚空上。顿疑身世别，乃觉形神王。<BR>
</font></big>
<font color="#400080">宫阙皆户前，山河尽檐向。秋风昨夜至，秦塞多清旷。<BR>
</font></big>
<font color="#400080">千里何苍苍，五陵郁相望。盛时惭阮步，末宦知周防。<BR>
</font></big>
<font color="#400080">输效独无因，斯焉可游放。
<P><big><font size="3" face="黑体" color="#000080"><strong><em>&nbsp;&nbsp; 卷212_8 </em></strong></font><font
face="黑体" color="#800080"> </font><font size="4" color="#800080" face="宋体">【同薛司直诸公秋霁曲江俯见南山作】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">南山郁初霁，曲江湛不流。若临瑶池前，想望昆仑丘。<BR>
</font></big>
<font color="#400080">回首见黛色，眇然波上秋。深沉俯峥嵘，清浅延阻修。<BR>
</font></big>
<font color="#400080">连潭万木影，插岸千岩幽。杳霭信难测，渊沦无暗投。<BR>
</font></big>
<font color="#400080">片云对渔父，独鸟随虚舟。我心寄青霞，世事惭白鸥。<BR>
</font></big>
<font color="#400080">得意在乘兴，忘怀非外求。良辰自多暇，欣与数子游。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷212_9 </em></strong></font><font
face="黑体" color="#800080"> </font><font size="4" color="#800080" face="宋体">【登广陵栖灵寺塔】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">淮南富登临，兹塔信奇最。直上造云族，凭虚纳天籁。<BR>
</font></big>
<font color="#400080">迥然碧海西，独立飞鸟外。始知高兴尽，适与赏心会。<BR>
</font></big>
<font color="#400080">连山黯吴门，乔木吞楚塞。城池满窗下，物象归掌内。<BR>
</font></big>
<font color="#400080">远思驻江帆，暮时结春霭。轩车疑蠢动，造化资大块。<BR>
</font></big>
<font color="#400080">何必了无身，然后知所退。
<P><big><font size="3" face="黑体" color="#000080"><strong><em>&nbsp;&nbsp; 卷212_10 </em></strong></font><font
face="黑体" color="#800080"> </font><font size="4" color="#800080" face="宋体">【登百丈峰二首】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">朝登百丈峰，遥望燕支道。汉垒青冥间，胡天白如扫。<BR>
</font></big>
<font color="#400080">忆昔霍将军，连年此征讨。匈奴终不灭，寒山徒草草。<BR>
</font></big>
<font color="#400080">唯见鸿雁飞，令人伤怀抱。<BR>
<font color="#400080">晋武轻后事，惠皇终已昏。豺狼塞e洛，胡羯争乾坤。<BR>
</font></big>
<font color="#400080">四海如鼎沸，五原徒自尊。而今白庭路，犹对青阳门。<BR>
</font></big>
<font color="#400080">朝市不足问，君臣随草根。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷212_11 </em></strong></font><font
face="黑体" color="#800080"> </font><font size="4" color="#800080" face="宋体">【同群公秋登琴台】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">古迹使人感，琴台空寂寥。静然顾遗尘，千载如昨朝。<BR>
</font></big>
<font color="#400080">临眺自兹始，群贤久相邀。德与形神高，孰知天地遥。<BR>
</font></big>
<font color="#400080">四时何倏忽，六月鸣秋蜩。万象归白帝，平川横赤霄。<BR>
</font></big>
<font color="#400080">犹是对夏伏，几时有凉飙。燕雀满檐楹，鸿鹄抟扶摇。<BR>
</font></big>
<font color="#400080">物性各自得，我心在渔樵。兀然还复醉，尚握尊中瓢。<br>
<P><big><font size="3" face="黑体" color="#000080"><strong><em>&nbsp;&nbsp; 卷212_12 </em></strong></font><font
face="黑体" color="#800080"> </font><font size="4" color="#800080" face="宋体">【同群公出猎海上】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">畋猎自古昔，况伊心赏俱。偶与群公游，旷然出平芜。<BR>
</font></big>
<font color="#400080">层阴涨溟海，杀气穷幽都。鹰隼何翩翩，驰骤相传呼。<BR>
</font></big>
<font color="#400080">豺狼窜榛莽，麋鹿罹艰虞。高鸟下H弓，困兽斗匹夫。<BR>
</font></big>
<font color="#400080">尘惊大泽晦，火燎深林枯。失之有馀恨，获者无全驱。<BR>
</font></big>
<font color="#400080">咄彼工拙间，恨非指踪徒。犹怀老氏训，感叹此欢娱。
<P><big><font size="3" face="黑体" color="#000080"><strong><em>&nbsp;&nbsp; 卷212_13 </em></strong></font><font
face="黑体" color="#800080"> </font><font size="4" color="#800080" face="宋体">【同群公题郑少府田家（此公昔任白马尉，今寄住滑台）】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">郑侯应凄惶，五十头尽白。昔为南昌尉，今作东郡客。<BR>
</font></big>
<font color="#400080">与语多远情，论心知所益。秋林既清旷，穷巷空淅沥。<BR>
</font></big>
<font color="#400080">蝶舞园更闲，鸡鸣日云夕。男儿未称意，其道固无适。<BR>
</font></big>
<font color="#400080">劝君且杜门，勿叹人事隔。
<P><big><font size="3" face="黑体" color="#000080"><strong><em>&nbsp;&nbsp; 卷212_14 </em></strong></font><font
face="黑体" color="#800080"> </font><font size="4" color="#800080" face="宋体">【同群公题中山寺】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">平原十里外，稍稍云岩深。遂及清净所，都无人世心。<BR>
</font></big>
<font color="#400080">名僧既礼谒，高阁复登临。石壁倚松径，山田多栗林。<BR>
</font></big>
<font color="#400080">超遥尽t，逼侧仍岖簟Ｎ嵊休世事，于焉聊自任。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷212_15 </em></strong></font><font
face="黑体" color="#800080"> </font><font size="4" color="#800080" face="宋体">【同群公宿开善寺，赠陈十六所居】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">驾车出人境，避暑投僧家。裴回龙象侧，始见香林花。<BR>
</font></big>
<font color="#400080">读书不及经，饮酒不胜茶。知君悟此道，所未搜袈裟。<BR>
</font></big>
<font color="#400080">谈空忘外物，持诫破诸邪。则是无心地，相看唯月华。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷212_16 </em></strong></font><font
face="黑体" color="#800080"> </font><font size="4" color="#800080" face="宋体">【同韩四、薛三东亭玩月】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">远游怅不乐，兹赏吾道存。款曲故人意，辛勤清夜言。<BR>
</font></big>
<font color="#400080">东亭何寥寥，佳境无朝昏。阶墀近洲渚，户牖当郊原。<BR>
</font></big>
<font color="#400080">矧乃穷周旋，游时怡讨论。树阴荡瑶瑟，月气延清尊。<BR>
</font></big>
<font color="#400080">明河带飞雁，野火连荒村。对此更愁予，悠哉怀故园。<br>
<P><big><font size="3" face="黑体" color="#000080"><strong><em>&nbsp;&nbsp; 卷212_17 </em></strong></font><font
face="黑体" color="#800080"> </font><font size="4" color="#800080" face="宋体">【同敬八、卢五泛河间清河】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">清川在城下，沿泛多所宜。同济惬数公，玩物欣良时。<BR>
</font></big>
<font color="#400080">飘u波上兴，燕婉舟中词。昔陟乃平原，今来忽涟漪。<BR>
</font></big>
<font color="#400080">东流达沧海，西流延滹池。云树共晦明，井邑相逶迤。<BR>
</font></big>
<font color="#400080">稍随归月帆，若与沙鸥期。渔父更留我，前潭水未滋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷212_18 </em></strong></font><font
face="黑体" color="#800080"> </font><font size="4" color="#800080" face="宋体">【同房侍御山园新亭与邢判官同游】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">隐隐春城外，朦胧陈迹深。君子顾榛莽，兴言伤古今。<BR>
</font></big>
<font color="#400080">决河导新流，疏径踪旧林。开亭俯川陆，时景宜招寻。<BR>
</font></big>
<font color="#400080">肃穆逢使轩，夤缘事登临。忝游芝兰室，还对桃李阴。<BR>
</font></big>
<font color="#400080">岸远白波来，气喧黄鸟吟。因睹歌颂作，始知经济心。<BR>
</font></big>
<font color="#400080">灌坛有遗风，单父多鸣琴。谁为久州县，苍生怀德音。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷212_19 </em></strong></font><font
face="黑体" color="#800080"> </font><font size="4" color="#800080" face="宋体">【同马太守听九思法师讲金刚经】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">吾师晋阳宝，杰出山河最。途经世谛间，心到空王外。<BR>
</font></big>
<font color="#400080">鸣钟山虎伏，说法天龙会。了义同建瓴，梵法若吹籁。<BR>
</font></big>
<font color="#400080">深知亿劫苦，善喻恒沙大。舍施割肌肤，攀缘去亲爱。<BR>
</font></big>
<font color="#400080">招提何清净，良牧驻轻盖。露冕众香中，临人觉苑内。<BR>
</font></big>
<font color="#400080">心持佛印久，标割魔军退。愿开初地因，永奉弥天对。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷212_20 </em></strong></font><font
face="黑体" color="#800080"> </font><font size="4" color="#800080" face="宋体">【涟上题樊氏水亭】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">涟上非所趣，偶为世务牵。经时驻归棹，日夕对平川。<BR>
</font></big>
<font color="#400080">莫论行子愁，且得主人贤。亭上酒初熟，厨中鱼每鲜。<BR>
</font></big>
<font color="#400080">自说宦游来，因之居住偏。煮盐沧海曲，种稻长淮边。<BR>
</font></big>
<font color="#400080">四时常晏如，百口无饥年。菱芋藩篱下，渔樵耳目前。<BR>
</font></big>
<font color="#400080">异县少朋从，我行复。向不逢此君，孤舟已言旋。<BR>
</font></big>
<font color="#400080">明日又分首，风涛还眇然。
<P><big><font size="3" face="黑体" color="#000080"><strong><em>&nbsp;&nbsp; 卷212_21 </em></strong></font><font
face="黑体" color="#800080"> </font><font size="4" color="#800080" face="宋体">【同吕判官从哥舒大夫破洪济城回登积石军多福七级浮图】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">塞口连浊河，辕门对山寺。宁知鞍马上，独有登临事。<BR>
</font></big>
<font color="#400080">七级凌太清，千崖列苍翠。飘飘方寓目，想像见深意。<BR>
</font></big>
<font color="#400080">高兴殊未平，凉风飒然至。拔城阵云合，转旆胡星坠。<BR>
</font></big>
<font color="#400080">大将何英灵，官军动天地。君怀生羽翼，本欲附骐骥。<BR>
</font></big>
<font color="#400080">款段苦不前，青冥信难致。一歌阳春后，三叹终自愧。
<P><big><font size="3" face="黑体" color="#000080"><strong><em>&nbsp;&nbsp; 卷212_22 </em></strong></font><font
face="黑体" color="#800080"> </font><font size="4" color="#800080" face="宋体">【三君咏・魏郑公（徵）】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">郑公经纶日，隋氏风尘昏。济代取高位，逢时敢直言。<BR>
</font></big>
<font color="#400080">道光先帝业，义激旧君恩。寂寞卧龙处，英灵千载魂。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷212_23 </em></strong></font><font
face="黑体" color="#800080"> </font><font size="4" color="#800080" face="宋体">【三君咏・郭代公（元振）】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">代公实英迈，津涯浩难识。拥兵抗矫征，仗节归有德。<BR>
</font></big>
<font color="#400080">纵横负才智，顾盼安社稷。流落勿重陈，怀哉为凄恻。<br>
<P><big><font size="3" face="黑体" color="#000080"><strong><em>&nbsp;&nbsp; 卷212_24 </em></strong></font><font
face="黑体" color="#800080"> </font><font size="4" color="#800080" face="宋体">【三君咏・狄梁公（仁杰）】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">梁公乃贞固，勋烈垂竹帛。昌言太后朝，潜运储君策。<BR>
</font></big>
<font color="#400080">待贤开相府，共理登方伯。至今青云人，犹是门下客。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷212_25 </em></strong></font><font
face="黑体" color="#800080"> </font><font size="4" color="#800080" face="宋体">【宓公琴台诗三首】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">宓子昔为政，鸣琴登此台。琴和人亦闲，千载称其才。<BR>
</font></big>
<font color="#400080">临眺忽凄怆，人琴安在哉。悠悠此天壤，唯有颂声来。<BR>
<font color="#400080">邦伯感遗事，慨然建琴堂。乃知静者心，千载犹相望。<BR>
</font></big>
<font color="#400080">入室想其人，出门何茫茫。唯见白云合，东临邹鲁乡。<br>
<font color="#400080">皤皤邑中老，自夸邑中理。何必升君堂，然后知君美。<BR>
</font></big>
<font color="#400080">开门无犬吠，早卧常晏起。昔人不忍欺，今我还复尔。
<P><big><font size="3" face="黑体" color="#000080"><strong><em>&nbsp;&nbsp; 卷212_26 </em></strong></font><font
face="黑体" color="#800080"> </font><font size="4" color="#800080" face="宋体">【李云南征蛮诗】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">圣人赫斯怒，诏伐西南戎。肃穆庙堂上，深沉节制雄。<BR>
</font></big>
<font color="#400080">遂令感激士，得建非常功。料死不料敌，顾恩宁顾终。<BR>
</font></big>
<font color="#400080">鼓行天海外，转战蛮夷中。梯t近高鸟，穿林经毒虫。<BR>
</font></big>
<font color="#400080">鬼门无归客，北户多南风。蜂虿隔万里，云雷随九攻。<BR>
</font></big>
<font color="#400080">长驱大浪破，急击群山空。饷道忽已远，悬军垂欲穷。<BR>
</font></big>
<font color="#400080">精诚动白日，愤薄连苍穹。野食掘田鼠，晡餐兼k僮。<BR>
</font></big>
<font color="#400080">收兵列亭堠，拓地弥西东。临事耻苟免，履危能饬躬。<BR>
</font></big>
<font color="#400080">将星独照耀，边色何溟鳌ｃ蛩夜可涉，交州今始通。<BR>
</font></big>
<font color="#400080">归来长安道，召见甘泉宫。廉蔺若未死，孙吴知暗同。<BR>
</font></big>
<font color="#400080">相逢论意气，慷慨谢深衷。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷212_27 </em></strong></font><font
face="黑体" color="#800080"> </font><font size="4" color="#800080" face="宋体">【题尉迟将军新庙】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">周室既板荡，贼臣立婴儿。将军独激昂，誓欲酬恩私。<BR>
</font></big>
<font color="#400080">孤城日无援，高节终可悲。家国共沦亡，精魂空在斯。<BR>
</font></big>
<font color="#400080">沉沉积冤气，寂寂无人知。良牧怀深仁，与君建明祠。<BR>
</font></big>
<font color="#400080">父子俱血食，轩车每逶迤。我来荐O蘩，感叹兴此词。<BR>
</font></big>
<font color="#400080">晨光上阶闼，杀气翻旌旗。明明幽冥理，至诚信莫欺。<BR>
</font></big>
<font color="#400080">唯夫二千石，多庆方自兹。
<P><big><font size="3" face="黑体" color="#000080"><strong><em>&nbsp;&nbsp; 卷212_28 </em></strong></font><font
face="黑体" color="#800080"> </font><font size="4" color="#800080" face="宋体">【观李九少府翥树宓子贱神祠碑】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">吾友吏兹邑，亦尝怀宓公。安知梦寐间，忽与精灵通。<BR>
</font></big>
<font color="#400080">一见兴永叹，再来激深衷。宾从何逶迤，二十四老翁。<BR>
</font></big>
<font color="#400080">于焉建层碑，突兀长林东。作者无愧色，行人感遗风。<BR>
</font></big>
<font color="#400080">坐令高岸尽，独对秋山空。片石勿谓轻，斯言固难穷。<BR>
</font></big>
<font color="#400080">龙盘色丝外，鹊顾偃波中。形胜驻群目，坚贞指苍穹。<BR>
</font></big>
<font color="#400080">我非王仲宣，去矣徒发蒙。
<P><big><font size="3" face="黑体" color="#000080"><strong><em>&nbsp;&nbsp; 卷212_29 </em></strong></font><font
face="黑体" color="#800080"> </font><font size="4" color="#800080" face="宋体">【同观陈十六史兴碑】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">荆衡气偏秀，江汉流不歇。此地多精灵，有时生才杰。<BR>
</font></big>
<font color="#400080">伊人今独步，逸思能间发。永怀掩风骚，千载常LL。<BR>
</font></big>
<font color="#400080">新碑亦崔嵬，佳句悬日月。则是刊石经，终然继杌。<BR>
</font></big>
<font color="#400080">我来观雅制，慷慨变毛发。季主尽荒淫，前王徒贻厥。<BR>
</font></big>
<font color="#400080">东周既削弱，两汉更沦没。西晋何披猖，五胡相唐突。<BR>
</font></big>
<font color="#400080">作歌乃彰善，比物仍恶讦。感叹将谓谁，对之空咄咄。
<P><big><font size="3" face="黑体" color="#000080"><strong><em>&nbsp;&nbsp; 卷212_30 </em></strong></font><font
face="黑体" color="#800080"> </font><font size="4" color="#800080" face="宋体">【宋中十首】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">梁王昔全盛，宾客复多才。悠悠一千年，陈迹唯高台。<BR>
</font></big>
<font color="#400080">寂寞向秋草，悲风千里来。<br><BR>
<font color="#400080">朝临孟诸上，忽见芒砀间。赤帝终已矣，白云长不还。<BR>
</font></big>
<font color="#400080">时清更何有，禾黍遍空山。<BR>
<font color="#400080">景公德何广，临变莫能欺。三请皆不忍，妖星终自移。<BR>
</font></big>
<font color="#400080">君心本如此，天道岂无知。<br><BR>
<font color="#400080">梁苑白日暮，梁山秋草时。君王不可见，修竹令人悲。<BR>
</font></big>
<font color="#400080">九月桑叶尽，寒风鸣树枝。<BR>
<font color="#400080">登高临旧国，怀古对穷秋。落日鸿雁度，寒城砧杵愁。<BR>
</font></big>
<font color="#400080">昔贤不复有，行矣莫淹留。<br><BR>
<font color="#400080">出门望终古，独立悲且歌。忆昔鲁仲尼，凄凄此经过。<BR>
</font></big>
<font color="#400080">众人不可向，伐树将如何。<BR>
<font color="#400080">逍遥漆园吏，冥没不知年。世事浮云外，闲居大道边。<BR>
</font></big>
<font color="#400080">古来同一马，今我亦忘筌。<br><BR>
<font color="#400080">五霸递征伐，宋人无战功。解围幸奇说，易子伤吾衷。<BR>
</font></big>
<font color="#400080">唯见卢门外，萧条多转蓬。<BR>
<font color="#400080">常爱宓子贱，鸣琴能自亲。邑中静无事，岂不由其身。<BR>
</font></big>
<font color="#400080">何意千年后，寂寞无此人。<br><BR>
<font color="#400080">阏伯去已久，高丘临道傍。人皆有兄弟，尔独为参商。<BR>
</font></big>
<font color="#400080">终古犹如此。而今安可量。
<P><big><font size="3" face="黑体" color="#000080"><strong><em>&nbsp;&nbsp; 卷212_31 </em></strong></font><font
face="黑体" color="#800080"> </font><font size="4" color="#800080" face="宋体">【蓟中作】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">策马自沙漠，长驱登塞垣。边城何萧条，白日黄云昏。<BR>
</font></big>
<font color="#400080">一到征战处，每愁胡虏翻。岂无安边书，诸将已承恩。<BR>
</font></big>
<font color="#400080">惆怅孙吴事，归来独闭门。
<P><big><font size="3" face="黑体" color="#000080"><strong><em>&nbsp;&nbsp; 卷212_32 </em></strong></font><font
face="黑体" color="#800080"> </font><font size="4" color="#800080" face="宋体">【自淇涉黄河途中作十三首】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">川上常极目，世情今已闲。去帆带落日，征路随长山。<BR>
</font></big>
<font color="#400080">亲友若云霄，可望不可攀。于兹任所惬，浩荡风波间。<BR>
<font color="#400080">清晨泛中流，羽族满汀渚。黄鹄何处来，昂藏寡俦侣。<BR>
</font></big>
<font color="#400080">飞鸣无人见，饮啄岂得所。云汉尔固知，胡为不轻举。<br>
<font color="#400080">野人头尽白，与我忽相访。手持青竹竿，日暮淇水上。<BR>
</font></big>
<font color="#400080">虽老美容色，虽贫亦闲放。钓鱼三十年，中心无所向。<BR>
<font color="#400080">南登滑台上，却望河淇间。竹树夹流水，孤城对远山。<BR>
</font></big>
<font color="#400080">念兹川路阔，羡尔沙鸥闲。长想别离处，犹无音信还。<br>
<font color="#400080">东入黄河水，茫茫泛纡直。北望太行山，峨峨半天色。<BR>
</font></big>
<font color="#400080">山河相映带，深浅未可测。自昔有贤才，相逢不相识。<BR>
<font color="#400080">秋日登滑台，台高秋已暮。独行既未惬，怀土怅无趣。<BR>
</font></big>
<font color="#400080">晋宋何萧条，羌胡散驰鹜。当时无战略，此地即边戍。<BR>
</font></big>
<font color="#400080">兵革徒自勤，山河孰云固。乘闲喜临眺，感物伤游寓。<BR>
</font></big>
<font color="#400080">惆怅落日前，飘u远帆处。北风吹万里，南雁不知数。<BR>
</font></big>
<font color="#400080">归意方浩然，云沙更回互。<BR>
<font color="#400080">乱流自兹远，倚楫时一望。遥见楚汉城，崔嵬高山上。<BR>
</font></big>
<font color="#400080">天道昔未测，人心无所向。屠钓称侯王，龙蛇争霸王。<BR>
</font></big>
<font color="#400080">缅怀多杀戮，顾此生惨怆。圣代休甲兵，吾其得闲放。<BR>
<font color="#400080">兹川方悠邈，云沙无前后。古堰对河迹长林出淇口。<BR>
</font></big>
<font color="#400080">独行非吾意，东向日已久。忧来谁得知，且酌尊中酒。<br>
<font color="#400080">朝从北岸来，泊船南河浒。试共野人言，深觉农夫苦。<BR>
</font></big>
<font color="#400080">去秋虽薄熟，今夏犹未雨。耕耘日勤劳，租税兼舄卤。<BR>
</font></big>
<font color="#400080">园蔬空寥落，产业不足数。尚有献芹心，无因见明主。<BR><BR>
<font color="#400080">茫茫浊河注，怀古临河滨。禹功本豁达，汉迹方因循。<BR>
</font></big>
<font color="#400080">坎德昔滂沱，冯夷胡不仁。激陵堤防，东郡多悲辛。<BR>
</font></big>
<font color="#400080">天子忽惊悼，从官皆负薪。畚筑岂无谋，祈祷如有神。<BR>
</font></big>
<font color="#400080">宣房今安在，高岸空嶙峋。<BR>
<font color="#400080">我行倦风湍，辍棹将问津。空传歌瓠子，感慨独愁人。<BR>
</font></big>
<font color="#400080">孟夏桑叶肥，阴夹长津。蚕农有时节，田野无闲人。<BR>
</font></big>
<font color="#400080">临水狎渔樵，望山怀隐沦。谁能去京洛，憔悴对风尘。<BR>
<font color="#400080">朝景入平川，川长复垂柳。遥看魏公墓，突兀前山后。<BR>
</font></big>
<font color="#400080">忆昔大业时，群雄角奔走。伊人何电迈，独立风尘首。<BR>
</font></big>
<font color="#400080">传檄举敖仓，拥兵屯洛口。连营一百万，六合如可有。<BR>
</font></big>
<font color="#400080">方项终比肩，乱隋将假手。力争固难恃，骄战曷能久。<BR>
</font></big>
<font color="#400080">若使学萧曹，功名当不朽。<BR>
<font color="#400080">皤皤河滨叟，相遇似有耻。辍榜聊问之，答言尽终始。<BR>
</font></big>
<font color="#400080">一生虽贫贱，九十年未死。且喜对儿孙，弥惭远城市。<BR>
</font></big>
<font color="#400080">结庐黄河曲，垂钓长河里。漫漫望云沙，萧条听风水。<BR>
</font></big>
<font color="#400080">所思强饭食，永愿在乡里。万事吾不知，其心只如此。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷212_33 </em></strong></font><font
face="黑体" color="#800080"> </font><font size="4" color="#800080" face="宋体">【宋中遇陈二】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">常忝鲍叔义，所期王佐才。如何守苦节，独此无良媒。<BR>
</font></big>
<font color="#400080">离别十年外，飘u千里来。安知罢官后，惟见柴门开。<BR>
</font></big>
<font color="#400080">穷巷隐东郭，高堂咏南陔。篱根长花草，井上生莓苔。<BR>
</font></big>
<font color="#400080">伊昔望霄汉，于今倦蒿莱。男儿命未达，且尽手中杯。<br>
<P><big><font size="3" face="黑体" color="#000080"><strong><em>&nbsp;&nbsp; 卷212_34 </em></strong></font><font
face="黑体" color="#800080"> </font><font size="4" color="#800080" face="宋体">【宋中遇刘书记有别】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">何代无秀士，高门生此才。森然睹毛发，若见河山来。<BR>
</font></big>
<font color="#400080">几载困常调，一朝时运催。白身谒明主，待诏登云台。<BR>
</font></big>
<font color="#400080">相逢梁宋间，与我醉蒿莱。寒楚眇千里，雪天昼不开。<BR>
</font></big>
<font color="#400080">末路终离别，不能强悲哀。男儿争富贵，劝尔莫迟回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷212_35 </em></strong></font><font
face="黑体" color="#800080"> </font><font size="4" color="#800080" face="宋体">【鲁郡途中遇徐十八录事（时此公学王书嗟别）】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">谁谓嵩颍客，遂经邹鲁乡。前临少昊墟，始觉东蒙长。<BR>
</font></big>
<font color="#400080">独行岂吾心，怀古激中肠。圣人久已矣，游夏遥相望。<BR>
</font></big>
<font color="#400080">裴回野泽间，左右多悲伤。日出见阙里，川平知汶阳。<BR>
</font></big>
<font color="#400080">弱冠负高节，十年思自强。终然不得意，去去任行藏。
<P><big><font size="3" face="黑体" color="#000080"><strong><em>&nbsp;&nbsp; 卷212_36 </em></strong></font><font
face="黑体" color="#800080"> </font><font size="4" color="#800080" face="宋体">【遇冲和先生】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">冲和生何代，或谓游东溟。三命谒金殿，一言拜银青。<BR>
</font></big>
<font color="#400080">自云多方术，往往通神灵。万乘亲问道，六宫无敢听。<BR>
</font></big>
<font color="#400080">昔去限霄汉，今来睹仪形。头戴i鸟冠，手摇白鹤翎。<BR>
</font></big>
<font color="#400080">终日饮醇酒，不醉复不醒。常忆鸡鸣山，每诵西升经。<BR>
</font></big>
<font color="#400080">拊背念离别，依然出户庭。莫见今如此，曾为一客星。<br>
<P><big><font size="3" face="黑体" color="#000080"><strong><em>&nbsp;&nbsp; 卷212_37 </em></strong></font><font
face="黑体" color="#800080"> </font><font size="4" color="#800080" face="宋体">【鲁西至东平】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">沙岸拍不定，石桥水横流。问津见鲁俗，怀古伤家丘。<BR>
</font></big>
<font color="#400080">寥落千载后，空传褒圣侯。
<P><big><font size="3" face="黑体" color="#000080"><strong><em>&nbsp;&nbsp; 卷212_38 </em></strong></font><font
face="黑体" color="#800080"> </font><font size="4" color="#800080" face="宋体">【东平路作三首】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">南图适不就，东走岂吾心。索索凉风动，行行秋水深。<BR>
</font></big>
<font color="#400080">蝉鸣木叶落，兹夕更愁霖。<br><BR>
<font color="#400080">明时好画策，动欲干王公。今日无成事，依依亲老农。<BR>
</font></big>
<font color="#400080">扁舟向何处，吾爱汶阳中。<BR>
<font color="#400080">清旷凉夜月，裴回孤客舟。渺然风波上，独爱前山秋。<BR>
</font></big>
<font color="#400080">秋至复摇落，空令行者愁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷212_39 </em></strong></font><font
face="黑体" color="#800080"> </font><font size="4" color="#800080" face="宋体">【东平路中遇大水】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">天灾自古有，昏垫弥今秋。霖霪溢川原，苟春田畴。<BR>
</font></big>
<font color="#400080">指途适汶阳，挂席经芦洲。永望齐鲁郊，白云何悠悠。<BR>
</font></big>
<font color="#400080">傍沿钜野泽，大水纵横流。虫蛇拥独树，麋鹿奔行舟。<BR>
</font></big>
<font color="#400080">稼穑随波澜，西成不可求。室居相枕藉，蛙黾声啾啾。<BR>
</font></big>
<font color="#400080">仍怜穴蚁漂，益羡云禽游。农夫无倚著，野老生殷忧。<BR>
</font></big>
<font color="#400080">圣主当深仁，庙堂运良筹。仓廪终尔给，田租应罢收。<BR>
</font></big>
<font color="#400080">我心胡郁陶，征旅亦悲愁。纵怀济时策，谁肯论吾谋。
<P><big><font size="3" face="黑体" color="#000080"><strong><em>&nbsp;&nbsp; 卷212_40 </em></strong></font><font
face="黑体" color="#800080"> </font><font size="4" color="#800080" face="宋体">【登垄】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">垄头远行客，垄上分流水。流水无尽期，行人未云已。<BR>
</font></big>
<font color="#400080">浅才登一命，孤剑通万里。岂不思故乡，从来感知己。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷212_41 </em></strong></font><font
face="黑体" color="#800080"> </font><font size="4" color="#800080" face="宋体">【苦雪四首】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">二月犹北风，天阴雪冥冥。寥落一室中，怅然惭百龄。<BR>
</font></big>
<font color="#400080">苦愁正如此，门柳复青青。<BR>
<font color="#400080">惠连发清兴，袁安念高卧。余故非斯人，为性兼懒惰。<BR>
</font></big>
<font color="#400080">赖兹尊中酒，终日聊自过。<br><BR>
<font color="#400080">魅髌铰剑淅沥至幽居。且喜润群物，焉能悲斗储。<BR>
</font></big>
<font color="#400080">故交久不见，鸟雀投吾庐。<BR>
<font color="#400080">孰云久闲旷，本自保知寡。穷巷独无成，春条只盈把。<BR>
</font></big>
<font color="#400080">安能羡鹏举，且欲歌牛下。乃知古时人，亦有如我者。
<P><big><font size="3" face="黑体" color="#000080"><strong><em>&nbsp;&nbsp; 卷212_42 </em></strong></font><font
face="黑体" color="#800080"> </font><font size="4" color="#800080" face="宋体">【哭单父梁九少府】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">开箧泪沾臆，见君前日书。夜台今寂寞，独是子云居。<BR>
</font></big>
<font color="#400080">畴昔探云奇，登临赋山水。同舟南浦下，望月西江里。<BR>
</font></big>
<font color="#400080">契阔多别离，绸缪到生死。九原即何处，万事皆如此。<BR>
</font></big>
<font color="#400080">晋山徒峨峨，斯人已冥冥。常时禄且薄，殁后家复贫。<BR>
</font></big>
<font color="#400080">妻子在远道，弟兄无一人。十上多苦辛，一官恒自哂。<BR>
</font></big>
<font color="#400080">青云将可致，白日忽先尽。唯有身后名，空留无远近。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷212_43 </em></strong></font><font
face="黑体" color="#800080"> </font><font size="4" color="#800080" face="宋体">【哭裴少府】<a
href="authers/qzz_0496.htm" target="_blank"></font><font size="3" color="#0080FF"><font face="黑体">高m</font></a></big> 
<br>
</font><br>
<font color="#400080">世人谁不死，嗟君非生虑。扶病适到官，田园在何处。<BR>
</font></big>
<font color="#400080">公才群吏感，葬事他人助。余亦未识君，深悲哭君去。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
