<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷六十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷68_1 </em></strong></font><font
face="黑体" color="#800080"> </font><font size="4" color="#800080" face="宋体">【关山月】<a
href="authers/qzz_0153.htm" target="_blank"></font><font size="3" color="#0080FF"><font face="黑体">崔融1</font></a></big> 
<br>
</font><br>
<font color="#400080">月生西海上，气逐边风壮。万里度关山，苍茫非一状。<BR>
</font></big>
<font color="#400080">汉兵开郡国，胡马窥亭障。夜夜闻悲笳，征人起南望。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷68_2 </em></strong></font><font
face="黑体" color="#800080"> </font><font size="4" color="#800080" face="宋体">【拟古】<a
href="authers/qzz_0153.htm" target="_blank"></font><font size="3" color="#0080FF"><font face="黑体">崔融1</font></a></big> 
<br>
</font><br>
<font color="#400080">饮马临浊河，浊河深不测。河水日东注，河源乃西极。<BR>
</font></big>
<font color="#400080">思君正如此，谁为生羽翼。日夕大川阴，云霞千里色。<BR>
</font></big>
<font color="#400080">所思在何处，宛在机中织。离梦当有魂，愁容定无力。<BR>
</font></big>
<font color="#400080">夙龄负奇志，中夜三叹息。拔剑斩长榆，弯弓射小棘。<BR>
</font></big>
<font color="#400080">班张固非拟，卫霍行可即。寄谢闺中人，努力加飧食。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷68_3 </em></strong></font><font
face="黑体" color="#800080"> </font><font size="4" color="#800080" face="宋体">【西征军行遇风】<a
href="authers/qzz_0153.htm" target="_blank"></font><font size="3" color="#0080FF"><font face="黑体">崔融1</font></a></big> 
<br>
</font><br>
<font color="#400080">北风卷尘沙，左右不相识。飒飒吹万里，昏昏同一色。<BR>
</font></big>
<font color="#400080">马烦莫敢进，人急未遑食。草木春更悲，天景昼相匿。<BR>
</font></big>
<font color="#400080">夙龄慕忠义，雅尚存孤直。览史怀浸骄，读诗叹孔棘。<BR>
</font></big>
<font color="#400080">及兹戎旅地，忝从书记职。兵气腾北荒，军声振西极。<BR>
</font></big>
<font color="#400080">坐觉威灵远，行看氛息。愚臣何以报，倚马申微力。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷68_4 </em></strong></font><font
face="黑体" color="#800080"> </font><font size="4" color="#800080" face="宋体">【塞垣行（一作崔诗）】<a
href="authers/qzz_0153.htm" target="_blank"></font><font size="3" color="#0080FF"><font face="黑体">崔融1</font></a></big> 
<br>
</font><br>
<font color="#400080">疾风卷溟海，万里扬沙砾。仰望不见天，昏昏竟朝夕。<BR>
</font></big>
<font color="#400080">是时军两进，东拒复西敌。蔽山张旗鼓，间道潜锋镝。<BR>
</font></big>
<font color="#400080">精骑突晓围，奇兵袭暗壁。十月边塞寒，四山Z阴积。<BR>
</font></big>
<font color="#400080">雨雪雁南飞，风尘景西迫。昔我事讨论，未尝怠经籍。<BR>
</font></big>
<font color="#400080">一朝弃笔砚，十年操矛戟。岂要黄河誓，须勒燕山石。<BR>
</font></big>
<font color="#400080">可嗟牧羊臣，海外久为客。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷68_5 </em></strong></font><font
face="黑体" color="#800080"> </font><font size="4" color="#800080" face="宋体">【登东阳沈隐侯八咏楼】<a
href="authers/qzz_0153.htm" target="_blank"></font><font size="3" color="#0080FF"><font face="黑体">崔融1</font></a></big> 
<br>
</font><br>
<font color="#400080">旦登西北楼，楼峻石墉厚。宛生长定□，俯压三江口。<BR>
</font></big>
<font color="#400080">排阶衔鸟衡，交疏过牛斗。左右会稽镇，出入具区薮。<BR>
</font></big>
<font color="#400080">越岩森其前，浙江漫其后。此地实东阳，由来山水乡。<BR>
</font></big>
<font color="#400080">隐侯有遗咏，落简尚馀芳。具物昔未改，斯人今已亡。<BR>
</font></big>
<font color="#400080">粤余忝藩左，束发事文场。怅不见夫子，神期遥相望。<br>
<P><big><font size="3" face="黑体" color="#000080"><strong><em>&nbsp;&nbsp; 卷68_6 </em></strong></font><font
face="黑体" color="#800080"> </font><font size="4" color="#800080" face="宋体">【从军行】<a
href="authers/qzz_0153.htm" target="_blank"></font><font size="3" color="#0080FF"><font face="黑体">崔融1</font></a></big> 
<br>
</font><br>
<font color="#400080">穹庐杂种乱金方，武将神兵下玉堂。天子旌旗过细柳，<BR>
</font></big>
<font color="#400080">匈奴运数尽枯杨。关头落月横西岭，塞下凝云断北荒。<BR>
</font></big>
<font color="#400080">漠漠边尘飞众鸟，昏昏朔气聚群羊。依稀蜀杖迷新竹，<BR>
</font></big>
<font color="#400080">仿佛胡床识故桑。临海旧来闻骠骑，寻河本自有中郎。<BR>
</font></big>
<font color="#400080">坐看战壁为平土，近待军营作破羌。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷68_7 </em></strong></font><font
face="黑体" color="#800080"> </font><font size="4" color="#800080" face="宋体">【和宋之问寒食题黄梅临江驿】<a
href="authers/qzz_0153.htm" target="_blank"></font><font size="3" color="#0080FF"><font face="黑体">崔融1</font></a></big> 
<br>
</font><br>
<font color="#400080">春分自淮北，寒食渡江南。忽见浔阳水，疑是宋家潭。<BR>
</font></big>
<font color="#400080">明主阍难叫，孤臣逐未堪。遥思故园陌，桃李正酣酣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷68_8 </em></strong></font><font
face="黑体" color="#800080"> </font><font size="4" color="#800080" face="宋体">【留别杜审言并呈洛中旧游】<a
href="authers/qzz_0153.htm" target="_blank"></font><font size="3" color="#0080FF"><font face="黑体">崔融1</font></a></big> 
<br>
</font><br>
<font color="#400080">斑鬓今为别，红颜昨共游。年年春不待，处处酒相留。<BR>
</font></big>
<font color="#400080">驻马西桥上，回车南陌头。故人从此隔，风月坐悠悠。<br>
<P><big><font size="3" face="黑体" color="#000080"><strong><em>&nbsp;&nbsp; 卷68_9 </em></strong></font><font
face="黑体" color="#800080"> </font><font size="4" color="#800080" face="宋体">【咏宝剑】<a
href="authers/qzz_0153.htm" target="_blank"></font><font size="3" color="#0080FF"><font face="黑体">崔融1</font></a></big> 
<br>
</font><br>
<font color="#400080">宝剑出昆吾，龟龙夹采珠。五精初献术，千户竞沦都。<BR>
</font></big>
<font color="#400080">匣气冲牛斗，山形转辘轳。欲知天下贵，持此问风胡。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷68_10 </em></strong></font><font
face="黑体" color="#800080"> </font><font size="4" color="#800080" face="宋体">【吴中好风景】<a
href="authers/qzz_0153.htm" target="_blank"></font><font size="3" color="#0080FF"><font face="黑体">崔融1</font></a></big> 
<br>
</font><br>
<font color="#400080">洛渚问吴潮，吴门想洛桥。夕烟杨柳岸，春水木兰桡。<BR>
</font></big>
<font color="#400080">城邑高楼近，星辰北斗遥。无因生羽翼，轻举托还飙。
<P><big><font size="3" face="黑体" color="#000080"><strong><em>&nbsp;&nbsp; 卷68_11 </em></strong></font><font
face="黑体" color="#800080"> </font><font size="4" color="#800080" face="宋体">【则天皇后挽歌二首】<a
href="authers/qzz_0153.htm" target="_blank"></font><font size="3" color="#0080FF"><font face="黑体">崔融1</font></a></big> 
<br>
</font><br>
<font color="#400080">宵陈虚禁夜，夕临空山阴。日月昏尺景，天地惨何心。<BR>
</font></big>
<font color="#400080">紫殿金铺涩，黄陵玉座深。镜奁长不启，圣主泪沾巾。<BR><BR>
<font color="#400080">前殿临朝罢，长陵合葬归。山川不可望，文物尽成非。<BR>
</font></big>
<font color="#400080">阴月霾中道，轩星落太微。空馀天子孝，松上景云飞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷68_12 </em></strong></font><font
face="黑体" color="#800080"> </font><font size="4" color="#800080" face="宋体">【户部尚书崔公挽歌】<a
href="authers/qzz_0153.htm" target="_blank"></font><font size="3" color="#0080FF"><font face="黑体">崔融1</font></a></big> 
<br>
</font><br>
<font color="#400080">八座图书委，三台章奏盈。举杯常有劝，曳履忽无声。<BR>
</font></big>
<font color="#400080">市若荆州罢，池如薛县平。空馀济南剑，天子署高名。
<P><big><font size="3" face="黑体" color="#000080"><strong><em>&nbsp;&nbsp; 卷68_13 </em></strong></font><font
face="黑体" color="#800080"> </font><font size="4" color="#800080" face="宋体">【韦长史挽词】<a
href="authers/qzz_0153.htm" target="_blank"></font><font size="3" color="#0080FF"><font face="黑体">崔融1</font></a></big> 
<br>
</font><br>
<font color="#400080">日落桑榆下，寒生松柏中。冥冥多苦雾，切切有悲风。<BR>
</font></big>
<font color="#400080">京兆新阡辟，扶阳甲第空。郭门从此去，荆棘渐蒙笼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷68_14 </em></strong></font><font
face="黑体" color="#800080"> </font><font size="4" color="#800080" face="宋体">【和梁王众传张光禄是王子晋后身】<a
href="authers/qzz_0153.htm" target="_blank"></font><font size="3" color="#0080FF"><font face="黑体">崔融1</font></a></big> 
<br>
</font><br>
<font color="#400080">闻有冲天客，披云下帝畿。三年上宾去，千载忽来归。<BR>
</font></big>
<font color="#400080">昔偶浮丘伯，今同丁令威。中郎才貌是，柱史姓名非。<BR>
</font></big>
<font color="#400080">祗召趋龙阙，承恩拜虎闱。丹成金鼎献，酒至玉杯挥。<BR>
</font></big>
<font color="#400080">天仗分旄节，朝容间羽衣。旧坛何处所，新庙坐光辉。<BR>
</font></big>
<font color="#400080">汉主存仙要，淮南爱道机。朝朝缑氏鹤，长向洛城飞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷68_15 </em></strong></font><font
face="黑体" color="#800080"> </font><font size="4" color="#800080" face="宋体">【哭蒋詹事俨】<a
href="authers/qzz_0153.htm" target="_blank"></font><font size="3" color="#0080FF"><font face="黑体">崔融1</font></a></big> 
<br>
</font><br>
<font color="#400080">江上有长离，从容盛羽仪。一鸣百兽舞，一举群鸟随。<BR>
</font></big>
<font color="#400080">应我圣明代，巢君阿阁垂。钩陈侍帷，环卫奉旌麾。<BR>
</font></big>
<font color="#400080">雅量沧海纳，完才庙廊施。养亲光孝道，事主竭忠规。<BR>
</font></big>
<font color="#400080">贞节既已固，殊荣良不訾。朝游云汉省，夕宴芙蓉池。<BR>
</font></big>
<font color="#400080">汲黯言当直，陈平智本奇。功成喜身退，时往惜年驰。<BR>
</font></big>
<font color="#400080">镇国山基毁，中天柱石颓。将军空有颂，刺史独留碑。<BR>
</font></big>
<font color="#400080">芜漫藏书壁，荒凉悬剑枝。昔余参下位，数载忝牵羁。<BR>
</font></big>
<font color="#400080">置榻恩逾重，迎门礼自卑。竹林常接兴，黍谷每逢吹。<BR>
</font></big>
<font color="#400080">逸翰金相发，清谈玉柄挥。不轻文举少，深叹子云疲。<BR>
</font></big>
<font color="#400080">遗爱犹如在，残编尚可窥。即今流水曲，何处俗人知。
<P><big><font size="3" face="黑体" color="#000080"><strong><em>&nbsp;&nbsp; 卷68_16 </em></strong></font><font
face="黑体" color="#800080"> </font><font size="4" color="#800080" face="宋体">【嵩山石淙侍宴应制】<a
href="authers/qzz_0153.htm" target="_blank"></font><font size="3" color="#0080FF"><font face="黑体">崔融1</font></a></big> 
<br>
</font><br>
<font color="#400080">洞口仙岩类削成，泉香石冷昼含清。龙旗画月中天下，<BR>
</font></big>
<font color="#400080">凤管披云此地迎。树作帷屏阳景翳，芝如宫阙夏凉生。<BR>
</font></big>
<font color="#400080">今朝出豫临悬圃，明日陪游向赤城。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷68_17 </em></strong></font><font
face="黑体" color="#800080"> </font><font size="4" color="#800080" face="宋体">【塞上寄内】<a
href="authers/qzz_0153.htm" target="_blank"></font><font size="3" color="#0080FF"><font face="黑体">崔融1</font></a></big> 
<br>
</font><br>
<font color="#400080">旅魂惊塞北，归望断河西。春风若可寄，暂为绕兰闺。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
