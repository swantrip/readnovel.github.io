<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百一十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百一十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷514_1 </em></strong></font><font
face="黑体" color="#800080"> </font><font size="4" color="#800080" face="宋体">【泛溪】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">曲渚回花舫，生衣卧向风。鸟飞溪色里，人语棹声中。<BR>
</font></big>
<font color="#400080">馀卉才分影，新蒲自作丛。前湾更幽绝，虽浅去犹通。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_2 </em></strong></font><font
face="黑体" color="#800080"> </font><font size="4" color="#800080" face="宋体">【宿陈处士书斋】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">结茅当此地，下马见高情。菰叶寒塘晚，杉阴白石明。<BR>
</font></big>
<font color="#400080">向炉新茗色，隔雪远钟声。闲得相逢少，吟多寐不成。<br>
<P><big><font size="3" face="黑体" color="#000080"><strong><em>&nbsp;&nbsp; 卷514_3 </em></strong></font><font
face="黑体" color="#800080"> </font><font size="4" color="#800080" face="宋体">【上宣州沈大夫】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">科名继世古来稀，高步何年下紫微。帝命几曾移重镇，<BR>
</font></big>
<font color="#400080">时清犹望领春闱。登朝旧友常思见，开幕贤人并望归。<BR>
</font></big>
<font color="#400080">今日得游风化地，却回沧海有光辉。<BR>
<P><big><font size="3" face="黑体" color="#000080"><strong><em>&nbsp;&nbsp; 卷514_4 </em></strong></font><font
face="黑体" color="#800080"> </font><font size="4" color="#800080" face="宋体">【杭州送萧宝校书】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">马识青山路，人随白浪船。别君犹有泪，学道谩经年。
<P><big><font size="3" face="黑体" color="#000080"><strong><em>&nbsp;&nbsp; 卷514_5 </em></strong></font><font
face="黑体" color="#800080"> </font><font size="4" color="#800080" face="宋体">【送盛长史（盛随军）】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">莫辞东路远，此别岂闲行。职处中军要，官兼上佐荣。<BR>
</font></big>
<font color="#400080">野亭枫叶暗，秋水藕花明。拜省期将近，孤舟促去程。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_6 </em></strong></font><font
face="黑体" color="#800080"> </font><font size="4" color="#800080" face="宋体">【宿道士观】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">堂闭仙人影，空坛月露初。闲听道家子，盥漱读灵书。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_7 </em></strong></font><font
face="黑体" color="#800080"> </font><font size="4" color="#800080" face="宋体">【湖州韩使君置宴（一作陪韩中丞宴不饮酒）】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">老大成名仍足病，纵听丝竹也无欢。<br>高情太守容闲坐，借与青山尽日看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷514_8 </em></strong></font><font
face="黑体" color="#800080"> </font><font size="4" color="#800080" face="宋体">【题仙游寺】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">石抱龙堂藓石干，山遮白日寺门寒。<br>长松瀑布饶奇状，曾有仙人驻鹤看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷514_9 </em></strong></font><font
face="黑体" color="#800080"> </font><font size="4" color="#800080" face="宋体">【宫词】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">寂寂花时闭院门，美人相并立琼轩。<br>含情欲说宫中事，鹦鹉前头不敢言。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷514_10 </em></strong></font><font
face="黑体" color="#800080"> </font><font size="4" color="#800080" face="宋体">【公子行】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">闲从结客冶游时，忘却红楼薄暮期。<br>醉上黄金堤上去，马鞭捎断绿杨丝。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷514_11 </em></strong></font><font
face="黑体" color="#800080"> </font><font size="4" color="#800080" face="宋体">【送陈俊<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">满酌劝童仆，好随郎马蹄。春风慎行李，莫上白铜L。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_12 </em></strong></font><font
face="黑体" color="#800080"> </font><font size="4" color="#800080" face="宋体">【寻古观】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">仙观曾过知不远，花藏石室杳难寻。<br>泉边白鹿闻人语，看过天坛渐入深。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷514_13 </em></strong></font><font
face="黑体" color="#800080"> </font><font size="4" color="#800080" face="宋体">【南岭路】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">越岭向南风景异，人人传说到京城。<br>经冬来往不踏雪，尽在刺桐花下行。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷514_14 </em></strong></font><font
face="黑体" color="#800080"> </font><font size="4" color="#800080" face="宋体">【陪江州李使君重阳宴百花亭】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">闲携九日酒，共到百花亭。醉里求诗境，回看岛屿青。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_15 </em></strong></font><font
face="黑体" color="#800080"> </font><font size="4" color="#800080" face="宋体">【上张水部】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">出入门阑久，儿童亦有情。不忘将姓字，常说向公卿。<BR>
</font></big>
<font color="#400080">每许连床坐，仍容并马行。恩深转无语，怀抱甚分明。
<P><big><font size="3" face="黑体" color="#000080"><strong><em>&nbsp;&nbsp; 卷514_16 </em></strong></font><font
face="黑体" color="#800080"> </font><font size="4" color="#800080" face="宋体">【凤翔西池与贾岛纳凉】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">四面无炎气，清池阔复深。蝶飞逢草住，鱼戏见人沈。<BR>
</font></big>
<font color="#400080">拂石安茶器，移床选树阴。几回同到此，尽日得闲吟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_17 </em></strong></font><font
face="黑体" color="#800080"> </font><font size="4" color="#800080" face="宋体">【上汴州令狐相公】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">罢相恩犹在，那容处静司。政严初领节，名重更因诗。<BR>
</font></big>
<font color="#400080">公事巡营外，戎装拜敕时。恭闻长与善，应念出身迟。<br>
<P><big><font size="3" face="黑体" color="#000080"><strong><em>&nbsp;&nbsp; 卷514_18 </em></strong></font><font
face="黑体" color="#800080"> </font><font size="4" color="#800080" face="宋体">【送于中丞入蕃册立】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">上马生边思，戎装别众僚。双旌衔命重，空碛去程遥。<BR>
</font></big>
<font color="#400080">迥没沙中树，孤飞雪外雕。蕃庭过册礼，几日却回朝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_19 </em></strong></font><font
face="黑体" color="#800080"> </font><font size="4" color="#800080" face="宋体">【送淮阴丁明府】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">之官未入境，已有爱人心。遣吏回中路，停舟对远林。<BR>
</font></big>
<font color="#400080">岛声淮浪静，雨色稻苗深。暇日公门掩，唯应伴客吟。
<P><big><font size="3" face="黑体" color="#000080"><strong><em>&nbsp;&nbsp; 卷514_20 </em></strong></font><font
face="黑体" color="#800080"> </font><font size="4" color="#800080" face="宋体">【送韦校书佐灵州幕】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">共知行处乐，犹惜此时分。职已为书记，官曾校典坟。<BR>
</font></big>
<font color="#400080">寒城初落叶，高戍远生云。边事何须问，深谋只在君。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_21 </em></strong></font><font
face="黑体" color="#800080"> </font><font size="4" color="#800080" face="宋体">【上江州李史君】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">起家声望重，自古更谁过。得在朝廷少，还因谏诤多。<BR>
</font></big>
<font color="#400080">经年愁瘴疠，几处遇恩波。入境无馀事，唯闻父老歌。<br>
<P><big><font size="3" face="黑体" color="#000080"><strong><em>&nbsp;&nbsp; 卷514_22 </em></strong></font><font
face="黑体" color="#800080"> </font><font size="4" color="#800080" face="宋体">【发凤翔后涂中怀田少府】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">识君春未半，意欲住经秋。见酒连诗句，逢花跋马头。<BR>
</font></big>
<font color="#400080">别来唯独宿，梦里尚同游。所在求飧过，无因离得愁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_23 </em></strong></font><font
face="黑体" color="#800080"> </font><font size="4" color="#800080" face="宋体">【雪夜与真上人宿韩协律宅】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">斜雪微沾砌，空堂夜语清。逆风听漏短，回烛向楼明。<BR>
</font></big>
<font color="#400080">盥漱随禅伴，讴吟得野情。此欢那敢忘，世贵丈夫名。
<P><big><font size="3" face="黑体" color="#000080"><strong><em>&nbsp;&nbsp; 卷514_24 </em></strong></font><font
face="黑体" color="#800080"> </font><font size="4" color="#800080" face="宋体">【与贾岛、顾非熊、无可上人宿万年姚少府宅】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">莫厌通宵坐，贫中会聚难。堂虚雪气入，灯在漏声残。<BR>
</font></big>
<font color="#400080">役思因生病，当禅岂觉寒。开门各有事，非不惜馀欢。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_25 </em></strong></font><font
face="黑体" color="#800080"> </font><font size="4" color="#800080" face="宋体">【震为苍^竹】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">为擢东方秀，修然异众筠。青苍才映粉，蒙密正含春。<BR>
</font></big>
<font color="#400080">嫩箨沾微雨，幽根绝细尘。乍怜分径小，偏觉带烟新。<BR>
</font></big>
<font color="#400080">结实皆留凤，垂阴似庇人。顾唯竿在手，深水挂W鳞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_26 </em></strong></font><font
face="黑体" color="#800080"> </font><font size="4" color="#800080" face="宋体">【题青龙寺】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">寺好因岗势，登临值夕阳。青山当佛阁，红叶满僧廊。<BR>
</font></big>
<font color="#400080">竹色连平地，虫声在上方。最怜东面静，为近楚城墙。<br>
<P><big><font size="3" face="黑体" color="#000080"><strong><em>&nbsp;&nbsp; 卷514_27 </em></strong></font><font
face="黑体" color="#800080"> </font><font size="4" color="#800080" face="宋体">【送滕庶子致仕归江南】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">常怀独往意，此日去朝簪。丹诏荣归骑，清风满故林。<BR>
</font></big>
<font color="#400080">诸侯新起敬，遗老重相寻。在处饶山水，堪行慰所心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_28 </em></strong></font><font
face="黑体" color="#800080"> </font><font size="4" color="#800080" face="宋体">【夏日题武功姚主簿】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">亭午无公事，垂帘树色间。僧来茶灶动，吏去印床闲。<BR>
</font></big>
<font color="#400080">傍竹行寻巷，当门立看山。吟诗老不倦，未省话官班。
<P><big><font size="3" face="黑体" color="#000080"><strong><em>&nbsp;&nbsp; 卷514_29 </em></strong></font><font
face="黑体" color="#800080"> </font><font size="4" color="#800080" face="宋体">【送张景宣下第东归（归扬州觐省）】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">归省值花时，闲吟落第诗。高情怜道在，公论觉才遗。<BR>
</font></big>
<font color="#400080">春雨连淮暗，私船过马迟。离心可惆怅，为有入城期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_30 </em></strong></font><font
face="黑体" color="#800080"> </font><font size="4" color="#800080" face="宋体">【送顾非熊下第归】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">但取诗名远，宁论下第频。惜为今日别，共受几年贫。<BR>
</font></big>
<font color="#400080">听雨宿吴寺，过江逢越人。知从本府荐，秋晚又辞亲。<br>
<P><big><font size="3" face="黑体" color="#000080"><strong><em>&nbsp;&nbsp; 卷514_31 </em></strong></font><font
face="黑体" color="#800080"> </font><font size="4" color="#800080" face="宋体">【送韦繇校书赴浙东幕】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">丞相辟书新，秋关独去人。官离芸阁早，名占甲科频。<BR>
</font></big>
<font color="#400080">水驿迎船火，山城候骑尘。湖边寄家久，到日喜荣亲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_32 </em></strong></font><font
face="黑体" color="#800080"> </font><font size="4" color="#800080" face="宋体">【寻贾岛所居】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">求闲身未得，此日到京东。独在钟声外，相逢树色中。<BR>
</font></big>
<font color="#400080">谁言人渐老，所向意皆同。月上因留宿，移床对药丛。
<P><big><font size="3" face="黑体" color="#000080"><strong><em>&nbsp;&nbsp; 卷514_33 </em></strong></font><font
face="黑体" color="#800080"> </font><font size="4" color="#800080" face="宋体">【题毗陵上人院】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">院深终日静，落叶覆秋虫。盥漱新斋后，修行未老中。<BR>
</font></big>
<font color="#400080">映松山色远，隔水磬声通。此处宜清夜，高吟永与同。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_34 </em></strong></font><font
face="黑体" color="#800080"> </font><font size="4" color="#800080" face="宋体">【送李侍御入蕃】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">远使随双节，新官属外台。戎装非好武，书记本多才。<BR>
</font></big>
<font color="#400080">移帐依泉宿，迎人带雪来。心知玉关道，稀见一花开。<br>
<P><big><font size="3" face="黑体" color="#000080"><strong><em>&nbsp;&nbsp; 卷514_35 </em></strong></font><font
face="黑体" color="#800080"> </font><font size="4" color="#800080" face="宋体">【望萧关】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">渐见风沙暗，萧关欲到时。儿童能探火，妇女解缝旗。<BR>
</font></big>
<font color="#400080">川绝衔鱼鹭，林多带箭麋。暂来戎马地，不敢苦吟诗。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_36 </em></strong></font><font
face="黑体" color="#800080"> </font><font size="4" color="#800080" face="宋体">【送韩校书赴江西幕】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">从军五湖外，终是称诗人。酒后愁将别，涂中过却春。<BR>
</font></big>
<font color="#400080">山桥槲叶暗，水馆燕巢新。驿舫迎应远，京书寄自频。<BR>
</font></big>
<font color="#400080">野情随到处，公务日关身。久共趋名利，龙钟独滞秦。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_37 </em></strong></font><font
face="黑体" color="#800080"> </font><font size="4" color="#800080" face="宋体">【题寄王秘书】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">唯求买药价，此外更无机。扶病看红叶，辞官著白衣。<BR>
</font></big>
<font color="#400080">断篱通野径，高树荫邻扉。时馥留僧宿，馀人得见稀。
<P><big><font size="3" face="黑体" color="#000080"><strong><em>&nbsp;&nbsp; 卷514_38 </em></strong></font><font
face="黑体" color="#800080"> </font><font size="4" color="#800080" face="宋体">【山居】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">归来青壁下，又见满篱霜。转觉琴斋静，闲从菊地荒。<BR>
</font></big>
<font color="#400080">山泉共鹿饮，林果让僧尝。时复收新药，随云过石梁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_39 </em></strong></font><font
face="黑体" color="#800080"> </font><font size="4" color="#800080" face="宋体">【重过惟贞上人院】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">老去唯求静，都忘外学名。扫床秋叶满，对客远云生。<BR>
</font></big>
<font color="#400080">香x闲留宿，晴阶暖共行。窗西暮山色，依旧入诗情。<br>
<P><big><font size="3" face="黑体" color="#000080"><strong><em>&nbsp;&nbsp; 卷514_40 </em></strong></font><font
face="黑体" color="#800080"> </font><font size="4" color="#800080" face="宋体">【与石昼秀才过普照寺】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">问人知寺路，松竹暗春山。潭黑龙应在，巢空鹤未还。<BR>
</font></big>
<font color="#400080">经年为客倦，半日与僧闲。更共尝新茗，闻钟笑语间。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_41 </em></strong></font><font
face="黑体" color="#800080"> </font><font size="4" color="#800080" face="宋体">【题任处士幽居】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">惜与幽人别，停舟对草堂。湖云侵卧位，杉露滴茶床。<BR>
</font></big>
<font color="#400080">山月吟时在，池花觉后香。生涯无一物，谁与读书粮。
<P><big><font size="3" face="黑体" color="#000080"><strong><em>&nbsp;&nbsp; 卷514_42 </em></strong></font><font
face="黑体" color="#800080"> </font><font size="4" color="#800080" face="宋体">【送僧往太原谒李司空】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">已共邻房别，应无更住心。中时过野店，后夜宿寒林。<BR>
</font></big>
<font color="#400080">寺去人烟远，城连塞雪深。禅馀得新句，堪对上公吟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_43 </em></strong></font><font
face="黑体" color="#800080"> </font><font size="4" color="#800080" face="宋体">【将之上京别淮南书记李侍御】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">心地偶相见，语多为别难。诗成公府晚，路入翠微寒。<BR>
</font></big>
<font color="#400080">逢石自应坐，有花谁共看。身为当去雁，云尽到长安。<br>
<P><big><font size="3" face="黑体" color="#000080"><strong><em>&nbsp;&nbsp; 卷514_44 </em></strong></font><font
face="黑体" color="#800080"> </font><font size="4" color="#800080" face="宋体">【韩协律相送精舍读书四韵奉寄呈陆补阙】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">白鹤西山别，更看上去船。遥知寻寺路，应念宿江烟。<BR>
</font></big>
<font color="#400080">到处无闲日，回期已隔年。何因陪夜坐，清论谏臣边。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_45 </em></strong></font><font
face="黑体" color="#800080"> </font><font size="4" color="#800080" face="宋体">【过苏州晓上人院】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">夏满律当清，无中景自生。移松不避远，取石亦亲行。<BR>
</font></big>
<font color="#400080">经案离时少，绳床著处平。若将林下比，应只欠泉声。
<P><big><font size="3" face="黑体" color="#000080"><strong><em>&nbsp;&nbsp; 卷514_46 </em></strong></font><font
face="黑体" color="#800080"> </font><font size="4" color="#800080" face="宋体">【送僧游缙云】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">但望青山去，何山不是缘。寺幽堪讲律，月冷称当禅。<BR>
</font></big>
<font color="#400080">水落无风夜，猿吟欲雨天。寻师若有路，终作缓归年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_47 </em></strong></font><font
face="黑体" color="#800080"> </font><font size="4" color="#800080" face="宋体">【赠道者】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">自识来清瘦，寻常语论真。药成休伏火，符验不传人。<BR>
</font></big>
<font color="#400080">独有年过鹤，曾无病到身。潜教问弟子，居处与谁邻。<br>
<P><big><font size="3" face="黑体" color="#000080"><strong><em>&nbsp;&nbsp; 卷514_48 </em></strong></font><font
face="黑体" color="#800080"> </font><font size="4" color="#800080" face="宋体">【杭州卢录事山亭】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">山色满公署，到来诗景饶。解衣临曲榭，隔竹见红蕉。<BR>
</font></big>
<font color="#400080">清漏焚香夕，轻岚视事朝。静中看锁印，高处见迎潮。<BR>
</font></big>
<font color="#400080">曳履庭芜近，当身树叶飘。傍城馀菊在，步入一仙瓢。<br>
<P><big><font size="3" face="黑体" color="#000080"><strong><em>&nbsp;&nbsp; 卷514_49 </em></strong></font><font
face="黑体" color="#800080"> </font><font size="4" color="#800080" face="宋体">【送品上人入秦】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">独去何人见，林塘共寂寥。生缘闻磬早，觉路出尘遥。<BR>
</font></big>
<font color="#400080">江雪沾新草，秦园发故条。心知禅定处，石室对芭蕉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_50 </em></strong></font><font
face="黑体" color="#800080"> </font><font size="4" color="#800080" face="宋体">【题蔷薇花】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">四面垂条密，浮阴入夏清。绿攒伤手刺，红堕断肠英。<BR>
</font></big>
<font color="#400080">粉著蜂须腻，光凝蝶翅明。雨中看亦好，况复值初晴。
<P><big><font size="3" face="黑体" color="#000080"><strong><em>&nbsp;&nbsp; 卷514_51 </em></strong></font><font
face="黑体" color="#800080"> </font><font size="4" color="#800080" face="宋体">【题胡氏溪亭】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">亭与溪相近，无时不有风。涧松生便黑，野藓看多红。<BR>
</font></big>
<font color="#400080">雨足秋声后，山沈夜色中。主人能守静，略与客心同。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_52 </em></strong></font><font
face="黑体" color="#800080"> </font><font size="4" color="#800080" face="宋体">【看涛】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">不知来远近，但见白峨峨。风雨驱寒玉，鱼龙迸上波。<BR>
</font></big>
<font color="#400080">声长势未尽，晓去夕还过。要路横天堑，其如造化何。<br>
<P><big><font size="3" face="黑体" color="#000080"><strong><em>&nbsp;&nbsp; 卷514_53 </em></strong></font><font
face="黑体" color="#800080"> </font><font size="4" color="#800080" face="宋体">【和刘补阙秋园寓兴之什十首】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">闲园清气满，新兴日堪追。隔水蝉鸣后，当檐雁过时。<BR>
</font></big>
<font color="#400080">雨馀槐u重，霜近药苗衰。不以朝簪贵，多将野客期。<BR><BR>
<font color="#400080">谁言高静意，不异在衡茅。竹冷人离洞，天晴鹤出巢。<BR>
</font></big>
<font color="#400080">深篱藏白菌，荒蔓露青匏。几见中宵月，清光坠树梢。<BR><BR>
<font color="#400080">逍遥人事外，杖屦入杉萝。草色寒犹在，虫声晚渐多。<BR>
</font></big>
<font color="#400080">静逢山鸟下，幽称野僧过。几许新开菊，闲从落叶和。<BR><BR>
<font color="#400080">留情清景宴，朝罢有馀闲。蝶散红兰外，萤飞白露间。<BR>
</font></big>
<font color="#400080">墙高微见寺，林静远分山。吟足期相访，残阳自掩关。<BR><BR>
<font color="#400080">深斋尝独处，讵肯厌秋声。翠筱寒愈静，孤花晚更明。<BR>
</font></big>
<font color="#400080">每因逢石坐，多见抱书行。入夜听疏杵，遥知耿此情。<BR><BR>
<font color="#400080">苍翠经宵在，园庐景自深。风凄欲去燕，月思向来砧。<BR>
</font></big>
<font color="#400080">碧石当莎径，寒烟冒竹林。杯瓢闲寄咏，清绝是知音。<BR><BR>
<font color="#400080">门巷唯苔藓，谁言不称贫。台闲人下晚，果熟鸟来频。<BR>
</font></big>
<font color="#400080">石脉潜通井，松枝静离尘。残蔬得晴后，又见一番新。<BR><BR>
<font color="#400080">卷帘天色静，近濑觉衣单。蕉叶犹停翠，桐阴已爽寒。<BR>
</font></big>
<font color="#400080">云从高处望，琴爱静时弹。正去重阳近，吟秋意未阑。<BR><BR>
<font color="#400080">竹径通邻圃，清深称独游。虫丝交影细，藤子坠声幽。<BR>
</font></big>
<font color="#400080">积润苔纹厚，迎寒荠叶稠。闲来寻古画，未废执茶瓯。<BR><BR>
<font color="#400080">风物已萧飒，晚烟生霁容。斜分紫陌树，远隔翠微钟。<BR>
</font></big>
<font color="#400080">宿客论文静，闲灯落烬重。无穷林下意，真得古人风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_54 </em></strong></font><font
face="黑体" color="#800080"> </font><font size="4" color="#800080" face="宋体">【上翰林蒋防舍人】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">清重可过知内制，从前礼绝外庭人。看花在处多随驾，<BR>
</font></big>
<font color="#400080">召宴无时不及旬。马自赐来骑觉稳，诗缘得后意长新。<BR>
</font></big>
<font color="#400080">应怜独在文场久，十有馀年浪过春。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_55 </em></strong></font><font
face="黑体" color="#800080"> </font><font size="4" color="#800080" face="宋体">【上翰林李舍人】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">记得早年曾拜识，便怜孤进赏文章。免令汩没惭时辈，<BR>
</font></big>
<font color="#400080">与作声名彻举场。一自凤池承密旨，今因世路接馀光。<BR>
</font></big>
<font color="#400080">云泥虽隔思长在，纵使无成也不忘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_56 </em></strong></font><font
face="黑体" color="#800080"> </font><font size="4" color="#800080" face="宋体">【题章正字道正新居（孝标）】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">独在御楼南畔住，生涯还似旧时贫。全无竹可侵行径，<BR>
</font></big>
<font color="#400080">一半花犹属别人。吟处不妨嫌鼓闹，眼前唯称与僧邻。<BR>
</font></big>
<font color="#400080">近来渐觉青莎巷，车马过从已有尘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_57 </em></strong></font><font
face="黑体" color="#800080"> </font><font size="4" color="#800080" face="宋体">【送李馀及第归蜀】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">从得高科名转盛，亦言归去满城知。发时谁不开筵送，<BR>
</font></big>
<font color="#400080">到处人争与马骑。剑路红蕉明栈阁，巴村绿树荫神祠。<BR>
</font></big>
<font color="#400080">乡中后辈游门馆，半是来求近日诗。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_58 </em></strong></font><font
face="黑体" color="#800080"> </font><font size="4" color="#800080" face="宋体">【送唐中丞开淘西湖夏日游泛因书示郡人】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">萍岸新淘见碧霄，中流相去忽成遥。空馀孤屿来诗景，<BR>
</font></big>
<font color="#400080">无复横槎碍柳条。红旆路幽山翠湿，锦帆风起浪花飘。<BR>
</font></big>
<font color="#400080">共知浸润同雷泽，何虑川源有旱苗。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_59 </em></strong></font><font
face="黑体" color="#800080"> </font><font size="4" color="#800080" face="宋体">【过旧宅（一作题王侯废宅）】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">古巷戟门谁旧宅，早曾闻说属官家。更无新燕来巢屋，<BR>
</font></big>
<font color="#400080">唯有闲人去看花。空厩欲摧尘满枥，小池初涸草侵沙。<BR>
</font></big>
<font color="#400080">荣华事歇皆如此，立马踟蹰到日斜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_60 </em></strong></font><font
face="黑体" color="#800080"> </font><font size="4" color="#800080" face="宋体">【鄂渚送白舍人赴杭州】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">岂知鹦鹉洲边路，得见凤凰池上人。<br>从此不同诸客礼，故乡西与郡城邻。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷514_61 </em></strong></font><font
face="黑体" color="#800080"> </font><font size="4" color="#800080" face="宋体">【题崔驸马林亭】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">选居幽近御街东，易得诗人聚会同。白练鸟飞深竹里，<BR>
</font></big>
<font color="#400080">朱弦琴在乱书中。亭开山色当高枕，楼静箫声落远风。<BR>
</font></big>
<font color="#400080">何事宦涂犹寂寞，都缘清苦道难通。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_62 </em></strong></font><font
face="黑体" color="#800080"> </font><font size="4" color="#800080" face="宋体">【赠韩协律】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">永日微吟在竹前，骨清唯爱漱寒泉。门闲多有投文客，<BR>
</font></big>
<font color="#400080">身病长无买药钱。岭寺听猿频独宿，湖亭避宴动经年。<BR>
</font></big>
<font color="#400080">亲知尽怪疏荣禄，的是将心暗学禅。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_63 </em></strong></font><font
face="黑体" color="#800080"> </font><font size="4" color="#800080" face="宋体">【自萧关望临洮】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">玉关西路出临洮，风卷边沙入马毛。寺寺院中无竹树，<BR>
</font></big>
<font color="#400080">家家壁上有弓刀。惟怜战士垂金甲，不尚游人著白袍。<BR>
</font></big>
<font color="#400080">日暮独吟秋色里，平原一望戍楼高。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_64 </em></strong></font><font
face="黑体" color="#800080"> </font><font size="4" color="#800080" face="宋体">【送崔约下第归淮南觐省】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">远忆拜亲留不住，出门行计与谁同。程涂半是依船上，<BR>
</font></big>
<font color="#400080">请谒多愁值雨中。堰水静连堤树绿，村桥时映野花红。<BR>
</font></big>
<font color="#400080">回期须及来春事，莫便江边逐钓翁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_65 </em></strong></font><font
face="黑体" color="#800080"> </font><font size="4" color="#800080" face="宋体">【羽林郎】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">紫髯年少奉恩初，直阁将军尽不如。酒后引兵围百草，<BR>
</font></big>
<font color="#400080">风前驻旆领边书。宅将公主同时赐，官与中郎共日除。<BR>
</font></big>
<font color="#400080">大笑鲁儒年四十，腰间犹未识金鱼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_66 </em></strong></font><font
face="黑体" color="#800080"> </font><font size="4" color="#800080" face="宋体">【归故园】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">桑柘骈阗数亩间，门前五柳正堪攀。尊中美酒长须满，<BR>
</font></big>
<font color="#400080">身外浮名总是闲。竹径有时风为扫，柴门无事日常关。<BR>
</font></big>
<font color="#400080">于焉已是忘机地，何用将金别买山。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_67 </em></strong></font><font
face="黑体" color="#800080"> </font><font size="4" color="#800080" face="宋体">【同友人看花】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">寻花不问春深浅，纵是残红也入诗。<br>每个树边行一匝，谁家园里最多时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷514_68 </em></strong></font><font
face="黑体" color="#800080"> </font><font size="4" color="#800080" face="宋体">【种花】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">忆昔两京官道上，可怜桃李昼阴垂。<br>不知谁作巡花使，空记玄宗遣种时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷514_69 </em></strong></font><font
face="黑体" color="#800080"> </font><font size="4" color="#800080" face="宋体">【早发庐江涂中遇雪寄李侍御】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">芦苇声多雁满陂，湿云连野见山稀。<br>遥知将吏相逢处，半是春城贺雪归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷514_70 </em></strong></font><font
face="黑体" color="#800080"> </font><font size="4" color="#800080" face="宋体">【登望云亭招友】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">日日恐无云可望，不辞逐静望来频。<br>共知亭下眠云远，解到上头能几人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷514_71 </em></strong></font><font
face="黑体" color="#800080"> </font><font size="4" color="#800080" face="宋体">【刘补阙西亭晚宴】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">虫声已尽菊花干，共立松阴向晚寒。<br>对酒看山俱惜去，不知斜月下栏干。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷514_72 </em></strong></font><font
face="黑体" color="#800080"> </font><font size="4" color="#800080" face="宋体">【送长安罗少府】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">科名再得年犹少，今日休官更觉贤。去国已辞趋府伴，<BR>
</font></big>
<font color="#400080">向家还入渡江船。雪晴新雁斜行出，潮落残云远色鲜。<BR>
</font></big>
<font color="#400080">在处若逢山水住，到时应不及秋前。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_73 </em></strong></font><font
face="黑体" color="#800080"> </font><font size="4" color="#800080" face="宋体">【林下招胡长官（一作寄招胡明府）】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">语低清貌似休粮，称著朱衣入草堂。<br>销暑近来无别物，桂阴当午满绳床。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷514_74 </em></strong></font><font
face="黑体" color="#800080"> </font><font size="4" color="#800080" face="宋体">【与真上人一二禅师题玢寺主院】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">杖屦相随任处便，不唯空寄上方眠。<br>归时亦取湖边路，晚映枫林共上船。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷514_75 </em></strong></font><font
face="黑体" color="#800080"> </font><font size="4" color="#800080" face="宋体">【寻僧】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">吟背春城出草迟，天晴紫阁赴僧期。<br>山边树下行人少，一派新泉日午时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷514_76 </em></strong></font><font
face="黑体" color="#800080"> </font><font size="4" color="#800080" face="宋体">【题王丘长史宅】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">更无人吏在门前，不似居官似学仙。药气暗侵朝服上，<BR>
</font></big>
<font color="#400080">花阴晚到簿书边。玉琴闲把看山坐，筒簟长铺与客眠。<BR>
</font></big>
<font color="#400080">时见街中骑瘦马，低头只是为诗篇。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_77 </em></strong></font><font
face="黑体" color="#800080"> </font><font size="4" color="#800080" face="宋体">【寄刘少府】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">唯爱图书兼古器，在官犹自未离贫。<br>更闻县去青山近，称与诗人作主人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷514_78 </em></strong></font><font
face="黑体" color="#800080"> </font><font size="4" color="#800080" face="宋体">【哭胡遇】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">寻僧昨日尚相随，忽见绯幡意可知。题处旧诗休更读，<BR>
</font></big>
<font color="#400080">买来新马忆曾骑。不应随分空营奠，终拟求人与立碑。<BR>
</font></big>
<font color="#400080">每向宣阳里中过，遥闻哭临泪先垂。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷514_79 </em></strong></font><font
face="黑体" color="#800080"> </font><font size="4" color="#800080" face="宋体">【自述】<a
href="authers/qzz_1046.htm" target="_blank"></font><font size="3" color="#0080FF"><font face="黑体">朱庆馀</font></a></big> 
<br>
</font><br>
<font color="#400080">诗人甘寂寞，居处遍苍苔。后夜蟾光满，邻家树影来。<BR>
</font></big>
<font color="#400080">岂知莲帐好，自爱草堂开。愿答相思意，援毫愧不才。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
