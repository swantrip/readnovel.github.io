<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百零七</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百零七</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷707_1 </em></strong></font><font
face="黑体" color="#800080"> </font><font size="4" color="#800080" face="宋体">【八月十五夜】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">万里无云镜九州，最团圆夜是中秋。满衣冰彩拂不落，<BR>
</font></big>
<font color="#400080">遍地水光凝欲流。华岳影寒清露掌，海门风急白潮头。<BR>
</font></big>
<font color="#400080">因君照我丹心事，减得愁人一夕愁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_2 </em></strong></font><font
face="黑体" color="#800080"> </font><font size="4" color="#800080" face="宋体">【省试夜投献座主】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">辟开公道选时英，神镜高悬鉴百灵。混沌分来融间气，<BR>
</font></big>
<font color="#400080">偾姑鸫炫文星。烛然兰省三条白，山束龙门万仞青。<BR>
</font></big>
<font color="#400080">圣教中兴周礼在，不劳干羽舞明庭。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_3 </em></strong></font><font
face="黑体" color="#800080"> </font><font size="4" color="#800080" face="宋体">【观贺皇太子册命】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">嗣册储皇帝命行，万方臣妾跃欢声。鸾旃再立星辰正，<BR>
</font></big>
<font color="#400080">雉扇双开日月明。自有汉元争翊戴，不劳商皓定欹倾。<BR>
</font></big>
<font color="#400080">春宫保傅皆周召，致主何忧不太平。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_4 </em></strong></font><font
face="黑体" color="#800080"> </font><font size="4" color="#800080" face="宋体">【行朝早春侍师门宴西溪席上作】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">西溪水色净于苔，画o横风绛帐开。弦管旋飘蓬岛去，<BR>
</font></big>
<font color="#400080">公卿皆是蕊宫来。金鳞掷浪钱翻荇，玉爵粘香雪泛梅。<BR>
</font></big>
<font color="#400080">三榜生徒逾七十，岂期龙坂纳非才。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_5 </em></strong></font><font
face="黑体" color="#800080"> </font><font size="4" color="#800080" face="宋体">【贺同年第三人刘先辈咸辟命】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">甲门才子鼎科人，拂地蓝衫榜下新。脱俗文章笑鹦鹉，<BR>
</font></big>
<font color="#400080">凌云头角压麒麟。金壶藉草溪亭晚，玉勒穿花野寺春。<BR>
</font></big>
<font color="#400080">多愧受恩同阙里，不嫌师僻与颜贫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_6 </em></strong></font><font
face="黑体" color="#800080"> </font><font size="4" color="#800080" face="宋体">【寄广南刘仆射】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">战国从今却尚文，品流才子作将军。画船清宴蛮溪雨，<BR>
</font></big>
<font color="#400080">粉阁闲吟瘴峤云。暴客卸戈归惠政，史官调笔待儒勋。<BR>
</font></big>
<font color="#400080">汉仪一化南人后，牧马无因更夜闻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_7 </em></strong></font><font
face="黑体" color="#800080"> </font><font size="4" color="#800080" face="宋体">【题吴中陆龟蒙山斋】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">万卷图书千户贵，十洲烟景四时和。花心露洗猩猩血，<BR>
</font></big>
<font color="#400080">水面风披瑟瑟罗。庄叟静眠清梦永，客儿芳意小诗多。<BR>
</font></big>
<font color="#400080">天麟不触人间网，拟把公卿换得么。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_8 </em></strong></font><font
face="黑体" color="#800080"> </font><font size="4" color="#800080" face="宋体">【经李翰林墓】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">诗中日月酒中仙，平地雄飞上九天。身谪蓬莱金籍外，<BR>
</font></big>
<font color="#400080">宝装方丈玉堂前。虎靴醉索将军脱，鸿笔悲无令子传。<BR>
</font></big>
<font color="#400080">十字遗碑三尺墓，只应吟客吊秋烟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_9 </em></strong></font><font
face="黑体" color="#800080"> </font><font size="4" color="#800080" face="宋体">【鹦鹉】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">丹觜如簧翠羽轻，随人呼物旋知名。金笼夜黯山西梦，<BR>
</font></big>
<font color="#400080">玉枕晓憎帘外声。才子爱奇吟不足，美人怜尔绣初成。<BR>
</font></big>
<font color="#400080">应缘是我邯郸客，相顾咬咬别有情。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_10 </em></strong></font><font
face="黑体" color="#800080"> </font><font size="4" color="#800080" face="宋体">【边将别】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">地角天涯倍苦辛，十年铅椠未酬身。朱门泣别同鲛客，<BR>
</font></big>
<font color="#400080">紫塞旅游随雁臣。汉将出师冲晓雪，胡儿奔马扑征尘。<BR>
</font></big>
<font color="#400080">行行独止干戈域，毳帐望谁为主人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_11 </em></strong></font><font
face="黑体" color="#800080"> </font><font size="4" color="#800080" face="宋体">【江南秋日】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">水国由来称道情，野人经此顿神清。一篷秋雨睡初起，<BR>
</font></big>
<font color="#400080">半砚冷云吟未成。青笠渔儿筒钓没，`衣菱女画桡轻。<BR>
</font></big>
<font color="#400080">冰绡写上江南景，寄与金銮马长卿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_12 </em></strong></font><font
face="黑体" color="#800080"> </font><font size="4" color="#800080" face="宋体">【题友人庭竹】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">丛篁萧瑟拂清阴，贵地栽成碧玉林。尽待花开添凤食，<BR>
</font></big>
<font color="#400080">可怜风击状龙吟。钿竿离立霜文静，锦箨飘零粉节深。<BR>
</font></big>
<font color="#400080">何事子猷偏寄赏，此君心似古人心。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_13 </em></strong></font><font
face="黑体" color="#800080"> </font><font size="4" color="#800080" face="宋体">【览陆龟蒙旧集】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">先生文价沸三吴，白雪千编酒一壶。吟去星辰笔下动，<BR>
</font></big>
<font color="#400080">醉来嵩华眼中无。峭如谢桧虬蟠活，清似缑山凤路孤。<BR>
</font></big>
<font color="#400080">身后独遗封禅草，何人寻得佐鸿图。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_14 </em></strong></font><font
face="黑体" color="#800080"> </font><font size="4" color="#800080" face="宋体">【玉仙道中】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">莼鲈方美别吴江，笔阵诗魔两未降。山势北蟠龙偃蹇，<BR>
</font></big>
<font color="#400080">泉声东漱玉bB。古陂狐兔穿蛮冢，破寺荆榛拥佛幢。<BR>
</font></big>
<font color="#400080">信马冷吟迷路处，隔溪烟雨吠村。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_15 </em></strong></font><font
face="黑体" color="#800080"> </font><font size="4" color="#800080" face="宋体">【赵侍郎看红白牡丹，因寄杨状头赞图】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">迟开都为让群芳，贵地栽成对玉堂。红艳袅烟疑欲语，<BR>
</font></big>
<font color="#400080">素华映月只闻香。剪裁偏得东风意，淡薄似矜西子妆。<BR>
</font></big>
<font color="#400080">雅称花中为首冠，年年长占断春光。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_16 </em></strong></font><font
face="黑体" color="#800080"> </font><font size="4" color="#800080" face="宋体">【题胡州太学丘光庭博士幽居】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">舜轨尧文混九垓，明堂宏构集良材。江边云卧如龙稳，<BR>
</font></big>
<font color="#400080">天外泥书遣鹤来。五夜药苗滋沆瀣，四时花影荫莓苔。<BR>
</font></big>
<font color="#400080">草玄门似山中静，不是公卿到不开。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_17 </em></strong></font><font
face="黑体" color="#800080"> </font><font size="4" color="#800080" face="宋体">【初秋留别越中幕客】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">魂梦飘零落叶洲，北辕南柁几时休。月中青桂渐看老，<BR>
</font></big>
<font color="#400080">星畔白榆还报秋。鹤禁有知须强进，稽峰无事莫相留。<BR>
</font></big>
<font color="#400080">吴花越柳饶君醉，直待功成始举头。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_18 </em></strong></font><font
face="黑体" color="#800080"> </font><font size="4" color="#800080" face="宋体">【送道者朝见后归山】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">暂随蒲帛谒金銮，萧洒风仪傲汉官。天马难将朱索绊，<BR>
</font></big>
<font color="#400080">海鳌宁觉碧涛宽。松坛月作尊前伴，竹箧书为教外欢。<BR>
</font></big>
<font color="#400080">神鼎已乾龙虎伏，一条真气出云端。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_19 </em></strong></font><font
face="黑体" color="#800080"> </font><font size="4" color="#800080" face="宋体">【赠战将】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">绿沈枪利雪峰尖，犀甲军装称紫髯。威慑万人长凛凛，<BR>
</font></big>
<font color="#400080">礼延群客每谦谦。阵前战马黄金勒，架上兵书白玉签。<BR>
</font></big>
<font color="#400080">不为已为儒弟子，好依门下学韬钤。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_20 </em></strong></font><font
face="黑体" color="#800080"> </font><font size="4" color="#800080" face="宋体">【九华贺雨吟】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">陶公焦思念生灵，变旱为丰合杳冥。雷劈老松疑虎怒，<BR>
</font></big>
<font color="#400080">雨冲阴洞觉龙腥。万畦香稻蓬葱绿，九朵奇峰扑亚青。<BR>
</font></big>
<font color="#400080">吟贺西成饶旅兴，散丝飞洒满长亭。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_21 </em></strong></font><font
face="黑体" color="#800080"> </font><font size="4" color="#800080" face="宋体">【赠池州张太守】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">神珠无K玉无瑕，七叶簪貂汉相家。阵面奔星破犀象，<BR>
</font></big>
<font color="#400080">笔头飞电跃龙蛇。绛帏夜坐穷三史，红旆春行到九华。<BR>
</font></big>
<font color="#400080">只怕池人留不住，别迁征镇拥高牙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_22 </em></strong></font><font
face="黑体" color="#800080"> </font><font size="4" color="#800080" face="宋体">【中秋自宛陵寄池阳太守】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">出山三见月如眉，蝶梦终宵绕戟枝。旅客思归鸿去日，<BR>
</font></big>
<font color="#400080">贤侯行化子来时。郡楼遐想刘琨啸，相阁方窥谢傅棋。<BR>
</font></big>
<font color="#400080">按部况闻秋稼熟，马前迎拜羡并儿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_23 </em></strong></font><font
face="黑体" color="#800080"> </font><font size="4" color="#800080" face="宋体">【次韵九华杜先辈重阳寄投宛陵丞相】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">日下飞声彻不毛，酒醒时得广离骚。先生鬓为吟诗白，<BR>
</font></big>
<font color="#400080">上相心因治国劳。千乘信回鱼}重，九华秋迥凤巢高。<BR>
</font></big>
<font color="#400080">强酬小谢重阳句，沙恨无金尽日淘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_24 </em></strong></font><font
face="黑体" color="#800080"> </font><font size="4" color="#800080" face="宋体">【寄贺杜荀鹤及第】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">一战平畴五字劳，昼归乡去锦为袍。大鹏出海翎犹湿，<BR>
</font></big>
<font color="#400080">骏马辞天气正豪。九子旧山增秀绝，二南新格变风骚。<BR>
</font></big>
<font color="#400080">由来稽古符公道，平地丹梯甲乙高。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_25 </em></strong></font><font
face="黑体" color="#800080"> </font><font size="4" color="#800080" face="宋体">【春草碧色】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">细草含愁碧，芊绵南浦滨。萋萋如恨别，苒苒共伤春。<BR>
</font></big>
<font color="#400080">疏雨烟华润，斜阳细彩匀。花粘繁斗锦，人藉软胜茵。<BR>
</font></big>
<font color="#400080">浅映宫池水，轻遮辇路尘。杜回如可结，誓作报恩身。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_26 </em></strong></font><font
face="黑体" color="#800080"> </font><font size="4" color="#800080" face="宋体">【和友人送衡尚书赴池阳副车】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">淮王上将例分忧，玉帐参承半列侯。次第选材如创厦，<BR>
</font></big>
<font color="#400080">别离排宴向藏舟。鲲鹏变化知难测，龙蠖升沈各有由。<BR>
</font></big>
<font color="#400080">躞蹀行牵金[重，婵娟立唱翠娥愁。筑头勋业谐三阵，<BR>
</font></big>
<font color="#400080">满腹诗书究九流。金海珠韬乘月读，肉芝牙茗拨云收。<BR>
</font></big>
<font color="#400080">赤鳞旆卷鸥汀晚，青雀船横雁阵秋。十字细波澄镜面，<BR>
</font></big>
<font color="#400080">九华残雪露峰头。醉沈北海千尊酒，吟上南荆百尺楼。<BR>
</font></big>
<font color="#400080">况是昭明食鱼郡，不妨闲掷钓璜钩。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷707_27 </em></strong></font><font
face="黑体" color="#800080"> </font><font size="4" color="#800080" face="宋体">【贻李南平】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">紫殿西头月欲斜，曾草临淮上相麻。<br>润笔已曾经奏谢，更飞章句问张华。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷707_28 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1346.htm" target="_blank"></font><font size="3" color="#0080FF"><font face="黑体">殷文圭</font></a></big> 
<br>
</font><br>
<font color="#400080">龙舒太守人中杰，风韵堂中心似月。（《方舆胜览》）<BR><BR>
<font color="#400080">众口声光夸汉将，筑头勋业佐淮王。（《贺池阳太守正命》，<BR>
</font></big>
<font color="#400080">《唐诗纪事》）<br>   <BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
