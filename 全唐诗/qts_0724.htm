<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百二十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百二十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷724_1 </em></strong></font><font
face="黑体" color="#800080"> </font><font size="4" color="#800080" face="宋体">【酬友生早秋】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">彤云将欲罢，蝉柳响如秋。雾散九霄近，日程三伏愁。<BR>
</font></big>
<font color="#400080">残阳宿雨霁，高浪碎沙沤。足馀旬后，分襟任自由。<br>
<P><big><font size="3" face="黑体" color="#000080"><strong><em>&nbsp;&nbsp; 卷724_2 </em></strong></font><font
face="黑体" color="#800080"> </font><font size="4" color="#800080" face="宋体">【晓发】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">旅馆候天曙，整车趋远程。几处晓钟断，半桥残月明。<BR>
</font></big>
<font color="#400080">沙上鸟犹在，渡头人未行。去去古时道，马嘶三两声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷724_3 </em></strong></font><font
face="黑体" color="#800080"> </font><font size="4" color="#800080" face="宋体">【客行】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">上山下山去，千里万里愁。树色野桥暝，雨声孤馆秋。<BR>
</font></big>
<font color="#400080">南北眼前道，东西江畔舟。世人重金玉，无金徒远游。
<P><big><font size="3" face="黑体" color="#000080"><strong><em>&nbsp;&nbsp; 卷724_4 </em></strong></font><font
face="黑体" color="#800080"> </font><font size="4" color="#800080" face="宋体">【题郑处士隐居】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">不信最清旷，及来愁已空。数点石泉雨，一溪霜叶风。<BR>
</font></big>
<font color="#400080">业在有山处，道成无事中。酌尽一尊酒，病夫颜亦红。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷724_5 </em></strong></font><font
face="黑体" color="#800080"> </font><font size="4" color="#800080" face="宋体">【古寺】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">路傍古时寺，寥落藏金容。破塔有寒草，坏楼无晓钟。<BR>
</font></big>
<font color="#400080">乱纸失经偈，断碑分篆踪。日暮月光吐，绕门千树松。<br>
<P><big><font size="3" face="黑体" color="#000080"><strong><em>&nbsp;&nbsp; 卷724_6 </em></strong></font><font
face="黑体" color="#800080"> </font><font size="4" color="#800080" face="宋体">【赠著上人】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">掩门江上住，尽日更无为。古木坐禅处，残星鸣磬时。<BR>
</font></big>
<font color="#400080">水浇冰滴滴，珠数落累累。自有闲行伴，青藤杖一枝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷724_7 </em></strong></font><font
face="黑体" color="#800080"> </font><font size="4" color="#800080" face="宋体">【马嵬感事】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">冷气生深殿，狼星渡远关。九城鼙鼓内，千骑道途间。<BR>
</font></big>
<font color="#400080">凤髻随秋草，鸾舆入暮山。恨多留不得，悲泪满龙颜。
<P><big><font size="3" face="黑体" color="#000080"><strong><em>&nbsp;&nbsp; 卷724_8 </em></strong></font><font
face="黑体" color="#800080"> </font><font size="4" color="#800080" face="宋体">【赠行如上人】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">不知名利苦，念佛老岷峨。衲补云千片，香烧印一窠。<BR>
</font></big>
<font color="#400080">恋山人事少，怜客道心多。日日斋钟后，高悬滤水罗。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷724_9 </em></strong></font><font
face="黑体" color="#800080"> </font><font size="4" color="#800080" face="宋体">【送友人归邛州】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">鹤鸣山下去，满箧荷瑶琨。放马荒田草，看碑古寺门。<BR>
</font></big>
<font color="#400080">渐寒沙上雨，欲暝水边村。莫忘分襟处，梅花扑酒尊。<br>
<P><big><font size="3" face="黑体" color="#000080"><strong><em>&nbsp;&nbsp; 卷724_10 </em></strong></font><font
face="黑体" color="#800080"> </font><font size="4" color="#800080" face="宋体">【和舒上人山居即事】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">败叶填溪路，残阳过野亭。仍弹一滴水，更读两张经。<BR>
</font></big>
<font color="#400080">暝鸟烟中见，寒钟竹里听。不多山下去，人世尽膻腥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷724_11 </em></strong></font><font
face="黑体" color="#800080"> </font><font size="4" color="#800080" face="宋体">【发邛州寄友人】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">茫茫驱一马，自叹又何之。出郭见山处，待船逢雨时。<BR>
</font></big>
<font color="#400080">晓鸡鸣野店，寒叶堕秋枝。寂寞前程去，闲吟欲共谁。
<P><big><font size="3" face="黑体" color="#000080"><strong><em>&nbsp;&nbsp; 卷724_12 </em></strong></font><font
face="黑体" color="#800080"> </font><font size="4" color="#800080" face="宋体">【舟行夜泊夔州】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">维舟镜面中，迥对白盐峰。夜静沙堤月，天寒水寺钟。<BR>
</font></big>
<font color="#400080">故园何日到，旧友几时逢。欲作还家梦，青山一万重。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷724_13 </em></strong></font><font
face="黑体" color="#800080"> </font><font size="4" color="#800080" face="宋体">【山东兰若遇静公夜归】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">松门一径微，苔滑往来稀。半夜闻钟后，浑身带雪归。<BR>
</font></big>
<font color="#400080">问寒僧接杖，辨语犬衔衣。又是安禅去，呼童闭竹扉。<br>
<P><big><font size="3" face="黑体" color="#000080"><strong><em>&nbsp;&nbsp; 卷724_14 </em></strong></font><font
face="黑体" color="#800080"> </font><font size="4" color="#800080" face="宋体">【边将】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">三千护塞儿，独自滞边陲。老向二毛见，秋从一叶知。<BR>
</font></big>
<font color="#400080">地寒乡思苦，天暮角声悲。却被交亲笑，封侯未有期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷724_15 </em></strong></font><font
face="黑体" color="#800080"> </font><font size="4" color="#800080" face="宋体">【秋寄□江舒公】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">故人何处望，秋色满江濉Ｈ胨溪虫乱，过桥山路分。<BR>
</font></big>
<font color="#400080">鹤归松上月，僧入竹间云。莫惜中宵磬，从教梦里闻。
<P><big><font size="3" face="黑体" color="#000080"><strong><em>&nbsp;&nbsp; 卷724_16 </em></strong></font><font
face="黑体" color="#800080"> </font><font size="4" color="#800080" face="宋体">【题杨山人隐居】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">深山道者家，门户带烟霞。绿缀沿岩草，红飘落水花。<BR>
</font></big>
<font color="#400080">半庭栽小树，一径扫平沙。往往溪边坐，持竿到日斜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷724_17 </em></strong></font><font
face="黑体" color="#800080"> </font><font size="4" color="#800080" face="宋体">【夜上隐居寺】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">寻师拟学空，空住虎溪东。千里照山月，一枝惊鹤风。<BR>
</font></big>
<font color="#400080">年如流去水，山似转来蓬。尽日都无事，安禅石窟中。<br>
<P><big><font size="3" face="黑体" color="#000080"><strong><em>&nbsp;&nbsp; 卷724_18 </em></strong></font><font
face="黑体" color="#800080"> </font><font size="4" color="#800080" face="宋体">【友人见访不值因寄】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">门户寒江近，篱墙野树深。晚风摇竹影，斜日转山阴。<BR>
</font></big>
<font color="#400080">砌觉披秋草，床惊倒古琴。更闻邻舍说，一只鹤来寻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷724_19 </em></strong></font><font
face="黑体" color="#800080"> </font><font size="4" color="#800080" face="宋体">【涂次偶作】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">岁月客中销，崎岖力自招。问人寻野寺，牵马渡危桥。<BR>
</font></big>
<font color="#400080">为雨疑天晚，因山觉路遥。前程何处是，一望又迢迢。
<P><big><font size="3" face="黑体" color="#000080"><strong><em>&nbsp;&nbsp; 卷724_20 </em></strong></font><font
face="黑体" color="#800080"> </font><font size="4" color="#800080" face="宋体">【送友人江行之庐山肄业】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">蜀国初开棹，庐峰拟拾萤。兽皮裁褥暖，莲叶制衣馨。<BR>
</font></big>
<font color="#400080">楚水秋来碧，巫山雨后青。莫教衔凤诏，三度到中庭。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷724_21 </em></strong></font><font
face="黑体" color="#800080"> </font><font size="4" color="#800080" face="宋体">【山居偶作】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">趋名逐利身，终日走风尘。还到水边宅，却为山下人。<BR>
</font></big>
<font color="#400080">僧教开竹户，客许戴纱巾。且喜琴书在，苏生未厌贫。<br>
<P><big><font size="3" face="黑体" color="#000080"><strong><em>&nbsp;&nbsp; 卷724_22 </em></strong></font><font
face="黑体" color="#800080"> </font><font size="4" color="#800080" face="宋体">【赠道者】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">披霞戴鹿胎，岁月不能催。饭把琪花煮，衣将藕叶裁。<BR>
</font></big>
<font color="#400080">鹤从归日养，松是小时栽。往往樵人见，溪边洗药来。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷724_23 </em></strong></font><font
face="黑体" color="#800080"> </font><font size="4" color="#800080" face="宋体">【邛州水亭夜宴送顾非熊之官】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">寂寞邛城夜，寒塘对庾楼。蜀关蝉已噪，秦树叶应秋。<BR>
</font></big>
<font color="#400080">道路连天远，笙歌到晓愁。不堪分袂后，残月正如钩。
<P><big><font size="3" face="黑体" color="#000080"><strong><em>&nbsp;&nbsp; 卷724_24 </em></strong></font><font
face="黑体" color="#800080"> </font><font size="4" color="#800080" face="宋体">【题青城山范贤观】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">数里缘山不厌难，为寻真诀问黄冠。苔铺翠点仙桥滑，<BR>
</font></big>
<font color="#400080">松织香梢古道寒。昼傍绿畦薅嫩玉，夜开红灶有碌ぁ<BR>
</font></big>
<font color="#400080">钟声已断泉声在，风动茅花月满坛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷724_25 </em></strong></font><font
face="黑体" color="#800080"> </font><font size="4" color="#800080" face="宋体">【送僧讲罢归山】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">休将如意辩真空，吹尽天花任晓风。共看玉蟾三皎洁，<BR>
</font></big>
<font color="#400080">独悬金锡一玲珑。岩间松桂秋烟白，江上楼台晚日红。<BR>
</font></big>
<font color="#400080">依旧曹溪念经处，野泉声在草堂东。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷724_26 </em></strong></font><font
face="黑体" color="#800080"> </font><font size="4" color="#800080" face="宋体">【题友人寓居】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">寓居无不在天涯，莫恨秦关道路赊。缭绕城边山是蜀，<BR>
</font></big>
<font color="#400080">弯环门外水名巴。黄头卷席宾初散，白鼻嘶风日欲斜。<BR>
</font></big>
<font color="#400080">何处一声金磬发，古松南畔有僧家。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷724_27 </em></strong></font><font
face="黑体" color="#800080"> </font><font size="4" color="#800080" face="宋体">【伤张玖秀才】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">铜梁剑阁几区区，十上探珠不见珠。卞玉影沈沙草暗，<BR>
</font></big>
<font color="#400080">骅骝声断陇城孤。入关词客秋怀友，出户孀妻晓望夫。<BR>
</font></big>
<font color="#400080">吴水楚山千万里，旅魂归到故乡无。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷724_28 </em></strong></font><font
face="黑体" color="#800080"> </font><font size="4" color="#800080" face="宋体">【题李少府别业】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">寻得仙家不姓梅，马嘶人语出尘埃。竹和庭上春烟动，<BR>
</font></big>
<font color="#400080">花带溪头晓露开。绕岸白云终日在，傍松黄鹤有时来。<BR>
</font></big>
<font color="#400080">何年亦作围棋伴，一到松间醉一回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷724_29 </em></strong></font><font
face="黑体" color="#800080"> </font><font size="4" color="#800080" face="宋体">【赠楚公】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">曾闻半偈雪山中，贝叶翻时理尽通。般若恒添持戒力，<BR>
</font></big>
<font color="#400080">落叉谁算念经功。云间晓月应难染，海上虚舟自信风。<BR>
</font></big>
<font color="#400080">长说满庭花色好，一枝红是一枝空。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷724_30 </em></strong></font><font
face="黑体" color="#800080"> </font><font size="4" color="#800080" face="宋体">【赠王山人】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">红藤一柱脚常轻，日日缘溪入谷行。山下有家身未老，<BR>
</font></big>
<font color="#400080">灶前无火药初成。经秋少见闲人说，带雨多闻野鹤鸣。<BR>
</font></big>
<font color="#400080">知到蓬莱难再访，问何方法得长生。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷724_31 </em></strong></font><font
face="黑体" color="#800080"> </font><font size="4" color="#800080" face="宋体">【庭竹】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">月笼翠叶秋承露，风亚繁梢暝扫烟。<br>知道雪霜终不变，永留寒色在庭前。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷724_32 </em></strong></font><font
face="黑体" color="#800080"> </font><font size="4" color="#800080" face="宋体">【题常乐寺】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">桂冷香闻十里间，殿台浑不似人寰。<br>日斜回首江头望，一片晴云落后山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷724_33 </em></strong></font><font
face="黑体" color="#800080"> </font><font size="4" color="#800080" face="宋体">【题刘炼师归山】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">风急云轻鹤背寒，洞天谁道却归难。<br>千山万水瀛洲路，何处烟飞是醮坛。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷724_34 </em></strong></font><font
face="黑体" color="#800080"> </font><font size="4" color="#800080" face="宋体">【酬舒公见寄】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">无客不言云外见，为文长遣世间知。<br>一声松径寒吟后，正是前山雪下时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷724_35 </em></strong></font><font
face="黑体" color="#800080"> </font><font size="4" color="#800080" face="宋体">【巫山下作】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">细腰宫尽旧城摧，神女归山更不来。<br>唯有楚江斜日里，至今犹自绕阳台。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷724_36 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1376.htm" target="_blank"></font><font size="3" color="#0080FF"><font face="黑体">唐求</font></a></big> 
<br>
</font><br>
<font color="#400080">恰似有龙深处卧，被人惊起黑云生。（《临池洗砚》，<BR>
</font></big>
<font color="#400080">见《纪事》）<br> <BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
