<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百七十七</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百七十七</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷277_1 </em></strong></font><font
face="黑体" color="#800080"> </font><font size="4" color="#800080" face="宋体">【和李使君三郎早秋城北亭楼宴崔司士…关中弟张评事时遇】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">黄花古城路，上尽见青山。桑柘晴川口，牛羊落照间。<BR>
</font></big>
<font color="#400080">野情随卷幔，军士隔重关。道合偏多赏，官微独不闲。<BR>
</font></big>
<font color="#400080">鹤分琴久罢，书到雁应还。为谢登龙客，琼枝寄一攀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_2 </em></strong></font><font
face="黑体" color="#800080"> </font><font size="4" color="#800080" face="宋体">【和赵端公九日登石亭上和州家兄】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">洛浦想江津，悲欢共此辰。采花湖岸菊，望国旧楼人。<BR>
</font></big>
<font color="#400080">雁别声偏苦，松寒色转新。传书问渔叟，借寇尔何因。<br>
<P><big><font size="3" face="黑体" color="#000080"><strong><em>&nbsp;&nbsp; 卷277_3 </em></strong></font><font
face="黑体" color="#800080"> </font><font size="4" color="#800080" face="宋体">【酬赵少尹戏示诸侄元阳等因以见赠】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">八龙三虎俨成行，琼树花开鹤翼张。且请同观舞鸲鹆，<BR>
</font></big>
<font color="#400080">何须竟哂食槟榔。归时每爱怀朱橘，戏处常闻佩紫囊。<BR>
</font></big>
<font color="#400080">谬入阮家逢庆乐，竹林因得奉壶觞。<BR>
<P><big><font size="3" face="黑体" color="#000080"><strong><em>&nbsp;&nbsp; 卷277_4 </em></strong></font><font
face="黑体" color="#800080"> </font><font size="4" color="#800080" face="宋体">【奉和户曹叔夏夜寓直寄呈同曹诸公并见示】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">敛板捧清词，恭闻侍直时。暮尘归众骑，邃宇舍诸司。<BR>
</font></big>
<font color="#400080">华月先灯至，清风与簟随。乱萤光熠熠，行树影离离。<BR>
</font></big>
<font color="#400080">龙卧人宁识，鹏抟`岂知。便因当五夜，敢望竹林期。<br>
<P><big><font size="3" face="黑体" color="#000080"><strong><em>&nbsp;&nbsp; 卷277_5 </em></strong></font><font
face="黑体" color="#800080"> </font><font size="4" color="#800080" face="宋体">【和金吾裴将军使往河北宣慰…兼寄赵侍郎赵卿拜陵未回】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">飞轩不驻轮，感激汉儒臣。气慑千夫勇，恩传万里春。<BR>
</font></big>
<font color="#400080">古原收野燎，寒笛怨空邻。书此达良友，五陵风雨频。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_6 </em></strong></font><font
face="黑体" color="#800080"> </font><font size="4" color="#800080" face="宋体">【和太常李主簿秋中山下别墅即事】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">清秋来几时，宋玉已先知。旷朗霞映竹，澄明山满池。<BR>
</font></big>
<font color="#400080">葺桥双鹤赴，收果众猿随。韶乐方今奏，云林徒蔽亏。
<P><big><font size="3" face="黑体" color="#000080"><strong><em>&nbsp;&nbsp; 卷277_7 </em></strong></font><font
face="黑体" color="#800080"> </font><font size="4" color="#800080" face="宋体">【酬韦渚秋夜有怀见寄】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">萧条良夜永，秋草对衰颜。露下鸟初定，月明人自闲。<BR>
</font></big>
<font color="#400080">独悲无旧业，共喜出时艰。为问功成后，同游何处山。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_8 </em></strong></font><font
face="黑体" color="#800080"> </font><font size="4" color="#800080" face="宋体">【同吉中孚梦桃源】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">春雨夜不散，梦中山亦阴。云中碧潭水，路暗红花林。<BR>
</font></big>
<font color="#400080">花水自深浅，无人知古今。<BR>
<font color="#400080">夜静春梦长，梦逐仙山客。园林满芝X，鸡犬傍篱栅。<BR>
</font></big>
<font color="#400080">几处花下人，看予笑头白。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_9 </em></strong></font><font
face="黑体" color="#800080"> </font><font size="4" color="#800080" face="宋体">【同柳侍郎题侯钊侍郎新昌里（一作酬候钊侍郎春日见寄）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">清源君子居，左右尽图书。三径春自足，一瓢欢有馀。<BR>
</font></big>
<font color="#400080">庭莎成野席，阑药是家蔬。幽显岂殊迹，昔贤徒病诸。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_10 </em></strong></font><font
face="黑体" color="#800080"> </font><font size="4" color="#800080" face="宋体">【酬孙侍御春日见寄】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">经过里巷春，同是谢家邻。顾我觉衰早，荷君留醉频。<BR>
</font></big>
<font color="#400080">松高犹覆草，鹤起暂萦尘。始悟达人志，患名非患贫。<br>
<P><big><font size="3" face="黑体" color="#000080"><strong><em>&nbsp;&nbsp; 卷277_11 </em></strong></font><font
face="黑体" color="#800080"> </font><font size="4" color="#800080" face="宋体">【和王员外冬夜寓直】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">高步长裾锦帐郎，居然自是汉贤良。潘岳叙年因鬓发，<BR>
</font></big>
<font color="#400080">扬雄托谏在文章。九天韶乐飘寒月，万户香尘`晓霜。<BR>
</font></big>
<font color="#400080">坐见重门俨朝骑，可怜云路独翱翔。<BR>
<P><big><font size="3" face="黑体" color="#000080"><strong><em>&nbsp;&nbsp; 卷277_12 </em></strong></font><font
face="黑体" color="#800080"> </font><font size="4" color="#800080" face="宋体">【酬金部王郎中省中春日见寄】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">南宫树色晓森森，虽有春光未有阴。鹤侣正疑芳景引，<BR>
</font></big>
<font color="#400080">玉人那为簿书沈。山含瑞气偏当日，莺逐轻风不在林。<BR>
</font></big>
<font color="#400080">更有阮郎迷路处，万株红树一溪深。<BR>
<P><big><font size="3" face="黑体" color="#000080"><strong><em>&nbsp;&nbsp; 卷277_13 </em></strong></font><font
face="黑体" color="#800080"> </font><font size="4" color="#800080" face="宋体">【奉和陕州十四翁中丞寄雷州二十翁司户】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">联飞独不前，迥落海南天。贾傅竟行矣，邵公唯泫然。<BR>
</font></big>
<font color="#400080">瘴开山更远，路极水无边。沈劣本多感，况闻原上篇。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_14 </em></strong></font><font
face="黑体" color="#800080"> </font><font size="4" color="#800080" face="宋体">【和李中丞酬万年房署少府过汾州景云观…李早年同居此观】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">显晦澹无迹，贤哉常晏如。如何警孤鹤，忽乃传双鱼。<BR>
</font></big>
<font color="#400080">叙以泉石旧，怅然风景馀。低回青油幕，梦寐白云居。<BR>
</font></big>
<font color="#400080">玉洞桂香满，雪坛松影疏。沈思瞩仙侣，纾组正军书。<BR>
</font></big>
<font color="#400080">积学早成道，感恩难遂初。梅生谅多感，归止岂吾庐。<br>
<P><big><font size="3" face="黑体" color="#000080"><strong><em>&nbsp;&nbsp; 卷277_15 </em></strong></font><font
face="黑体" color="#800080"> </font><font size="4" color="#800080" face="宋体">【酬陈郎中冬至携柳郎窦郎归河中旧居见寄】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">三旬一休沐，清景满林庐。南郭群儒从，东床两客居。<BR>
</font></big>
<font color="#400080">烧烟浮雪野，麦陇润冰渠。班白皆持酒，蓬茅尽有书。<BR>
</font></big>
<font color="#400080">终期买寒渚，同此利蒲鱼。
<P><big><font size="3" face="黑体" color="#000080"><strong><em>&nbsp;&nbsp; 卷277_16 </em></strong></font><font
face="黑体" color="#800080"> </font><font size="4" color="#800080" face="宋体">【酬李益端公夜宴见赠】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">戚戚一西东，十年今始同。可怜歌酒夜，相对两衰翁。
<P><big><font size="3" face="黑体" color="#000080"><strong><em>&nbsp;&nbsp; 卷277_17 </em></strong></font><font
face="黑体" color="#800080"> </font><font size="4" color="#800080" face="宋体">【和陈郎中拜本府少尹兼侍御史献上侍中因呈同院诸公】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">金印垂鞍白马肥，不同疏广老方归。三千士里文章伯，<BR>
</font></big>
<font color="#400080">四十年来锦绣衣。节比青松当涧直，心随黄雀绕檐飞。<BR>
</font></big>
<font color="#400080">乡中贺者唯争路，不识传呼獬豸威。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_18 </em></strong></font><font
face="黑体" color="#800080"> </font><font size="4" color="#800080" face="宋体">【和王仓少尹暇日言怀】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">清秋多暇日，况乃是夫君。习静通仙事，书空阅篆文。<BR>
</font></big>
<font color="#400080">剑飞终上汉，鹤梦不离云。无限烟霄路，何嗟迹未分。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_19 </em></strong></font><font
face="黑体" color="#800080"> </font><font size="4" color="#800080" face="宋体">【和崔侍郎游万固寺】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">闻说中方高树林，曙华先照啭春禽。风云才子冶游思，<BR>
</font></big>
<font color="#400080">蒲柳老人惆怅心。石路青苔花漫漫，雪檐垂溜玉森森。<BR>
</font></big>
<font color="#400080">贺君此去君方至，河水东流西日沉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_20 </em></strong></font><font
face="黑体" color="#800080"> </font><font size="4" color="#800080" face="宋体">【和裴延龄尚书寄题果州谢舍人仙居】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">飘然去谒八仙翁，自地从天香满空。紫盖迥标双鹤上，<BR>
</font></big>
<font color="#400080">语音犹在五云中。青溪不接渔樵路，丹井唯传草木风。<BR>
</font></big>
<font color="#400080">歌此因思捧金液，露盘长庆汉皇宫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_21 </em></strong></font><font
face="黑体" color="#800080"> </font><font size="4" color="#800080" face="宋体">【酬崔侍御早秋卧病书情见寄时君亦抱疾在假中】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">掷地金声信有之，莹然冰玉见清词。元凯癖成官始贵，<BR>
</font></big>
<font color="#400080">相如渴甚貌逾衰。荒园每觉虫鸣早，华馆常闻客散迟。<BR>
</font></big>
<font color="#400080">寂寞罢琴风满树，几多黄叶落蛛丝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_22 </em></strong></font><font
face="黑体" color="#800080"> </font><font size="4" color="#800080" face="宋体">【酬灵澈上人（一和口号戏赠灵澈上人时奉事入城）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">军人奉役本无期，落叶花开总不知。<br>走马城中头雪白，若为将面见汤师。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷277_23 </em></strong></font><font
face="黑体" color="#800080"> </font><font size="4" color="#800080" face="宋体">【敬酬大府二十四舅览诗卷因以见示】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">郄公怜戆亦怜愚，忽赐金盘径寸珠。彻底碧潭滋涸溜。<BR>
</font></big>
<font color="#400080">压枝红艳照枯株。九门洞启延高论，百辟联行挹大儒。<BR>
</font></big>
<font color="#400080">顾己文章非酷似，敢将幽劣俟洪炉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_24 </em></strong></font><font
face="黑体" color="#800080"> </font><font size="4" color="#800080" face="宋体">【雨中酬友人】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">看山独行归竹院，水绕前阶草生遍。<br>空林细雨暗无声，唯有愁心两相见。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷277_25 </em></strong></font><font
face="黑体" color="#800080"> </font><font size="4" color="#800080" face="宋体">【酬人失题】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">孤鸾将鹤群，晴日丽春云。何幸晚飞者，清音长此闻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_26 </em></strong></font><font
face="黑体" color="#800080"> </font><font size="4" color="#800080" face="宋体">【哭司农苗主簿】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">原头殡御绕新茔，原下行人望哭声。<br>更想秋山连古木，唯应石上见君名。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷277_27 </em></strong></font><font
face="黑体" color="#800080"> </font><font size="4" color="#800080" face="宋体">【得耿司法书因叙长安故友零落兵部…郑仓曹畅参军昆季】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">鬓似衰蓬心似灰，惊悲相集老相催。故友九泉留语别，<BR>
</font></big>
<font color="#400080">逐臣千里寄书来。尘容带病何堪问，泪眼逢秋不喜开。<BR>
</font></big>
<font color="#400080">幸接野居宜屣步，冀君清夜一申哀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_28 </em></strong></font><font
face="黑体" color="#800080"> </font><font size="4" color="#800080" face="宋体">【同兵部李纾侍郎刑部包佶侍郎哭皇甫侍御曾】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">攀龙与泣麟，哀乐不同尘。九陌霄汉侣，一灯冥漠人。<BR>
</font></big>
<font color="#400080">舟沈惊海阔，兰折怨霜频。已矣复何见，故山应更春。<br>
<P><big><font size="3" face="黑体" color="#000080"><strong><em>&nbsp;&nbsp; 卷277_29 </em></strong></font><font
face="黑体" color="#800080"> </font><font size="4" color="#800080" face="宋体">【纶与吉侍郎中孚司空郎中曙苗员外发崔补阙峒…侯仓曹钊】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">禀命孤且贱，少为病所婴。八岁始读书，四方遂有兵。<BR>
</font></big>
<font color="#400080">童心幸不羁，此去负平生。是月胡入洛，明年天陨星。<BR>
</font></big>
<font color="#400080">夜行登灞陵，惝恍靡所征。云海一翻荡，鱼龙俱不宁。<BR>
</font></big>
<font color="#400080">因浮襄江流，远寄鄱阳城。鄱阳富学徒，诮我戆无营。<BR>
</font></big>
<font color="#400080">谕以诗礼义，勖随宾荐名。舟车更滞留，水陆互阴晴。<BR>
</font></big>
<font color="#400080">晓望怯云阵，夜愁惊鹤声。凄凄指宋郊，浩浩入秦京。<BR>
</font></big>
<font color="#400080">l气既风散，皇威如日明。方逢粟比金，未识公与卿。<BR>
</font></big>
<font color="#400080">十上不可待，三年竟无成。偶为达者知，扬我于王廷。<BR>
</font></big>
<font color="#400080">素志且不立，青袍徒见萦。昏孱夙自保，静躁本殊形。<BR>
</font></big>
<font color="#400080">始趋甘棠阴，旋遇密人迎。考实绩无取，责能才固轻。<BR>
</font></big>
<font color="#400080">新丰古离宫，宫树锁云扃。中复莅兹邑，往惟曾所经。<BR>
</font></big>
<font color="#400080">缭垣何逶迤，水殿亦峥嵘。夜雨滴金砌，阴风吹玉楹。<BR>
</font></big>
<font color="#400080">官曹虽检率，国步日夷平。命蹇固安分，祸来非有萌。<BR>
</font></big>
<font color="#400080">因逢骇浪飘，几落无辜刑。巍巍登坛臣，独正天柱倾。<BR>
</font></big>
<font color="#400080">悄悄失途子，分将秋草并。百年甘守素，一顾乃拾青。<BR>
</font></big>
<font color="#400080">相逢十月交，众卉飘已零。感旧谅戚戚，问孤恳茕茕。<BR>
</font></big>
<font color="#400080">侍郎文章宗，杰出淮楚灵。掌赋若吹籁，司言如建瓴。<BR>
</font></big>
<font color="#400080">郎中善馀庆，雅韵与琴清。郁郁松带雪，萧萧鸿入冥。<BR>
</font></big>
<font color="#400080">员外真贵儒，弱冠被华缨。月香飘桂实，乳溜滴琼英。<BR>
</font></big>
<font color="#400080">补阙思冲融，巾拂艺亦精。彩蝶戏芳圃，瑞云凝翠屏。<BR>
</font></big>
<font color="#400080">拾遗兴难侔，逸调旷无程。九酝贮弥洁，三花寒转馨。<BR>
</font></big>
<font color="#400080">校书才智雄，举世一娉婷。赌墅鬼神变，属词鸾凤惊。<BR>
</font></big>
<font color="#400080">差肩曳长裾，总辔奉和铃。共赋瑶台雪，同观金谷筝。<BR>
</font></big>
<font color="#400080">倚天方比剑，沈井忽如瓶。神昧不可问，天高莫尔听。<BR>
</font></big>
<font color="#400080">君持玉盘珠，泻我怀袖盈。读罢涕交颐，愿言跻百龄。
<P><big><font size="3" face="黑体" color="#000080"><strong><em>&nbsp;&nbsp; 卷277_30 </em></strong></font><font
face="黑体" color="#800080"> </font><font size="4" color="#800080" face="宋体">【酬李叔度秋夜喜相遇因伤关东僚友丧逝见赠】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">寒月照秋城，秋风泉涧鸣。过时见兰蕙，独夜感衰荣。<BR>
</font></big>
<font color="#400080">酒散同移疾，心悲似远行。以愚求作友，何德敢称兄。<BR>
</font></big>
<font color="#400080">谷变波长急，松枯药未成。恐看新鬓色，怯问故人名。<BR>
</font></big>
<font color="#400080">野泽云阴散，荒原日气生。羁飞本难定，非是恶弦惊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_31 </em></strong></font><font
face="黑体" color="#800080"> </font><font size="4" color="#800080" face="宋体">【同李益伤秋】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">岁去人头白，秋来树叶黄。搔头向黄叶，与尔共悲伤。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_32 </em></strong></font><font
face="黑体" color="#800080"> </font><font size="4" color="#800080" face="宋体">【白发叹】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">发白晓梳头，女惊妻泪流。不知丝色后，堪得几回秋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_33 </em></strong></font><font
face="黑体" color="#800080"> </font><font size="4" color="#800080" face="宋体">【逢病军人】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">行多有病住无粮，万里还乡未到乡。<br>蓬鬓哀吟古城下，不堪秋气入金疮。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷277_34 </em></strong></font><font
face="黑体" color="#800080"> </font><font size="4" color="#800080" face="宋体">【村南逢病叟】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">双膝过颐顶在肩，四邻知姓不知年。<br>卧驱鸟雀惜禾黍，犹恐诸孙无社钱。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷277_35 </em></strong></font><font
face="黑体" color="#800080"> </font><font size="4" color="#800080" face="宋体">【七夕诗（同用秋字，一作他乡七夕）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">祥光若可求，闺女夜登楼。月露浩方下，河云凝不流。<BR>
</font></big>
<font color="#400080">铅华潜警曙，机杼暗传秋。回想敛馀眷，人天俱是愁。
<P><big><font size="3" face="黑体" color="#000080"><strong><em>&nbsp;&nbsp; 卷277_36 </em></strong></font><font
face="黑体" color="#800080"> </font><font size="4" color="#800080" face="宋体">【七夕诗（同用期字）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">凉风吹玉露，河汉有幽期。星彩光仍隐，云容掩复离。<BR>
</font></big>
<font color="#400080">良宵惊曙早，闰岁怨秋迟。何事金闺子，空传得网丝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_37 </em></strong></font><font
face="黑体" color="#800080"> </font><font size="4" color="#800080" face="宋体">【长门怨】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">空空古廊殿，寒月落斜晖。卧听未央曲，满箱歌舞衣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_38 </em></strong></font><font
face="黑体" color="#800080"> </font><font size="4" color="#800080" face="宋体">【妾薄命】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">妾年初二八，两度嫁狂夫。薄命今犹在，坚贞扫地无。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_39 </em></strong></font><font
face="黑体" color="#800080"> </font><font size="4" color="#800080" face="宋体">【伦开府席上赋得咏美人名解愁】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">不敢苦相留，明知不自由。颦眉乍欲语，敛笑又低头。<BR>
</font></big>
<font color="#400080">舞态兼些醉，歌声似带羞。今朝总见也，只不解人愁。<br>
<P><big><font size="3" face="黑体" color="#000080"><strong><em>&nbsp;&nbsp; 卷277_40 </em></strong></font><font
face="黑体" color="#800080"> </font><font size="4" color="#800080" face="宋体">【王评事驸马花烛诗】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">万条银烛引天人，十月长安半夜春。<br>步障三千隘将断，几多珠翠落香尘。<br>
<br>
<font color="#400080">一人女婿万人怜，一夜调疏抵百年。<br>为报司徒好将息，明珠解转又能圆。<br>
<br>
<font color="#400080">人主人臣是亲家，千秋万岁保荣华。<br>几时曾向高天上，得见今宵月里花。<br>
<br>
<font color="#400080">比翼和鸣双凤凰，欲栖金帐满城香。<br>平明却入天泉里，日气钗迳光。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷277_41 </em></strong></font><font
face="黑体" color="#800080"> </font><font size="4" color="#800080" face="宋体">【和赵给事白蝇拂歌】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">华堂多众珍，白拂称殊异。柄裁沈节香袭人，<BR>
</font></big>
<font color="#400080">上结为文下垂穗。霜缕霏微莹且柔，虎须乍细龙髯稠。<BR>
</font></big>
<font color="#400080">皎然素色不因染，淅尔凉风非为秋。群蝇青苍恣游息，<BR>
</font></big>
<font color="#400080">广庖万品无颜色。金屏成点玉成瑕，昼眠宛转空咨嗟。<BR>
</font></big>
<font color="#400080">此时满筵看一举，荻花忽旋杨花舞，砉如寒隼惊暮禽，<BR>
</font></big>
<font color="#400080">飒若繁埃得轻雨。主人说是故人留，每诫如新比白头。<BR>
</font></big>
<font color="#400080">若将挥玩闲临水，愿接波中一白鸥。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_42 </em></strong></font><font
face="黑体" color="#800080"> </font><font size="4" color="#800080" face="宋体">【萧常侍瘿柏亭歌】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">柏之异者山中灵，何人断绝为君亭。云翻浪卷不可识，<BR>
</font></big>
<font color="#400080">鸟兽成形花倒植。莓苔旧点色尚青，霹雳残痕节犹黑。<BR>
</font></big>
<font color="#400080">金貂主人汉三老，构此穷年下朝早。心规目制不暂疲，<BR>
</font></big>
<font color="#400080">匠者受之无一词。清晨拂匣菱生镜，落日凭阑星满池。<BR>
</font></big>
<font color="#400080">攒甍斗拱无斤迹，根瘿联悬同素壁。数层乱泻云里峰，<BR>
</font></big>
<font color="#400080">万片争呈雪中石，重帘不动自飘香，似到瀛洲白玉堂。<BR>
</font></big>
<font color="#400080">水精如意刁金色，云母屏风透掩光。四阶绵绵被纤草，<BR>
</font></big>
<font color="#400080">草上依微众山道。松间汲井烟翠寒，洞里围棋天景好。<BR>
</font></big>
<font color="#400080">愚儒敢欲贺成功，鸾凤栖翔固不同。应念废材今接地，<BR>
</font></big>
<font color="#400080">一枝思寄户庭中。<BR>
<P><big><font size="3" face="黑体" color="#000080"><strong><em>&nbsp;&nbsp; 卷277_43 </em></strong></font><font
face="黑体" color="#800080"> </font><font size="4" color="#800080" face="宋体">【慈恩寺石磬歌】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">灵山石磬生海西，海涛平处与山齐。长眉老僧同佛力，<BR>
</font></big>
<font color="#400080">咒使鲛人往求得。珠穴沈成绿浪痕，天衣拂尽苍苔色。<BR>
</font></big>
<font color="#400080">星汉徘徊山有风，禅翁静扣月明中。群仙下云龙出水，<BR>
</font></big>
<font color="#400080">鸾鹤交飞半空里。山精木魅不可听，落叶秋砧一时起。<BR>
</font></big>
<font color="#400080">花宫杳杳响泠泠，无数沙门昏梦醒。古廊灯下见行道，<BR>
</font></big>
<font color="#400080">疏林池边闻诵经。徒壮洪钟秘高阁，万金费尽工雕凿。<BR>
</font></big>
<font color="#400080">岂如全质挂青松，数叶残云一片峰。吾师宝之寿中国，<BR>
</font></big>
<font color="#400080">愿同劫石无终极。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷277_44 </em></strong></font><font
face="黑体" color="#800080"> </font><font size="4" color="#800080" face="宋体">【送张郎中还蜀歌】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">秦家御史汉家郎，亲专两印征殊方。功成走马朝天子，<BR>
</font></big>
<font color="#400080">伏槛论边若流水。晓离仙署趋紫微，夜接高儒读青史。<BR>
</font></big>
<font color="#400080">泸南五将望君还，愿以天书示百蛮。曲栈重江初过雨，<BR>
</font></big>
<font color="#400080">前旌后骑不同山。迎车拜舞多耆老，旧卒新营遍青草。<BR>
</font></big>
<font color="#400080">塞口云生火候迟，烟中鹤唳军行早。黄花川下水交横，<BR>
</font></big>
<font color="#400080">远映孤霞蜀国晴。邛竹笋长椒瘴起，荔枝花发杜鹃鸣。<BR>
</font></big>
<font color="#400080">回首岷峨半天黑，传觞接膝何由得。空令豪士仰威名，<BR>
</font></big>
<font color="#400080">无复贫交恃颜色。垂杨不动雨纷纷，锦帐胡瓶争送君。<BR>
</font></big>
<font color="#400080">须臾醉起箫笳发，空见红旌入白云。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_45 </em></strong></font><font
face="黑体" color="#800080"> </font><font size="4" color="#800080" face="宋体">【宴席赋得姚美人拍筝歌（美人曾在禁中）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">出帘仍有钿筝随，见罢翻令恨识迟。微收皓腕缠红袖，<BR>
</font></big>
<font color="#400080">深遏朱弦低翠眉。忽然高张应繁节，玉指回旋若飞雪。<BR>
</font></big>
<font color="#400080">凤箫韶管寂不喧，绣幕纱窗俨秋月。有时轻弄和郎歌，<BR>
</font></big>
<font color="#400080">慢处声迟情更多。已愁红脸能佯醉，又恐朱门难再过，<BR>
</font></big>
<font color="#400080">昭阳伴里最聪明，出到人间才长成。遥知禁曲难翻处，<BR>
</font></big>
<font color="#400080">犹是君王说小名。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷277_46 </em></strong></font><font
face="黑体" color="#800080"> </font><font size="4" color="#800080" face="宋体">【陈郎中北亭送侯钊侍御赋得带冰流歌】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">溪中鸟鸣春景旦，一派寒冰忽开散。璧方镜员流不断，<BR>
</font></big>
<font color="#400080">白云鳞鳞满河汉。叠处浅，旋处深。撇捩寒鱼上复沉，<BR>
</font></big>
<font color="#400080">群鹅鼓舞扬清音。主人有客簪白笔，玉壶贮水光如一。<BR>
</font></big>
<font color="#400080">持此赠君君饮之，圣君识君冰玉姿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_47 </em></strong></font><font
face="黑体" color="#800080"> </font><font size="4" color="#800080" face="宋体">【栖岩寺隋文帝马脑盏歌】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">天宫宝器隋朝物，锁在金函比金骨。开函捧之光乃发，<BR>
</font></big>
<font color="#400080">阿修罗王掌中月。五云如拳轻复浓，昔曾e酒今藏龙。<BR>
</font></big>
<font color="#400080">规形环影相透彻，乱雪繁花千万重。可怜贞质无今古，<BR>
</font></big>
<font color="#400080">可叹隋陵一g土。宫中艳女满宫春，得亲此宝能几人。<BR>
</font></big>
<font color="#400080">一留寒殿殿将坏，唯有幽光通隙尘。山中老僧眉似雪，<BR>
</font></big>
<font color="#400080">忍死相传保扃~。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷277_48 </em></strong></font><font
face="黑体" color="#800080"> </font><font size="4" color="#800080" face="宋体">【难绾刀子歌】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">黄金鞘里青芦叶，丽若剪成且。轻冰薄玉状不分，<BR>
</font></big>
<font color="#400080">一尺寒光堪决云。吹毛可试不可触，似有虫搜阙裂文。<BR>
</font></big>
<font color="#400080">淬之几堕前池水，焉知不是蛟龙子。割鸡刺虎皆若空，<BR>
</font></big>
<font color="#400080">愿应君心逐君指。并州难绾竟何人，每成此物如有神。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_49 </em></strong></font><font
face="黑体" color="#800080"> </font><font size="4" color="#800080" face="宋体">【腊日观咸宁王部曲娑勒擒豹歌】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">山头尤战出，山下猎围照初日。前林有兽未识名，<BR>
</font></big>
<font color="#400080">将军促骑无人声，潜形l伏草不动，双雕旋转群鸦鸣。<BR>
</font></big>
<font color="#400080">阴方质子才三十，译语受词蕃语揖。舍鞍解甲疾如风，<BR>
</font></big>
<font color="#400080">人忽虎蹲兽人立。H然扼颡批其颐，爪牙委地涎淋漓。<BR>
</font></big>
<font color="#400080">既苏复吼拗仍怒，果协英谋生致之。拖自深丛目如电，<BR>
</font></big>
<font color="#400080">万夫失容千马战。传呼贺拜声相连，杀气腾凌阴满川。<BR>
</font></big>
<font color="#400080">始知缚虎如缚鼠，败虏降羌生眼前。祝尔嘉词尔无苦，<BR>
</font></big>
<font color="#400080">献尔将随犀象舞。苑中流水禁中山，期尔攫搏开天颜。<BR>
</font></big>
<font color="#400080">非熊之兆庆无极，愿纪雄名传百蛮。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷277_50 </em></strong></font><font
face="黑体" color="#800080"> </font><font size="4" color="#800080" face="宋体">【赋得白鸥歌送李伯康归使】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">积水深源，白鸥翻翻。倒影光素，于潭之间。<BR>
</font></big>
<font color="#400080">衔鱼鱼落乱惊鸣，争扑莲丛莲叶倾。<BR>
</font></big>
<font color="#400080">尔不见波中鸥鸟闲无营，何必汲汲劳其生。<BR>
</font></big>
<font color="#400080">柳花冥鞔蟮炭冢悠扬相和乍无有。轻随去浪杳不分，<BR>
</font></big>
<font color="#400080">细舞清风亦何有。似君换得白鹅时，独凭阑干雪满池。<BR>
</font></big>
<font color="#400080">今日还同看鸥鸟，如何羽翮复参差。复参差，<BR>
</font></big>
<font color="#400080">海涛澜漫何由期。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷277_51 </em></strong></font><font
face="黑体" color="#800080"> </font><font size="4" color="#800080" face="宋体">【皇帝感词】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">提剑风雷动，垂衣日月明。禁花呈瑞色，国老见星精。<BR>
</font></big>
<font color="#400080">发棹鱼先跃，窥巢鸟不惊。山呼一万岁，直入九重城。<br>
<font color="#400080">天香五凤彩，御马六龙文。雨露清驰道，风雷翊上军。<BR>
</font></big>
<font color="#400080">高旎ㄍ庾，行漏乐前闻。时见金鞭举，空中指瑞云。<BR>
<font color="#400080">妙算干戈止，神谋宇宙清。两阶文物盛，七德武功成。<BR>
</font></big>
<font color="#400080">校猎长杨苑，屯军细柳营。归来献明主，歌舞溢春城。<br>
<font color="#400080">天乐下天中，云俨在空。铅黄艳河汉，笑语合笙镛。<BR>
</font></big>
<font color="#400080">已见长随凤，仍闻不避熊。君王亲试舞，阊阖静无风。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
