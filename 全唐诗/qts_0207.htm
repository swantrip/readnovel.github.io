<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百零七</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百零七</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷207_1 </em></strong></font><font
face="黑体" color="#800080"> </font><font size="4" color="#800080" face="宋体">【和袁郎中破贼后经剡县山水上太尉】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">受律仙郎贵，长驱下会稽。鸣笳山月晓，摇旆野云低。<BR>
</font></big>
<font color="#400080">翦寇人皆贺，回军马自嘶。地闲春草绿，城静夜乌啼。<BR>
</font></big>
<font color="#400080">破竹清闽岭，看花入剡溪。元戎催献捷，莫道事攀跻。
<P><big><font size="3" face="黑体" color="#000080"><strong><em>&nbsp;&nbsp; 卷207_2 </em></strong></font><font
face="黑体" color="#800080"> </font><font size="4" color="#800080" face="宋体">【送评事十九叔入秦】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">白露沾蕙草，王孙转忆归。蔡州新战罢，郢路去人稀。<BR>
</font></big>
<font color="#400080">谒帝不辞远，怀亲空有违。孤舟看落叶，平楚逐斜晖。<BR>
</font></big>
<font color="#400080">北阙见端冕，南台当绣衣。唯余播迁客，只伴鹧鸪飞。
<P><big><font size="3" face="黑体" color="#000080"><strong><em>&nbsp;&nbsp; 卷207_3 </em></strong></font><font
face="黑体" color="#800080"> </font><font size="4" color="#800080" face="宋体">【赠王八衢】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">丹地偏相逐，清江若有期。腰金才子贵，剖竹老人迟。<BR>
</font></big>
<font color="#400080">桂楫闲迎客，茶瓯对说诗。渚田分邑里，山桂树罘Q。<BR>
</font></big>
<font color="#400080">心静无华发，人和似古时。别君远山去，幽独更应悲。
<P><big><font size="3" face="黑体" color="#000080"><strong><em>&nbsp;&nbsp; 卷207_4 </em></strong></font><font
face="黑体" color="#800080"> </font><font size="4" color="#800080" face="宋体">【入睦州分水路忆刘长卿】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">北阙忤明主，南方随白云。沿洄滩草色，应接海鸥群。<BR>
</font></big>
<font color="#400080">建德潮已尽，新安江又分。回看严子濑，朗咏谢安文。<BR>
</font></big>
<font color="#400080">雨过暮山碧，猿吟秋日曛。吴洲不可到，刷鬓为思君。
<P><big><font size="3" face="黑体" color="#000080"><strong><em>&nbsp;&nbsp; 卷207_5 </em></strong></font><font
face="黑体" color="#800080"> </font><font size="4" color="#800080" face="宋体">【奉和杜相公长兴新宅即事呈元相公】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">意有空门乐，居无甲第奢。经过容法侣，雕饰让侯家。<BR>
</font></big>
<font color="#400080">隐树重檐肃，开园一径斜。据梧听好鸟，行药寄名花。<BR>
</font></big>
<font color="#400080">梦蝶留清簟，垂貂坐绛纱。当山不掩户，映日自倾茶。<BR>
</font></big>
<font color="#400080">雅望归安石，深知在叔牙。还成吉甫颂，赠答比瑶华。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_6 </em></strong></font><font
face="黑体" color="#800080"> </font><font size="4" color="#800080" face="宋体">【江湖秋思】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">趋陪禁掖雁行随，迁向江潭鹤发垂。素浪遥疑八溪水，<BR>
</font></big>
<font color="#400080">清枫忽似万年枝。嵩南春遍伤魂梦，壶口云深隔路歧。<BR>
</font></big>
<font color="#400080">共望汉朝多霈泽，苍蝇早晚得先知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_7 </em></strong></font><font
face="黑体" color="#800080"> </font><font size="4" color="#800080" face="宋体">【送朱中舍游江东】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">孤城郭外送王孙，越水吴洲共尔论。野寺山边斜有径，<BR>
</font></big>
<font color="#400080">渔家竹里半开门。青枫独映摇前浦，白鹭闲飞过远村。<BR>
</font></big>
<font color="#400080">若到西陵征战处，不堪秋草自伤魂。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_8 </em></strong></font><font
face="黑体" color="#800080"> </font><font size="4" color="#800080" face="宋体">【送窦拾遗赴朝因寄中书十七弟（窦拾遗叔向其弟窦舒也）】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">自叹未沾黄纸诏，那堪远送赤墀人。老为侨客偏相恋，<BR>
</font></big>
<font color="#400080">素是诗家倍益亲。妻儿共载无羁思，鸳鹭同行不负身。<BR>
</font></big>
<font color="#400080">凭尔将书通令弟，唯论华发愧头巾。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_9 </em></strong></font><font
face="黑体" color="#800080"> </font><font size="4" color="#800080" face="宋体">【自苏台至望亭驿人家尽空春物增思怅然有作因寄从弟纾】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">南浦菰蒋覆白O，东吴黎庶逐黄巾。野棠自发空临水，<BR>
</font></big>
<font color="#400080">江燕初归不见人。远岫依依如送客，平田渺渺独伤春。<BR>
</font></big>
<font color="#400080">那堪回首长洲苑，烽火年年报虏尘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_10 </em></strong></font><font
face="黑体" color="#800080"> </font><font size="4" color="#800080" face="宋体">【承恩量移宰江邑，临鄱江怅然之作】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">四年谪宦滞江城，未厌门前鄱水清。谁言宰邑化黎庶，<BR>
</font></big>
<font color="#400080">欲别云山如弟兄。双鸥为底无心狎，白发从他绕鬓生。<BR>
</font></big>
<font color="#400080">惆怅闲眠临极浦，夕阳秋草不胜情。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_11 </em></strong></font><font
face="黑体" color="#800080"> </font><font size="4" color="#800080" face="宋体">【题灵台县东山村主人】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">处处征胡人渐稀，山村寥落暮烟微。门临莽苍经年闭，<BR>
</font></big>
<font color="#400080">身逐嫖姚几日归。贫妻白发输残税，馀寇黄河未解围。<BR>
</font></big>
<font color="#400080">天子如今能用武，只应岁晚息兵机。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_12 </em></strong></font><font
face="黑体" color="#800080"> </font><font size="4" color="#800080" face="宋体">【同皇甫冉登重玄阁】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">高阁朱栏不厌游，蒹葭白水绕长洲。孤云独鸟川光暮，<BR>
</font></big>
<font color="#400080">万井千山海色秋。清梵林中人转静，夕阳城上角偏愁。<BR>
</font></big>
<font color="#400080">谁怜远作秦吴别，离恨归心双泪流。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_13 </em></strong></font><font
face="黑体" color="#800080"> </font><font size="4" color="#800080" face="宋体">【宋州东登望题武陵驿】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">梁宋人稀鸟自啼，登舻一望倍含凄。白骨半随河水去，<BR>
</font></big>
<font color="#400080">黄云犹傍郡城低。平陂战地花空落，旧苑春田草未齐。<BR>
</font></big>
<font color="#400080">明主频移虎符守，几时行县向黔黎。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_14 </em></strong></font><font
face="黑体" color="#800080"> </font><font size="4" color="#800080" face="宋体">【晚登江楼有怀】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">独坐南楼佳兴新，青山绿水共为邻。爽气遥分隔浦岫，<BR>
</font></big>
<font color="#400080">斜光偏照渡江人。心闲鸥鸟时相近，事简鱼竿私自亲。<BR>
</font></big>
<font color="#400080">只忆帝京不可到，秋琴一弄欲沾巾。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_15 </em></strong></font><font
face="黑体" color="#800080"> </font><font size="4" color="#800080" face="宋体">【游徐城河忽见清淮，因寄赵八】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">自缘迟暮忆沧洲，翻爱南河浊水流。初过重阳惜残菊，<BR>
</font></big>
<font color="#400080">行看旧浦识群鸥。朝霞映日同归处，暝柳摇风欲别秋。<BR>
</font></big>
<font color="#400080">长恨相逢即分首，含情掩泪独回头。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_16 </em></strong></font><font
face="黑体" color="#800080"> </font><font size="4" color="#800080" face="宋体">【题游仙阁白公庙】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">仙冠轻举竟何之，薜荔缘阶竹映祠。甲子不知风驭日，<BR>
</font></big>
<font color="#400080">朝昏唯见雨来时。霓旌翠盖终难遇，流水青山空所思。<BR>
</font></big>
<font color="#400080">逐客自怜双鬓改，焚香多负白云期。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_17 </em></strong></font><font
face="黑体" color="#800080"> </font><font size="4" color="#800080" face="宋体">【送郑正则汉阳迎妇】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">锦字相催鸟急飞，郎君暂脱老莱衣。遥想双眉待人画，<BR>
</font></big>
<font color="#400080">行看五马送潮归。望夫山上花犹发，新妇江边莺未稀。<BR>
</font></big>
<font color="#400080">令秩和鸣真可羡，此行谁道负春辉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_18 </em></strong></font><font
face="黑体" color="#800080"> </font><font size="4" color="#800080" face="宋体">【送皇甫冉往安宜】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">江皋尽日唯烟水，君向白田何日归。楚地蒹葭连海迥，<BR>
</font></big>
<font color="#400080">隋朝杨柳映堤稀。津楼故市无行客，山馆荒城闭落晖。<BR>
</font></big>
<font color="#400080">若问行人与征战，使君双泪定沾衣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_19 </em></strong></font><font
face="黑体" color="#800080"> </font><font size="4" color="#800080" face="宋体">【晚发咸阳，寄同院遗补】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">征战初休草又衰，咸阳晚眺泪堪垂。去路全无千里客，<BR>
</font></big>
<font color="#400080">秋田不见五陵儿。秦家故事随流水，汉代高坟对石碑。<BR>
</font></big>
<font color="#400080">回首青山独不语，羡君谈笑万年枝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_20 </em></strong></font><font
face="黑体" color="#800080"> </font><font size="4" color="#800080" face="宋体">【早秋京口旅泊，章侍御寄书相问，因以赠之，时七夕】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">移家避寇逐行舟，厌见南徐江水流。吴越征徭非旧日，<BR>
</font></big>
<font color="#400080">秣陵凋弊不宜秋。千家闭户无砧杵，七夕何人望斗牛。<BR>
</font></big>
<font color="#400080">只有同时骢马客，偏宜尺牍问穷愁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_21 </em></strong></font><font
face="黑体" color="#800080"> </font><font size="4" color="#800080" face="宋体">【秋晓招隐寺东峰茶宴，送内弟阎伯均归江州】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">万畦新稻傍山村，数里深松到寺门。幸有香茶留稚子，<BR>
</font></big>
<font color="#400080">不堪秋草送王孙。烟尘怨别唯愁隔，井邑萧条谁忍论。<BR>
</font></big>
<font color="#400080">莫怪临歧独垂泪，魏舒偏念外家恩。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_22 </em></strong></font><font
face="黑体" color="#800080"> </font><font size="4" color="#800080" face="宋体">【送严员外（一作刘长卿诗）】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">春风倚棹阖闾城，水国春寒阴复晴。细雨湿衣看不见，<BR>
</font></big>
<font color="#400080">闲花落地听无声。日斜江上孤帆影，草绿湖南万里情。<BR>
</font></big>
<font color="#400080">君去若逢相识问，青袍今已误儒生。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_23 </em></strong></font><font
face="黑体" color="#800080"> </font><font size="4" color="#800080" face="宋体">【赴南中留别褚七少府湖上林亭（一作刘长卿诗）】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">种田东郭傍春陂，万事无情把钓丝。绿竹放侵行径里，<BR>
</font></big>
<font color="#400080">青山常对卷帘时。纷纷花发门空闭，寂寂莺啼日更迟。<BR>
</font></big>
<font color="#400080">从此别君千万里，白云流水忆佳期。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_24 </em></strong></font><font
face="黑体" color="#800080"> </font><font size="4" color="#800080" face="宋体">【与从弟正字、从兄兵曹宴集林园】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">竹窗松户有佳期，美酒香茶慰所思。辅嗣外生还解易，<BR>
</font></big>
<font color="#400080">惠连群从总能诗。檐前花落春深后，谷里莺啼日暮时。<BR>
</font></big>
<font color="#400080">去路归程仍待月，垂缰不控马行迟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_25 </em></strong></font><font
face="黑体" color="#800080"> </font><font size="4" color="#800080" face="宋体">【酬皇甫十六侍御曾见寄（此公时贬舒州司马）】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">自顾衰容累玉除，忽承优诏赴铜鱼。江头鸟避青旄节，<BR>
</font></big>
<font color="#400080">城里人迎露网车。长沙地近悲才子，古郡山多忆旧庐。<BR>
</font></big>
<font color="#400080">更枉新诗思何苦，离骚愁处亦无如。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_26 </em></strong></font><font
face="黑体" color="#800080"> </font><font size="4" color="#800080" face="宋体">【暮春宜阳郡斋愁坐，忽枉刘七侍御新诗，因以酬答】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">子规夜夜啼槠叶，远道逢春半是愁。芳草伴人还易老，<BR>
</font></big>
<font color="#400080">落花随水亦东流。山临睥睨恒多雨，地接潇湘畏及秋。<BR>
</font></big>
<font color="#400080">唯羡君为周柱史，手持黄纸到沧洲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_27 </em></strong></font><font
face="黑体" color="#800080"> </font><font size="4" color="#800080" face="宋体">【送舍弟】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">诸谢偏推永嘉守，三何独许水曹郎。老兄鄙思难俦匹，<BR>
</font></big>
<font color="#400080">令弟清词堪比量。叠嶂入云藏古寺，高秋背月转南湘。<BR>
</font></big>
<font color="#400080">定知马上多新句，早寄袁溪当八行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_28 </em></strong></font><font
face="黑体" color="#800080"> </font><font size="4" color="#800080" face="宋体">【送从弟永任饶州录事参军】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">一官万里向千溪，水宿山行鱼浦西。日晚长烟高岸近，<BR>
</font></big>
<font color="#400080">天寒积雪远峰低。芦花渚里鸿相叫，苦竹丛边猿暗啼。<BR>
</font></big>
<font color="#400080">闻道慈亲倚门待，到时兰叶正萋萋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_29 </em></strong></font><font
face="黑体" color="#800080"> </font><font size="4" color="#800080" face="宋体">【送马将军奏事毕归滑州使幕】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">吴门别后蹈沧州，帝里相逢俱白头。自叹马卿常带病，<BR>
</font></big>
<font color="#400080">还嗟李广未封侯。棠梨宫里瞻龙衮，细柳营前著豹裘。<BR>
</font></big>
<font color="#400080">想到滑台桑叶落，黄河东注荻花秋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_30 </em></strong></font><font
face="黑体" color="#800080"> </font><font size="4" color="#800080" face="宋体">【闻逝者自惊】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">亦知死是人间事，年老闻之心自疑。黄卷清琴总为累，<BR>
</font></big>
<font color="#400080">落花流水共添悲。愿将从药看真诀，又欲休官就本师。<BR>
</font></big>
<font color="#400080">儿女眼前难喜舍，弥怜双鬓渐如丝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_31 </em></strong></font><font
face="黑体" color="#800080"> </font><font size="4" color="#800080" face="宋体">【伤歙州陈二使君】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">怜君辞满卧沧洲，一旦云亡万事休。慈母断肠妻独泣，<BR>
</font></big>
<font color="#400080">寒云惨色水空流。江村故老长怀惠，山路孤猿亦共愁。<BR>
</font></big>
<font color="#400080">寂寞荒坟近渔浦，野松孤月即千秋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_32 </em></strong></font><font
face="黑体" color="#800080"> </font><font size="4" color="#800080" face="宋体">【白田西忆楚州使君弟】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">山阳郭里无潮，野水自向新桥。鱼网平铺荷叶，<BR>
</font></big>
<font color="#400080">鹭鸶闲步稻苗。秣陵归人惆怅，楚地连山寂寥。<BR>
</font></big>
<font color="#400080">却忆士龙宾阁，清琴绿竹萧萧。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_33 </em></strong></font><font
face="黑体" color="#800080"> </font><font size="4" color="#800080" face="宋体">【送陆澧还吴中（一作刘长卿诗）】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">瓜步寒潮送客，杨花暮雨沾衣。<BR>
</font></big>
<font color="#400080">故乡南望何处，春水连天独归。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷207_34 </em></strong></font><font
face="黑体" color="#800080"> </font><font size="4" color="#800080" face="宋体">【春日忆家（一作春日归山）】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">自觉劳乡梦，无人见客心。空馀庭草色，日日伴愁襟。<br>
<P><big><font size="3" face="黑体" color="#000080"><strong><em>&nbsp;&nbsp; 卷207_35 </em></strong></font><font
face="黑体" color="#800080"> </font><font size="4" color="#800080" face="宋体">【远寺钟】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">疏钟何处来，度竹兼拂水。渐逐微风声，依依犹在耳。
<P><big><font size="3" face="黑体" color="#000080"><strong><em>&nbsp;&nbsp; 卷207_36 </em></strong></font><font
face="黑体" color="#800080"> </font><font size="4" color="#800080" face="宋体">【白鹭】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">江南渌水多，顾影逗轻波。落日秦云里，山高奈若何。<br>
<P><big><font size="3" face="黑体" color="#000080"><strong><em>&nbsp;&nbsp; 卷207_37 </em></strong></font><font
face="黑体" color="#800080"> </font><font size="4" color="#800080" face="宋体">【夜宴南陵留别】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">雪满前庭月色闲，主人留客未能还。<br>预愁明日相思处，匹马千山与万山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷207_38 </em></strong></font><font
face="黑体" color="#800080"> </font><font size="4" color="#800080" face="宋体">【题前溪馆】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">两年谪宦在江西，举目云山要自迷。<br>今日始知风土异，浔阳南去鹧鸪啼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷207_39 </em></strong></font><font
face="黑体" color="#800080"> </font><font size="4" color="#800080" face="宋体">【过乌公山寄钱起员外】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">雨过青山猿叫时，愁人泪点石榴枝。<br>无端王事还相系，肠断蒹葭君不知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷207_40 </em></strong></font><font
face="黑体" color="#800080"> </font><font size="4" color="#800080" face="宋体">【寄王舍人竹楼】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">傲吏身闲笑五侯，西江取竹起高楼。<br>南风不用蒲葵扇，纱帽闲眠对水鸥。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷207_41 </em></strong></font><font
face="黑体" color="#800080"> </font><font size="4" color="#800080" face="宋体">【韦润州后亭海榴】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">江上年年小雪迟，年光独报海榴知。<br>寂寂山城风日暖，谢公含笑向南枝。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷207_42 </em></strong></font><font
face="黑体" color="#800080"> </font><font size="4" color="#800080" face="宋体">【送崔十一弟归北京】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">潘郎美貌谢公诗，银印花骢年少时。<br>楚地江皋一为别，晋山沙水独相思。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷207_43 </em></strong></font><font
face="黑体" color="#800080"> </font><font size="4" color="#800080" face="宋体">【访韩司空不遇】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">图画风流似长康，文词体格效陈王。<br>蓬莱对去归常晚，丛竹闲飞满夕阳。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷207_44 </em></strong></font><font
face="黑体" color="#800080"> </font><font size="4" color="#800080" face="宋体">【题道虔上人竹房】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">诗思禅心共竹闲，任他流水向人间。<br>手持如意高窗里，斜日沿江千万山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷207_45 </em></strong></font><font
face="黑体" color="#800080"> </font><font size="4" color="#800080" face="宋体">【秋朝木芙蓉】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">水面芙蓉秋已衰，繁条到是著花时。<br>平明露滴垂红脸，似有朝愁暮落悲。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷207_46 </em></strong></font><font
face="黑体" color="#800080"> </font><font size="4" color="#800080" face="宋体">【袁江口忆王司勋、王吏部二郎中、起居十七弟】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">京华不啻三千里，客泪如今一万双。<br>若个最为相忆处，青枫黄竹入袁江。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷207_47 </em></strong></font><font
face="黑体" color="#800080"> </font><font size="4" color="#800080" face="宋体">【答泉州薛播使君重阳日赠酒】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">欲强登高无力去，篱边黄菊为谁开。<br>共知不是浔阳郡，那得王弘送酒来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷207_48 </em></strong></font><font
face="黑体" color="#800080"> </font><font size="4" color="#800080" face="宋体">【题张公洞】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">空山杳杳鸾凤飞，神仙门户开翠微。<br>主人白发雪霞衣，松间留我谈玄机。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷207_49 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">水田飞白鹭，夏木啭黄鹂。（李肇称嘉v有此句，<BR>
</font></big>
<font color="#400080">王右丞取以为七言，今集中无之）<br><BR>
<font color="#400080">白马撼金珂，纷纷侍从多。身居骠骑幕，家住滹沱河。<BR>
</font></big>
<font color="#400080">（《少年行》，《诗式》）<br><BR>
<font color="#400080">溪北映初星。（《海录碎事》）<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
