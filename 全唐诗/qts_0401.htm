<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百零一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百零一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷401_1 </em></strong></font><font
face="黑体" color="#800080"> </font><font size="4" color="#800080" face="宋体">【寄吴士矩端公五十韵（此后并江陵士曹时作）】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">昔在凤翔日，十岁即相识。未有好文章，逢人赏颜色。<BR>
</font></big>
<font color="#400080">可怜何郎面，二十才冠饰。短发予近梳，罗衫紫蝉翼。<BR>
</font></big>
<font color="#400080">伯舅各骄纵，仁兄未摧抑。事业若杯盘，诗书甚徽g。<BR>
</font></big>
<font color="#400080">西州戎马地，贤豪事雄特。百万时可赢，十千良易借。<BR>
</font></big>
<font color="#400080">寒食桐阴下，春风柳林侧。藉草送远游，列筵酬博塞。<BR>
</font></big>
<font color="#400080">萎蕤云幕翠，灿烂红茵V。脍缕轻似丝，香醅腻如职。<BR>
</font></big>
<font color="#400080">将军频下城，佳人尽倾国。媚语娇不闻，纤腰软无力。<BR>
</font></big>
<font color="#400080">歌辞妙宛转，舞态能剜刻。筝弦玉指调，粉汗红绡拭。<BR>
</font></big>
<font color="#400080">予时最年少，专务酒中职。未能解生狞，偏矜任狂直。<BR>
</font></big>
<font color="#400080">曲庇桃根盏，横讲捎云式。乱布斗分朋，惟新间谗慝。<BR>
</font></big>
<font color="#400080">耻作最先吐，羞言未朝食。醉眼渐纷纷，酒声频cH々。<BR>
</font></big>
<font color="#400080">扣节参差乱，飞觥往来织。强起相维持，翻成两匍匐。<BR>
</font></big>
<font color="#400080">边霜飒然降，战马鸣不息。但喜秋光丽，谁忧塞云黑。<BR>
</font></big>
<font color="#400080">常随猎骑走，多在豪家匿。夜饮天既明，朝歌日还昃。<BR>
</font></big>
<font color="#400080">荒狂岁云久，名利心潜逼。时辈多得途，亲朋屡相敕。<BR>
</font></big>
<font color="#400080">闲因适农野，忽复爱稼穑。平生中圣人，翻然腐肠贼。<BR>
</font></big>
<font color="#400080">亦从酒仙去，便被书魔惑。脱迹壮士场，甘心竖儒域。<BR>
</font></big>
<font color="#400080">矜持翠筠管，敲断黄金勒。屡益兰膏灯，犹研兔枝墨。<BR>
</font></big>
<font color="#400080">崎岖来掉荡，矫枉事沉默。隐笑甚艰难，敛容还　<BR>
</font></big>
<font color="#400080">与君始分散，勉我劳修饰。岐路各营营，别离长恻恻。<BR>
</font></big>
<font color="#400080">行看二十载，万事纷何极。相值或须臾，安能洞胸臆。<BR>
</font></big>
<font color="#400080">昨来陕郊会，悲欢两难克。问我新相知，但报长相忆。<BR>
</font></big>
<font color="#400080">岂无新知者，不及小相得。亦有生岁游，同年不同德。<BR>
</font></big>
<font color="#400080">为别讵几时，伊予坠沟洫。大江鼓风浪，远道参荆棘。<BR>
</font></big>
<font color="#400080">往事返无期，前途浩难测。一旦得自由，相求北山北。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷401_2 </em></strong></font><font
face="黑体" color="#800080"> </font><font size="4" color="#800080" face="宋体">【三月二十四日宿曾峰馆，夜对桐花，寄乐天】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">微月照桐花，月微花漠漠。怨澹不胜情，低回拂帘幕。<BR>
</font></big>
<font color="#400080">叶新阴影细，露重枝条弱。夜久春恨多，风清暗香薄。<BR>
</font></big>
<font color="#400080">是夕远思君，思君瘦如削。但感事暌违，非言官好恶。<BR>
</font></big>
<font color="#400080">奏书金銮殿，步屣青龙阁。我在山馆中，满地桐花落。
<P><big><font size="3" face="黑体" color="#000080"><strong><em>&nbsp;&nbsp; 卷401_3 </em></strong></font><font
face="黑体" color="#800080"> </font><font size="4" color="#800080" face="宋体">【酬乐天书怀见寄】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">新昌北门外，与君从此分。街衢走车马，尘土不见君。<BR>
</font></big>
<font color="#400080">君为分手归，我行行不息。我上秦岭南，君直枢星北。<BR>
</font></big>
<font color="#400080">秦岭高崔嵬，商山好颜色。月照山馆花，裁诗寄相忆。<BR>
</font></big>
<font color="#400080">天明作诗罢，草草随所如。凭人寄将去，三月无报书。<BR>
</font></big>
<font color="#400080">荆州白日晚，城上鼓冬冬。行逢贺州牧，致书三四封。<BR>
</font></big>
<font color="#400080">封题乐天字，未坼已沾裳。坼书八九读，泪落千万行。<BR>
</font></big>
<font color="#400080">中有酬我诗，句句截我肠。仍云得诗夜，梦我魂凄凉。<BR>
</font></big>
<font color="#400080">终言作书处，上直金銮东。诗书费一夕，万恨缄其中。<BR>
</font></big>
<font color="#400080">中宵宫中出，复见宫月斜。书罢月亦落，晓灯随暗花。<BR>
</font></big>
<font color="#400080">想君书罢时，南望劳所思。况我江上立，吟君怀我诗。<BR>
</font></big>
<font color="#400080">怀我浩无极，江水秋正深。清见万丈底，照我平生心。<BR>
</font></big>
<font color="#400080">感君求友什，因报壮士吟。持谢众人口，销尽犹是金。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷401_4 </em></strong></font><font
face="黑体" color="#800080"> </font><font size="4" color="#800080" face="宋体">【酬乐天登乐游园见忆】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">昔君乐游园，怅望天欲曛。今我大江上，快意波翻云。<BR>
</font></big>
<font color="#400080">秋空压澶漫，苟次薰阜铡Ｋ墓私曰泶铮我眉今日伸。<BR>
</font></big>
<font color="#400080">长安隘朝市，百道走埃尘。轩车随对列，骨肉非本亲。<BR>
</font></big>
<font color="#400080">夸游丞相第，偷入常侍门。爱君直如发，勿念江湖人。<br>
<P><big><font size="3" face="黑体" color="#000080"><strong><em>&nbsp;&nbsp; 卷401_5 </em></strong></font><font
face="黑体" color="#800080"> </font><font size="4" color="#800080" face="宋体">【酬乐天早夏见怀】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">庭柚有垂实，燕巢无宿雏。我亦辞社燕，茫茫焉所如。<BR>
</font></big>
<font color="#400080">君诗夏方早，我叹秋已徂。食物风土异，衾n时节殊。<BR>
</font></big>
<font color="#400080">荒草满田地，近移江上居。八日复切九，月明侵半除。<br>
<P><big><font size="3" face="黑体" color="#000080"><strong><em>&nbsp;&nbsp; 卷401_6 </em></strong></font><font
face="黑体" color="#800080"> </font><font size="4" color="#800080" face="宋体">【酬乐天劝醉】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">神曲清浊酒，牡丹深浅花。少年欲相饮，此乐何可涯。<BR>
</font></big>
<font color="#400080">沉机造神境，不必悟楞伽。酡颜返童貌，安用成丹砂。<BR>
</font></big>
<font color="#400080">刘伶称酒德，所称良未多。愿君听此曲，我为尽称嗟。<BR>
</font></big>
<font color="#400080">一杯颜色好，十盏胆气加。半酣得自恣，酩酊归太和。<BR>
</font></big>
<font color="#400080">共醉真可乐，飞觥撩乱歌。独醉亦有趣，兀然无与他。<BR>
</font></big>
<font color="#400080">美人醉灯下，左右流横波。王孙醉床上，颠倒眠绮罗。<BR>
</font></big>
<font color="#400080">君今劝我醉，劝醉意如何。
<P><big><font size="3" face="黑体" color="#000080"><strong><em>&nbsp;&nbsp; 卷401_7 </em></strong></font><font
face="黑体" color="#800080"> </font><font size="4" color="#800080" face="宋体">【和乐天初授户曹喜而言志】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">王爵无细大，得请即为恩。君求户曹掾，贵以禄奉亲。<BR>
</font></big>
<font color="#400080">闻君得所请，感我欲沾巾。今人重轩冕，所重华与纷。<BR>
</font></big>
<font color="#400080">矜夸仕台阁，奔走无朝昏。君衣不盈箧，君食不满铩<BR>
</font></big>
<font color="#400080">君言养既薄，何以荣我门。披诚再三请，天子怜俭贫。<BR>
</font></big>
<font color="#400080">词曹直文苑，捧诏荣且忻。归来高堂上，兄弟罗酒尊。<BR>
</font></big>
<font color="#400080">各称千万寿，共饮三四巡。我实知君者，千里能具陈。<BR>
</font></big>
<font color="#400080">感君求禄意，求禄殊众人。上以奉颜色，馀以及亲宾。<BR>
</font></big>
<font color="#400080">弃名不弃实，谋养不谋身。可怜白华士，永愿凌青云。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷401_8 </em></strong></font><font
face="黑体" color="#800080"> </font><font size="4" color="#800080" face="宋体">【和乐天赠吴丹】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">不识吴生面，久知吴生道。迹虽染世名，心本奉天老。<BR>
</font></big>
<font color="#400080">雌一守命门，回九填血脑。委气荣卫和，咽津颜色好。<BR>
</font></big>
<font color="#400080">传闻共甲子，衰P尽枯槁。独有冰雪容，纤华夺鲜缟。<BR>
</font></big>
<font color="#400080">问人何能尔，吴实旷怀抱。弁冕徒挂身，身外非所宝。<BR>
</font></big>
<font color="#400080">伊予固童昧，希真亦云早。石坛玉晨尊，昼夜长自扫。<BR>
</font></big>
<font color="#400080">密印视丹田，游神梦三岛。万过黄庭经，一食青精稻。<BR>
</font></big>
<font color="#400080">冥搜方朔桃，结念安期枣。绿发幸未改，丹诚自能保。<BR>
</font></big>
<font color="#400080">行当摆尘缨，吴门事探讨。君为先此词，终期搴瑶草。
<P><big><font size="3" face="黑体" color="#000080"><strong><em>&nbsp;&nbsp; 卷401_9 </em></strong></font><font
face="黑体" color="#800080"> </font><font size="4" color="#800080" face="宋体">【和乐天秋题曲江】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">十载定交契，七年镇相随。长安最多处，多是曲江池。<BR>
</font></big>
<font color="#400080">梅杏春尚小，芰荷秋已衰。共爱寥落境，相将偏此时。<BR>
</font></big>
<font color="#400080">绵绵红蓼水，rr白鹭鹚。诗句偶未得，酒杯聊久持。<BR>
</font></big>
<font color="#400080">今来云雨旷，旧赏魂梦知。况乃江枫夕，和君秋兴诗。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷401_10 </em></strong></font><font
face="黑体" color="#800080"> </font><font size="4" color="#800080" face="宋体">【和乐天别弟后月夜作】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">闻君别爱弟，明天照夜寒。秋雁拂檐影，晓琴当砌弹。<BR>
</font></big>
<font color="#400080">怅望天澹澹，因思路漫漫。吟为别弟操，闻者为辛酸。<BR>
</font></big>
<font color="#400080">况我兄弟远，一身形影单。江波浩无极，但见时岁阑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷401_11 </em></strong></font><font
face="黑体" color="#800080"> </font><font size="4" color="#800080" face="宋体">【和乐天秋题牡丹丛】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">敝宅艳山卉，别来长叹息。吟君晚丛咏，似见摧颓色。<BR>
</font></big>
<font color="#400080">欲识别后容，勤过晚丛侧。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷401_12 </em></strong></font><font
face="黑体" color="#800080"> </font><font size="4" color="#800080" face="宋体">【春月】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">春月虽至明，终有霭霭光。不似秋冬色，逼人寒带霜。<BR>
</font></big>
<font color="#400080">纤粉澹虚壁，轻烟笼半床。分晖间林影，馀照上虹梁。<BR>
</font></big>
<font color="#400080">病久尘事隔，夜闲清兴长。拥抱颠倒领，步屣东西厢。<BR>
</font></big>
<font color="#400080">风柳结柔援，露梅飘暗香。雪含樱绽蕊，珠蹙桃缀房。<BR>
</font></big>
<font color="#400080">杳杳有馀思，行行安可忘。四邻非旧识，无以话中肠。<BR>
</font></big>
<font color="#400080">南有居士俨，默坐调心王。款关一问讯，为我披衣裳。<BR>
</font></big>
<font color="#400080">延我入深竹，暖我于小堂。视身琉璃莹，谕指芭蕉黄。<BR>
</font></big>
<font color="#400080">复有比丘溢，早传龙树方。口中秘丹诀，肘后悬青囊。<BR>
</font></big>
<font color="#400080">锡杖虽独振，刀圭期共尝。未知仙近远，已觉神轻翔。<BR>
</font></big>
<font color="#400080">夜久魂耿耿，月明露苍苍。悲哉沉眠士，宁见兹夕良。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷401_13 </em></strong></font><font
face="黑体" color="#800080"> </font><font size="4" color="#800080" face="宋体">【月临花（临檎花）】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">临风rr花，透影胧胧月。巫峡隔波云，姑峰漏霞雪。<BR>
</font></big>
<font color="#400080">镜匀娇面粉，灯泛高笼缬。夜久清露多，啼珠坠还结。<br>
<P><big><font size="3" face="黑体" color="#000080"><strong><em>&nbsp;&nbsp; 卷401_14 </em></strong></font><font
face="黑体" color="#800080"> </font><font size="4" color="#800080" face="宋体">【红芍药】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">芍药绽红绡，巴篱织青琐。繁丝蹙金蕊，高焰当炉火。<BR>
</font></big>
<font color="#400080">翦刻彤云片，开张赤霞裹。烟轻琉璃叶，风亚珊瑚朵。<BR>
</font></big>
<font color="#400080">受露色低迷，向人娇婀娜。酡颜醉后泣，小女妆成坐。<BR>
</font></big>
<font color="#400080">艳艳锦不如，夭夭桃未可。晴霞畏欲散，晚日愁将堕。<BR>
</font></big>
<font color="#400080">结植本为谁，赏心期在我。采之谅多思，幽赠何由果。
<P><big><font size="3" face="黑体" color="#000080"><strong><em>&nbsp;&nbsp; 卷401_15 </em></strong></font><font
face="黑体" color="#800080"> </font><font size="4" color="#800080" face="宋体">【送王十一南行】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">夏水漾天末，晚D依岸村。风调乌尾劲，眷恋馀芳尊。<BR>
</font></big>
<font color="#400080">解袂方瞬息，征帆已翩翻。江豚涌高浪，枫树摇去魂。<BR>
</font></big>
<font color="#400080">远戍宗侣泊，暮烟洲渚昏。离心讵几许，骤若移寒温。<BR>
</font></big>
<font color="#400080">此别信非久，胡为坐忧烦。我留石难转，君泛云无根。<BR>
</font></big>
<font color="#400080">万里湖南月，三声山上猿。从兹耿幽梦，夜夜湘与沅。<br>
<P><big><font size="3" face="黑体" color="#000080"><strong><em>&nbsp;&nbsp; 卷401_16 </em></strong></font><font
face="黑体" color="#800080"> </font><font size="4" color="#800080" face="宋体">【三叹】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">孤剑锋刃涩，犹能神彩生。有时雷雨过，暗吼阗阗声。<BR>
</font></big>
<font color="#400080">主人s灵宝，畏作升天行。淬砺当阳铁，刻为干镆名。<BR>
</font></big>
<font color="#400080">远求G鹈莹，同用玉匣盛。颜色纵相类，利钝颇相倾。<BR>
</font></big>
<font color="#400080">雄为光电S，雌但深泓澄。龙怒有奇变，青蛇终不惊。<BR><BR>
<font color="#400080">仙凤翠皇死，葳蕤光彩低。非无鸳鸾侣，誓不同树栖。<BR>
</font></big>
<font color="#400080">飞驰岁云暮，感念雏在泥。顾影不自暖，寄尔蟠桃鸡。<BR>
</font></big>
<font color="#400080">驯养岂无愧，类族安得齐。愿言成羽翼，奋翅凌丹梯。<br>
<font color="#400080">天骥失龙偶，三年常夜嘶。哀缘喷风断，渴且含霜啼。<BR>
</font></big>
<font color="#400080">长恐绝遗类，不复蹑云霓。非无oo者，鹤意不在鸡。<BR>
</font></big>
<font color="#400080">春来筋骨瘦，吊影心亦迷。自此渥洼种，应生浊水泥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷401_17 </em></strong></font><font
face="黑体" color="#800080"> </font><font size="4" color="#800080" face="宋体">【遣昼】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">密竹有清阴，旷怀无尘滓。况乃秋日光，玲珑晓窗里。<BR>
</font></big>
<font color="#400080">旬休聊自适，今辰日高起。栉沐坐前轩，风轻镜如水。<BR>
</font></big>
<font color="#400080">开卷恣咏谣，望云闲徙倚。新菊媚鲜妍，短萍怜[靡。<BR>
</font></big>
<font color="#400080">扫除田地静，摘掇园蔬美。幽玩惬诗流，空堂称居士。<BR>
</font></big>
<font color="#400080">客来伤寂寞，我念遗烦鄙。心迹两相忘，谁能验行止。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷401_18 </em></strong></font><font
face="黑体" color="#800080"> </font><font size="4" color="#800080" face="宋体">【冬夜怀李侍御、王太祝、段丞】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">浩露烟咕。月光闲有馀。松篁细阴影，重以帘牖疏。<BR>
</font></big>
<font color="#400080">泛览星粲粲，轻河悠碧虚。纤云不成叶，脉脉风丝舒。<BR>
</font></big>
<font color="#400080">丹灶炽东序，烧香罗玉书。飘飘魂神举，若骖鸾鹤舆。<BR>
</font></big>
<font color="#400080">感念夙昔意，华尚簪与裾。簪裾讵几许，累创吞钩鱼。<BR>
</font></big>
<font color="#400080">今闻馨香道，一以悟臭帑。悟觉誓不惑，永抱胎仙居。<BR>
</font></big>
<font color="#400080">昼夜欣所适，安知岁云除。行行二三友，君怀复何如。<br>
<P><big><font size="3" face="黑体" color="#000080"><strong><em>&nbsp;&nbsp; 卷401_19 </em></strong></font><font
face="黑体" color="#800080"> </font><font size="4" color="#800080" face="宋体">【西斋小松二首】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">松树短于我，清风亦已多。况乃枝上雪，动摇微月波。<BR>
</font></big>
<font color="#400080">幽姿得闲地，讵感岁蹉跎。但恐厦终构，藉君当奈何。<BR><BR>
<font color="#400080">簇簇枝新黄，纤纤攒素指。柔n渐依条，短莎还半委。<BR>
</font></big>
<font color="#400080">清风日夜高，凌云意何已。千岁盘老龙，修鳞自兹始。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷401_20 </em></strong></font><font
face="黑体" color="#800080"> </font><font size="4" color="#800080" face="宋体">【周先生】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">寥寥空山岑，冷冷风松林。流月垂鳞光，悬泉扬高音。<BR>
</font></big>
<font color="#400080">希夷周先生，烧香调琴心。神力盈三千，谁能还黄金。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
