<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷六十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷60_1 </em></strong></font><font
face="黑体" color="#800080"> </font><font size="4" color="#800080" face="宋体">【珠】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">灿烂金舆侧，玲珑玉殿隈。昆池明月满，合浦夜光回。<BR>
</font></big>
<font color="#400080">彩逐灵蛇转，形随舞凤来。甘泉宫起罢，花媚望风台。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_2 </em></strong></font><font
face="黑体" color="#800080"> </font><font size="4" color="#800080" face="宋体">【玉】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">映石先过魏，连城欲向秦。洛阳陪胜友，燕赵类佳人。<BR>
</font></big>
<font color="#400080">方水晴虹媚，常山瑞马新。徒为卞和识，不遇楚王珍。<br>
<P><big><font size="3" face="黑体" color="#000080"><strong><em>&nbsp;&nbsp; 卷60_3 </em></strong></font><font
face="黑体" color="#800080"> </font><font size="4" color="#800080" face="宋体">【金】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">南楚标前贡，西秦识旧城。祭天封汉岭，掷地警孙声。<BR>
</font></big>
<font color="#400080">向日披沙净，含风振铎鸣。方同杨伯起，独有四知名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_4 </em></strong></font><font
face="黑体" color="#800080"> </font><font size="4" color="#800080" face="宋体">【银】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">思妇屏辉掩，游人烛影长。玉壶初下箭，桐井共安床。<BR>
</font></big>
<font color="#400080">色带长河色，光浮满月光。灵山有珍瓮，仙阙荐君王。
<P><big><font size="3" face="黑体" color="#000080"><strong><em>&nbsp;&nbsp; 卷60_5 </em></strong></font><font
face="黑体" color="#800080"> </font><font size="4" color="#800080" face="宋体">【钱】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">汉日五铢建，姬年九府流。天龙带泉宝，地马列金沟。<BR>
</font></big>
<font color="#400080">赵壹囊初乏，何曾箸欲收。金门应入论，玉井冀来求。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_6 </em></strong></font><font
face="黑体" color="#800080"> </font><font size="4" color="#800080" face="宋体">【锦】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">汉使巾车远，河阳步障陈。云浮仙石日，霞满蜀江春。<BR>
</font></big>
<font color="#400080">机迥回文巧，绅兼束发新。若逢楚王贵，不作夜行人。<br>
<P><big><font size="3" face="黑体" color="#000080"><strong><em>&nbsp;&nbsp; 卷60_7 </em></strong></font><font
face="黑体" color="#800080"> </font><font size="4" color="#800080" face="宋体">【罗】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">妙舞随裙动，行歌入扇清。莲花依帐发，秋月鉴帷明。<BR>
</font></big>
<font color="#400080">云薄衣初卷，蝉飞翼转轻。若珍三代服，同擅绮纨名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_8 </em></strong></font><font
face="黑体" color="#800080"> </font><font size="4" color="#800080" face="宋体">【绫】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">金缕通秦国，为裘指魏君。落花遥写雾，飞鹤近图云。<BR>
</font></big>
<font color="#400080">马眼冰凌影，竹根雪霰文。何当画秦女，烟际坐氤氲。
<P><big><font size="3" face="黑体" color="#000080"><strong><em>&nbsp;&nbsp; 卷60_9 </em></strong></font><font
face="黑体" color="#800080"> </font><font size="4" color="#800080" face="宋体">【素】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">□□□□女，纤腰洛浦妃。□□远方望，雁足上林飞。<BR>
</font></big>
<font color="#400080">妙夺鲛绡色，光腾月扇辉。非君下路去，谁赏故人机。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_10 </em></strong></font><font
face="黑体" color="#800080"> </font><font size="4" color="#800080" face="宋体">【布】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">御绩创羲黄，缁冠表素王。瀑飞临碧海，火浣擅炎方。<BR>
</font></big>
<font color="#400080">孙被登三相，刘衣阐四方。伫因舂斗粟，来晓棣华芳。<br>
<P><big><font size="3" face="黑体" color="#000080"><strong><em>&nbsp;&nbsp; 卷60_11 </em></strong></font><font
face="黑体" color="#800080"> </font><font size="4" color="#800080" face="宋体">【舟】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">征棹三江暮，连樯万里回。相乌风际转，画o浪前开。<BR>
</font></big>
<font color="#400080">羽客乘霞至，仙人弄月来。何当同傅说，特展巨川材。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_12 </em></strong></font><font
face="黑体" color="#800080"> </font><font size="4" color="#800080" face="宋体">【车】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">天子驭金根，蒲轮辟四门。五神趋雪至，双毂似雷奔。<BR>
</font></big>
<font color="#400080">丹凤栖金辖，非熊载宝轩。无阶忝虚左，珠乘奉王言。
<P><big><font size="3" face="黑体" color="#000080"><strong><em>&nbsp;&nbsp; 卷60_13 </em></strong></font><font
face="黑体" color="#800080"> </font><font size="4" color="#800080" face="宋体">【床】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">传闻有象床，畴昔献君王。玳瑁千金起，珊瑚七宝妆。<BR>
</font></big>
<font color="#400080">桂筵含柏馥，兰席拂沉香。愿奉罗帷夜，长乘秋月光。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_14 </em></strong></font><font
face="黑体" color="#800080"> </font><font size="4" color="#800080" face="宋体">【席】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">避席承宣父，重筵揖戴公。桂香浮半月，兰气袭回风。<BR>
</font></big>
<font color="#400080">舞拂丹霞上，歌清白雪中。伫将文绮色，舒卷帝王宫。<br>
<P><big><font size="3" face="黑体" color="#000080"><strong><em>&nbsp;&nbsp; 卷60_15 </em></strong></font><font
face="黑体" color="#800080"> </font><font size="4" color="#800080" face="宋体">【帷】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">久闭先生户，高褰太守车。罗将翡翠合，锦逐凤凰舒。<BR>
</font></big>
<font color="#400080">明月弹琴夜，清风入幌初。方知决胜策，黄石受兵书。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_16 </em></strong></font><font
face="黑体" color="#800080"> </font><font size="4" color="#800080" face="宋体">【帘】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">清风时入燕，紫殿几含秋。暧暧笼铃阁，纤纤上玉钩。<BR>
</font></big>
<font color="#400080">窗中翡翠动，户外水精浮。巧作盘龙势，长迎飞燕游。
<P><big><font size="3" face="黑体" color="#000080"><strong><em>&nbsp;&nbsp; 卷60_17 </em></strong></font><font
face="黑体" color="#800080"> </font><font size="4" color="#800080" face="宋体">【屏】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">洞彻琉璃蔽，威纡屈膝回。锦中云母列，霞上织成开。<BR>
</font></big>
<font color="#400080">山水含春动，神仙倒景来。修身兼竭节，谁识作铭才。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_18 </em></strong></font><font
face="黑体" color="#800080"> </font><font size="4" color="#800080" face="宋体">【被】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">桂友寻东阁，兰交聚北堂。象筵分锦绣，罗荐合鸳鸯。<BR>
</font></big>
<font color="#400080">光逸偷眠稳，王章泣恨长。孔怀欣共寝，棣萼几含芳。<br>
<P><big><font size="3" face="黑体" color="#000080"><strong><em>&nbsp;&nbsp; 卷60_19 </em></strong></font><font
face="黑体" color="#800080"> </font><font size="4" color="#800080" face="宋体">【鉴】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">明鉴掩尘埃，含情照魏台。日中乌鹊至，花里凤凰来。<BR>
</font></big>
<font color="#400080">玉彩疑冰彻，金辉似月开。方知乐彦辅，自有鉴人才。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_20 </em></strong></font><font
face="黑体" color="#800080"> </font><font size="4" color="#800080" face="宋体">【扇】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">翟羽旧传名，蒲葵价不轻。花芳不满面，罗薄讵障声。<BR>
</font></big>
<font color="#400080">御热含风细，临秋带月明。同心如可赠，持表合欢情。
<P><big><font size="3" face="黑体" color="#000080"><strong><em>&nbsp;&nbsp; 卷60_21 </em></strong></font><font
face="黑体" color="#800080"> </font><font size="4" color="#800080" face="宋体">【烛】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">兔月清光隐，龙盘画烛新。三星花入夜，四序玉调晨。<BR>
</font></big>
<font color="#400080">浮炷依罗幌，吹香匝绮茵。若逢燕国相，持用举贤人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_22 </em></strong></font><font
face="黑体" color="#800080"> </font><font size="4" color="#800080" face="宋体">【酒】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">孔坐洽良俦，陈筵几献酬。临风竹叶满，湛月桂香浮。<BR>
</font></big>
<font color="#400080">每接高阳宴，长陪河朔游。会从玄石饮，云雨出圆丘。<br>
<P><big><font size="3" face="黑体" color="#000080"><strong><em>&nbsp;&nbsp; 卷60_23 </em></strong></font><font
face="黑体" color="#800080"> </font><font size="4" color="#800080" face="宋体">【兰】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">虚室重招寻，忘言契断金。英浮汉家酒，雪俪楚王琴。<BR>
</font></big>
<font color="#400080">广殿轻香发，高台远吹吟。河汾应擢秀，谁肯访山阴。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_24 </em></strong></font><font
face="黑体" color="#800080"> </font><font size="4" color="#800080" face="宋体">【菊】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">玉律三秋暮，金精九日开。荣舒洛媛浦，香泛野人杯。<BR>
</font></big>
<font color="#400080">[靡寒潭侧，丰茸晓岸隈。黄花今日晚，无复白衣来。
<P><big><font size="3" face="黑体" color="#000080"><strong><em>&nbsp;&nbsp; 卷60_25 </em></strong></font><font
face="黑体" color="#800080"> </font><font size="4" color="#800080" face="宋体">【竹】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">高楚江澹婵娟含曙氛。白花摇凤影，青节动龙文。<BR>
</font></big>
<font color="#400080">叶扫东南日，枝捎西北云。谁知湘水上，流泪独思君。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_26 </em></strong></font><font
face="黑体" color="#800080"> </font><font size="4" color="#800080" face="宋体">【藤】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">吐叶依松磴，舒苗长石台。神农尝药罢，质子寄书来。<BR>
</font></big>
<font color="#400080">色映蒲萄架，花分竹叶杯。金堤不见识，玉润几重开。<br>
<P><big><font size="3" face="黑体" color="#000080"><strong><em>&nbsp;&nbsp; 卷60_27 </em></strong></font><font
face="黑体" color="#800080"> </font><font size="4" color="#800080" face="宋体">【萱】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">屣步寻芳草，忘忧自结丛。黄英开养性，绿叶正依笼。<BR>
</font></big>
<font color="#400080">色湛仙人露，香传少女风。还依北堂下，曹植动文雄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_28 </em></strong></font><font
face="黑体" color="#800080"> </font><font size="4" color="#800080" face="宋体">【茅】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">楚甸供王日，衡阳入贡年。包青野外，鸱啸绮楹前。<BR>
</font></big>
<font color="#400080">尧帝成茨罢，殷汤祭雨旋。方期大君锡，不惧小巫捐。
<P><big><font size="3" face="黑体" color="#000080"><strong><em>&nbsp;&nbsp; 卷60_29 </em></strong></font><font
face="黑体" color="#800080"> </font><font size="4" color="#800080" face="宋体">【荷】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">新溜满澄陂，圆荷影若规。风来香气远，日落盖阴移。<BR>
</font></big>
<font color="#400080">鱼戏排缃叶，龟浮见绿池。魏朝难接采，楚服但同披。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_30 </em></strong></font><font
face="黑体" color="#800080"> </font><font size="4" color="#800080" face="宋体">【萍】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">二月虹初见，三春蚁正浮。青O含吹转，紫蒂带波流。<BR>
</font></big>
<font color="#400080">屡逐明神荐，常随旅客游。既能甜似蜜，还绕楚王舟。<br>
<P><big><font size="3" face="黑体" color="#000080"><strong><em>&nbsp;&nbsp; 卷60_31 </em></strong></font><font
face="黑体" color="#800080"> </font><font size="4" color="#800080" face="宋体">【菱】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">钜野韶光暮，东平春溜通。影摇江浦月，香引棹歌风。<BR>
</font></big>
<font color="#400080">日色翻池上，潭花发镜中。五湖多赏乐，千里望难穷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_32 </em></strong></font><font
face="黑体" color="#800080"> </font><font size="4" color="#800080" face="宋体">【瓜】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">欲识东陵味，青门五色瓜。龙蹄远珠履，女臂动金花。<BR>
</font></big>
<font color="#400080">六子方呈瑞，三仙实可嘉。终朝奉，谒帝伫非赊。
<P><big><font size="3" face="黑体" color="#000080"><strong><em>&nbsp;&nbsp; 卷60_33 </em></strong></font><font
face="黑体" color="#800080"> </font><font size="4" color="#800080" face="宋体">【松】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">郁郁高岩表，森森幽涧陲。鹤栖君子树，风拂大夫枝。<BR>
</font></big>
<font color="#400080">百尺条阴合，千年盖影披。岁寒终不改，劲节幸君知。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_34 </em></strong></font><font
face="黑体" color="#800080"> </font><font size="4" color="#800080" face="宋体">【桂】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">未殖银宫里，宁移玉殿幽。枝生无限月，花满自然秋。<BR>
</font></big>
<font color="#400080">侠客条为马，仙人叶作舟。愿君期道术，攀折可淹留。<br>
<P><big><font size="3" face="黑体" color="#000080"><strong><em>&nbsp;&nbsp; 卷60_35 </em></strong></font><font
face="黑体" color="#800080"> </font><font size="4" color="#800080" face="宋体">【槐】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">暮律移寒火，春宫长旧栽。叶生驰道侧，花落凤庭隈。<BR>
</font></big>
<font color="#400080">烈士怀忠触，鸿儒访业来。何当赤墀下，疏干拟三台。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_36 </em></strong></font><font
face="黑体" color="#800080"> </font><font size="4" color="#800080" face="宋体">【柳】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">杨柳郁氤氲，金堤总翠氛。庭前花类雪，楼际叶如云。<BR>
</font></big>
<font color="#400080">列宿分龙影，芳池写凤文。短箫何以奏，攀折为思君。
<P><big><font size="3" face="黑体" color="#000080"><strong><em>&nbsp;&nbsp; 卷60_37 </em></strong></font><font
face="黑体" color="#800080"> </font><font size="4" color="#800080" face="宋体">【桐】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">孤秀峄阳岑，亭亭出众林。春光杂凤影，秋月弄圭阴。<BR>
</font></big>
<font color="#400080">高映龙门迥，双依玉井深。不因将入爨，谁谓作鸣琴。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_38 </em></strong></font><font
face="黑体" color="#800080"> </font><font size="4" color="#800080" face="宋体">【桃】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">独有成蹊处，华发井傍。山风凝笑脸，朝露泫啼妆。<BR>
</font></big>
<font color="#400080">隐士颜应改，仙人路渐长。还欣上林苑，千岁奉君王。<br>
<P><big><font size="3" face="黑体" color="#000080"><strong><em>&nbsp;&nbsp; 卷60_39 </em></strong></font><font
face="黑体" color="#800080"> </font><font size="4" color="#800080" face="宋体">【李】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">潘岳闲居日，王戎戏陌辰。蝶游芳径馥，莺啭弱枝新。<BR>
</font></big>
<font color="#400080">叶暗青房晚，花明玉井春。方知有灵干，特用表真人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_40 </em></strong></font><font
face="黑体" color="#800080"> </font><font size="4" color="#800080" face="宋体">【梨】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">擅美玄光侧，传芳瀚海中。凤文疏象郡，花影丽新丰。<BR>
</font></big>
<font color="#400080">色对瑶池紫，甘依大谷红。若令逢汉主，还冀识张公。
<P><big><font size="3" face="黑体" color="#000080"><strong><em>&nbsp;&nbsp; 卷60_41 </em></strong></font><font
face="黑体" color="#800080"> </font><font size="4" color="#800080" face="宋体">【梅】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">大庾敛寒光，南枝独早芳。雪含朝暝色，风引去来香。<BR>
</font></big>
<font color="#400080">妆面回青镜，歌尘起画梁。若能遥止渴，何暇泛琼浆。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_42 </em></strong></font><font
face="黑体" color="#800080"> </font><font size="4" color="#800080" face="宋体">【橘】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">万里盘根植，千秋布叶繁。既荣潘子赋，方重陆生言。<BR>
</font></big>
<font color="#400080">玉花含霜动，金衣逐吹翻。愿辞湘水曲，长茂上林园。<br>
<P><big><font size="3" face="黑体" color="#000080"><strong><em>&nbsp;&nbsp; 卷60_43 </em></strong></font><font
face="黑体" color="#800080"> </font><font size="4" color="#800080" face="宋体">【凤】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">有鸟居丹穴，其名曰凤凰。九苞应灵瑞，五色成文章。<BR>
</font></big>
<font color="#400080">屡向秦楼侧，频过洛水阳。鸣岐今日见，阿x伫来翔。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_44 </em></strong></font><font
face="黑体" color="#800080"> </font><font size="4" color="#800080" face="宋体">【鹤】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">黄鹤远联翩，从鸾下紫烟。翱翔一万里，来去几千年。<BR>
</font></big>
<font color="#400080">已憩青田侧，时游丹禁前。莫言空警露，犹冀一闻天。
<P><big><font size="3" face="黑体" color="#000080"><strong><em>&nbsp;&nbsp; 卷60_45 </em></strong></font><font
face="黑体" color="#800080"> </font><font size="4" color="#800080" face="宋体">【乌】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">日路朝飞急，霜台夕影寒。联翩依月树，迢递绕风竿。<BR>
</font></big>
<font color="#400080">白首何年改，青琴此夜弹。灵台如可托，千里向长安。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_46 </em></strong></font><font
face="黑体" color="#800080"> </font><font size="4" color="#800080" face="宋体">【鹊】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">不分荆山抵，甘从石印飞。危巢畏风急，绕树觉星稀。<BR>
</font></big>
<font color="#400080">喜逐行人至，愁随织女归。倘游明镜里，朝夕动光辉。<br>
<P><big><font size="3" face="黑体" color="#000080"><strong><em>&nbsp;&nbsp; 卷60_47 </em></strong></font><font
face="黑体" color="#800080"> </font><font size="4" color="#800080" face="宋体">【雁】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">春晖满朔方，归雁发衡阳。望月惊弦影，排云结阵行。<BR>
</font></big>
<font color="#400080">往还倦南北，朝夕苦风霜。寄语能鸣侣，相随入帝乡。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_48 </em></strong></font><font
face="黑体" color="#800080"> </font><font size="4" color="#800080" face="宋体">【凫】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">飒沓睢阳澹浮游汉水隈。钱飞出井见，鹤引入琴哀。<BR>
</font></big>
<font color="#400080">李陵赋诗罢，王乔曳舄来。何当归太液，翱集动成雷。
<P><big><font size="3" face="黑体" color="#000080"><strong><em>&nbsp;&nbsp; 卷60_49 </em></strong></font><font
face="黑体" color="#800080"> </font><font size="4" color="#800080" face="宋体">【莺】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">芳树杂花红，群莺乱晓空。声分折杨吹，娇韵落梅风。<BR>
</font></big>
<font color="#400080">写啭清弦里，迁乔暗木中。友生若可冀，幽谷响还通。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_50 </em></strong></font><font
face="黑体" color="#800080"> </font><font size="4" color="#800080" face="宋体">【雉】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">白雉振朝声，飞来表太平。楚郊疑凤出，陈宝若鸡鸣。<BR>
</font></big>
<font color="#400080">童子怀仁至，中郎作赋成。冀君看饮啄，耿介独含情。<br>
<P><big><font size="3" face="黑体" color="#000080"><strong><em>&nbsp;&nbsp; 卷60_51 </em></strong></font><font
face="黑体" color="#800080"> </font><font size="4" color="#800080" face="宋体">【燕】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">天女伺辰至，玄衣澹碧空。差池沐时雨，颉颃舞春风。<BR>
</font></big>
<font color="#400080">相贺雕阑侧，双飞翠幕中。勿惊留爪去，犹冀识吴宫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_52 </em></strong></font><font
face="黑体" color="#800080"> </font><font size="4" color="#800080" face="宋体">【雀】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">大厦初成日，嘉宾集杏梁。衔书表周瑞，入幕应王祥。<BR>
</font></big>
<font color="#400080">暮宿江城里，朝游涟水傍。愿齐鸿鹄至，希逐凤凰翔。
<P><big><font size="3" face="黑体" color="#000080"><strong><em>&nbsp;&nbsp; 卷60_53 </em></strong></font><font
face="黑体" color="#800080"> </font><font size="4" color="#800080" face="宋体">【龙】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">衔烛耀幽都，含章拟凤雏。西秦饮渭水，东洛荐河图。<BR>
</font></big>
<font color="#400080">带火移星陆，升云出鼎湖。希逢圣人步，庭阙正晨趋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_54 </em></strong></font><font
face="黑体" color="#800080"> </font><font size="4" color="#800080" face="宋体">【麟】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">汉祀应祥开，鲁郊西狩回。奇音中钟吕，成角喻英才。<BR>
</font></big>
<font color="#400080">画像临仙阁，藏书入帝台。若惊能吐哺，为待凤凰来。<br>
<P><big><font size="3" face="黑体" color="#000080"><strong><em>&nbsp;&nbsp; 卷60_55 </em></strong></font><font
face="黑体" color="#800080"> </font><font size="4" color="#800080" face="宋体">【象】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">郁林开郡毕，维扬作贡初。万推方演梦，惠子正焚书。<BR>
</font></big>
<font color="#400080">执燧奔吴战，量舟入魏墟。六牙行致远，千叶奉高居。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_56 </em></strong></font><font
face="黑体" color="#800080"> </font><font size="4" color="#800080" face="宋体">【马】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">天马本来东，嘶惊御史骢。苍龙遥逐日，紫燕迥追风。<BR>
</font></big>
<font color="#400080">明月来鞍上，浮云落盖中。得随穆天子，何假唐成公。
<P><big><font size="3" face="黑体" color="#000080"><strong><em>&nbsp;&nbsp; 卷60_57 </em></strong></font><font
face="黑体" color="#800080"> </font><font size="4" color="#800080" face="宋体">【牛】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">齐歌初入相，燕阵早横功。欲向桃林下，先过梓树中。<BR>
</font></big>
<font color="#400080">在吴频喘月，奔梦屡惊风。不用五丁士，如何九折通。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_58 </em></strong></font><font
face="黑体" color="#800080"> </font><font size="4" color="#800080" face="宋体">【豹】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">车法肇宗周，鼷文阐大猷。还将君子变，来蕴太公筹。<BR>
</font></big>
<font color="#400080">委质超羊A，飞名列虎侯。若令逢雨露，长隐南山幽。<br>
<P><big><font size="3" face="黑体" color="#000080"><strong><em>&nbsp;&nbsp; 卷60_59 </em></strong></font><font
face="黑体" color="#800080"> </font><font size="4" color="#800080" face="宋体">【熊】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">导洛宜阳右，乘春别馆前。昭仪忠汉日，太傅翊周年。<BR>
</font></big>
<font color="#400080">列射三侯满，兴师七步旋。莫言舒紫褥，犹异饮清泉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_60 </em></strong></font><font
face="黑体" color="#800080"> </font><font size="4" color="#800080" face="宋体">【鹿】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">涿鹿闻中冀，秦原辟帝畿。柰花开旧苑，萍叶蔼前诗。<BR>
</font></big>
<font color="#400080">道士乘仙日，先生折角时。方怀丈夫志，抗首别心期。
<P><big><font size="3" face="黑体" color="#000080"><strong><em>&nbsp;&nbsp; 卷60_61 </em></strong></font><font
face="黑体" color="#800080"> </font><font size="4" color="#800080" face="宋体">【羊】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">绝饮惩浇俗，行驱梦逸材。仙人拥石去，童子驭车来。<BR>
</font></big>
<font color="#400080">夜玉含星动，晨毡映雪开。莫言鸿渐力，长牧上林隈。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷60_62 </em></strong></font><font
face="黑体" color="#800080"> </font><font size="4" color="#800080" face="宋体">【兔】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">上蔡应初击，平冈远不稀。目随槐叶长，形逐桂条飞。<BR>
</font></big>
<font color="#400080">汉月澄秋色，梁园映雪辉。唯当感纯孝，郛郭引兵威。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
