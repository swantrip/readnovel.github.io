<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百一十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百一十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷714_1 </em></strong></font><font
face="黑体" color="#800080"> </font><font size="4" color="#800080" face="宋体">【梅花】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">数萼初含雪，孤标画本难。香中别有韵，清极不知寒。<BR>
</font></big>
<font color="#400080">横笛和愁听，斜枝倚病看。朔风如解意，容易莫摧残。
<P><big><font size="3" face="黑体" color="#000080"><strong><em>&nbsp;&nbsp; 卷714_2 </em></strong></font><font
face="黑体" color="#800080"> </font><font size="4" color="#800080" face="宋体">【铜雀妓二首】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">严妆垂玉箸，妙舞对清风。无复君王顾，春来起渐慵。<br>
<font color="#400080">歌咽新翻曲，香销旧赐衣。陵园春雨暗，不见六龙归。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷714_3 </em></strong></font><font
face="黑体" color="#800080"> </font><font size="4" color="#800080" face="宋体">【春闺二首】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">寒食月明雨，落花香满泥。佳人持锦字，无雁寄辽西。<BR><BR>
<font color="#400080">欲剪宜春字，春寒入剪刀。辽阳在何处，莫望寄征袍。<br>
<P><big><font size="3" face="黑体" color="#000080"><strong><em>&nbsp;&nbsp; 卷714_4 </em></strong></font><font
face="黑体" color="#800080"> </font><font size="4" color="#800080" face="宋体">【访僧不遇】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">寻僧已寂寞，林下锁山房。松竹虽无语，牵衣借晚凉。
<P><big><font size="3" face="黑体" color="#000080"><strong><em>&nbsp;&nbsp; 卷714_5 </em></strong></font><font
face="黑体" color="#800080"> </font><font size="4" color="#800080" face="宋体">【田上】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">雨足高田白，披蓑半夜耕。人牛力俱尽，东方殊未明。<br>
<P><big><font size="3" face="黑体" color="#000080"><strong><em>&nbsp;&nbsp; 卷714_6 </em></strong></font><font
face="黑体" color="#800080"> </font><font size="4" color="#800080" face="宋体">【月夕】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">月上随人意，人闲月更清。朱楼高百尺，不见到天明。
<P><big><font size="3" face="黑体" color="#000080"><strong><em>&nbsp;&nbsp; 卷714_7 </em></strong></font><font
face="黑体" color="#800080"> </font><font size="4" color="#800080" face="宋体">【槿花】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">槿花不见夕，一日一回新。东风吹桃李，须到明年春。<br>
<P><big><font size="3" face="黑体" color="#000080"><strong><em>&nbsp;&nbsp; 卷714_8 </em></strong></font><font
face="黑体" color="#800080"> </font><font size="4" color="#800080" face="宋体">【西施滩】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">宰和鑫夤，西施陷恶名。浣纱春水急，似有不平声。
<P><big><font size="3" face="黑体" color="#000080"><strong><em>&nbsp;&nbsp; 卷714_9 </em></strong></font><font
face="黑体" color="#800080"> </font><font size="4" color="#800080" face="宋体">【江上逢故人】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">故里琴樽侣，相逢近腊梅。江村买一醉，破泪却成酢<br>
<P><big><font size="3" face="黑体" color="#000080"><strong><em>&nbsp;&nbsp; 卷714_10 </em></strong></font><font
face="黑体" color="#800080"> </font><font size="4" color="#800080" face="宋体">【牧竖】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">牧竖持蓑笠，逢人气傲然。卧牛吹短笛，耕却傍溪田。
<P><big><font size="3" face="黑体" color="#000080"><strong><em>&nbsp;&nbsp; 卷714_11 </em></strong></font><font
face="黑体" color="#800080"> </font><font size="4" color="#800080" face="宋体">【过农家】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">欲羡农家子，秋新看刈禾。苏秦无负郭，六印又如何。<br>
<P><big><font size="3" face="黑体" color="#000080"><strong><em>&nbsp;&nbsp; 卷714_12 </em></strong></font><font
face="黑体" color="#800080"> </font><font size="4" color="#800080" face="宋体">【江夕】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">江心秋月白，起柁信潮行。蛟龙化为人，半夜吹笛声。
<P><big><font size="3" face="黑体" color="#000080"><strong><em>&nbsp;&nbsp; 卷714_13 </em></strong></font><font
face="黑体" color="#800080"> </font><font size="4" color="#800080" face="宋体">【春墅】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">蛙声近过社，农事忽已忙。邻妇饷田归，不见百花芳。<br>
<P><big><font size="3" face="黑体" color="#000080"><strong><em>&nbsp;&nbsp; 卷714_14 </em></strong></font><font
face="黑体" color="#800080"> </font><font size="4" color="#800080" face="宋体">【江村】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">日暮片帆落，江村如有情。独对沙上月，满船人睡声。
<P><big><font size="3" face="黑体" color="#000080"><strong><em>&nbsp;&nbsp; 卷714_15 </em></strong></font><font
face="黑体" color="#800080"> </font><font size="4" color="#800080" face="宋体">【拟乐府子夜四时歌四首】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">吴子爱桃李，月色不到地。明朝欲看花，六宫人不睡。<br>
<font color="#400080">凉轩待月生，暗里萤飞出。低回不称意，蛙鸣乱清瑟。<BR><BR>
<font color="#400080">月色明如昼，虫声入户多。狂夫自不归，满地无天河。<BR>
<font color="#400080">银缸照残梦，零泪沾粉臆。洞房犹自寒，何况关山北。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷714_16 </em></strong></font><font
face="黑体" color="#800080"> </font><font size="4" color="#800080" face="宋体">【寄人二首】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">花上断续雨，江头来去风。相思春欲尽，未遣酒尊空。<BR><BR>
<font color="#400080">澹澹长江水，悠悠远客情。落花相与恨，到地一无声。
<P><big><font size="3" face="黑体" color="#000080"><strong><em>&nbsp;&nbsp; 卷714_17 </em></strong></font><font
face="黑体" color="#800080"> </font><font size="4" color="#800080" face="宋体">【江鸥】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">白鸟波上栖，见人懒飞起。为有求鱼心，不是恋江水。<br>
<P><big><font size="3" face="黑体" color="#000080"><strong><em>&nbsp;&nbsp; 卷714_18 </em></strong></font><font
face="黑体" color="#800080"> </font><font size="4" color="#800080" face="宋体">【春晚】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">三月寒食时，日色浓于酒。落尽墙头花，莺声隔原柳。
<P><big><font size="3" face="黑体" color="#000080"><strong><em>&nbsp;&nbsp; 卷714_19 </em></strong></font><font
face="黑体" color="#800080"> </font><font size="4" color="#800080" face="宋体">【汉宫词】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">独诏胡衣出，天花落殿堂。他人不敢妒，垂泪向君王。<br>
<P><big><font size="3" face="黑体" color="#000080"><strong><em>&nbsp;&nbsp; 卷714_20 </em></strong></font><font
face="黑体" color="#800080"> </font><font size="4" color="#800080" face="宋体">【旅行】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">少壮经勤苦，衰年始浪游。谁怜不龟手，他处却封侯。
<P><big><font size="3" face="黑体" color="#000080"><strong><em>&nbsp;&nbsp; 卷714_21 </em></strong></font><font
face="黑体" color="#800080"> </font><font size="4" color="#800080" face="宋体">【班婕妤】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">宠极辞同辇，恩深弃后宫。自题秋扇后，不敢怨春风。<br>
<P><big><font size="3" face="黑体" color="#000080"><strong><em>&nbsp;&nbsp; 卷714_22 </em></strong></font><font
face="黑体" color="#800080"> </font><font size="4" color="#800080" face="宋体">【元日有题】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">十载元正酒，相欢意转深。自量麋鹿分，只合在山林。
<P><big><font size="3" face="黑体" color="#000080"><strong><em>&nbsp;&nbsp; 卷714_23 </em></strong></font><font
face="黑体" color="#800080"> </font><font size="4" color="#800080" face="宋体">【古树】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">古树春风入，阳和力太迟。莫言生意尽，更引万年枝。<br>
<P><big><font size="3" face="黑体" color="#000080"><strong><em>&nbsp;&nbsp; 卷714_24 </em></strong></font><font
face="黑体" color="#800080"> </font><font size="4" color="#800080" face="宋体">【春题二首】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">青春未得意，见花却如雠。路逢白面郎，醉插花满头。<BR>
<font color="#400080">满眼桃李花，愁人如不见。别有惜花人，东风莫吹散。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷714_25 </em></strong></font><font
face="黑体" color="#800080"> </font><font size="4" color="#800080" face="宋体">【长安春】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">长安牡丹开，绣毂辗晴雷。若使花长在，人应看不回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷714_26 </em></strong></font><font
face="黑体" color="#800080"> </font><font size="4" color="#800080" face="宋体">【病起二首】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">病起春已晚，曳筇伤绿苔。强攀庭树枝，唤作花未开。<BR><BR>
<font color="#400080">病起绕庭除，春泥粘屐齿。如从万里来，骨肉满面喜。<br>
<P><big><font size="3" face="黑体" color="#000080"><strong><em>&nbsp;&nbsp; 卷714_27 </em></strong></font><font
face="黑体" color="#800080"> </font><font size="4" color="#800080" face="宋体">【峡路】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">清猿啼不住，白水下来新。八月莫为客，夜长愁杀人。
<P><big><font size="3" face="黑体" color="#000080"><strong><em>&nbsp;&nbsp; 卷714_28 </em></strong></font><font
face="黑体" color="#800080"> </font><font size="4" color="#800080" face="宋体">【长门怨】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">长门春欲尽，明月照花枝。买得相如赋，君恩不可移。<br>
<P><big><font size="3" face="黑体" color="#000080"><strong><em>&nbsp;&nbsp; 卷714_29 </em></strong></font><font
face="黑体" color="#800080"> </font><font size="4" color="#800080" face="宋体">【月夕有怀】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">圆光照一海，远客在孤舟。相忆无期见，中宵独上楼。
<P><big><font size="3" face="黑体" color="#000080"><strong><em>&nbsp;&nbsp; 卷714_30 </em></strong></font><font
face="黑体" color="#800080"> </font><font size="4" color="#800080" face="宋体">【夜泊九江】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">夜泊江门外，欢声月里楼。明朝归去路，犹隔洞庭秋。<br>
<P><big><font size="3" face="黑体" color="#000080"><strong><em>&nbsp;&nbsp; 卷714_31 </em></strong></font><font
face="黑体" color="#800080"> </font><font size="4" color="#800080" face="宋体">【寒食夜】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">满地梨花白，风吹碎月明。大家寒食夜，独贮望乡情。
<P><big><font size="3" face="黑体" color="#000080"><strong><em>&nbsp;&nbsp; 卷714_32 </em></strong></font><font
face="黑体" color="#800080"> </font><font size="4" color="#800080" face="宋体">【归燕】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">海燕频来去，西人独滞留。天边又相送，肠断故园秋。<br>
<P><big><font size="3" face="黑体" color="#000080"><strong><em>&nbsp;&nbsp; 卷714_33 </em></strong></font><font
face="黑体" color="#800080"> </font><font size="4" color="#800080" face="宋体">【长安春】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">珠箔映高柳，美人红袖垂。忽闻半天语，不见上楼时。
<P><big><font size="3" face="黑体" color="#000080"><strong><em>&nbsp;&nbsp; 卷714_34 </em></strong></font><font
face="黑体" color="#800080"> </font><font size="4" color="#800080" face="宋体">【銮驾东回】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">两川花捧御衣香，万岁山呼辇路长。<br>天子还从马嵬过，别无惆怅似明皇。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_35 </em></strong></font><font
face="黑体" color="#800080"> </font><font size="4" color="#800080" face="宋体">【钓鱼】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">闲钓江鱼不钓名，瓦瓯斟酒暮山青。<br>醉头倒向芦花里，却笑无端犯客星。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_36 </em></strong></font><font
face="黑体" color="#800080"> </font><font size="4" color="#800080" face="宋体">【西施】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">苎萝山下如花女，占得姑苏台上春。<br>一笑不能忘敌国，五湖何处有功臣。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_37 </em></strong></font><font
face="黑体" color="#800080"> </font><font size="4" color="#800080" face="宋体">【马嵬】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">万乘凄凉蜀路归，眼前朱翠与心违。<br>重华不是风流主，湘水犹传泣二妃。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_38 </em></strong></font><font
face="黑体" color="#800080"> </font><font size="4" color="#800080" face="宋体">【羯鼓】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">华清宫里打撩声，供奉丝簧束手听。<br>寂寞銮舆斜谷里，是谁翻得雨淋铃。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_39 </em></strong></font><font
face="黑体" color="#800080"> </font><font size="4" color="#800080" face="宋体">【寄李左司】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">柏台兰省共清风，鸣玉朝联夜被同。<br>肯信人间有兄弟，一生长在别离中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_40 </em></strong></font><font
face="黑体" color="#800080"> </font><font size="4" color="#800080" face="宋体">【梅】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">溪上寒梅初满枝，夜来霜月透芳菲。<br>清光寂寞思无尽，应待琴尊与解围。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_41 </em></strong></font><font
face="黑体" color="#800080"> </font><font size="4" color="#800080" face="宋体">【天台陈逸人】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">绝粒空山秋复春，欲看沧海化成尘。<br>近抛三井更深去，不怕虎狼唯怕人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_42 </em></strong></font><font
face="黑体" color="#800080"> </font><font size="4" color="#800080" face="宋体">【雪窦禅师】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">雪窦峰前一派悬，雪窦五月无炎天。<br>客尘半日洗欲尽，师到白头林下禅。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_43 </em></strong></font><font
face="黑体" color="#800080"> </font><font size="4" color="#800080" face="宋体">【溪上遇雨二首】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">回塘雨脚如缫丝，野禽不起沈鱼飞。<br>耕蓑钓笠取未暇，秋田有望从淋漓。<br>
<br>
<font color="#400080">坐看黑云衔猛雨，喷洒前山此独晴。<br>忽惊云雨在头上，却是山前晚照明。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_44 </em></strong></font><font
face="黑体" color="#800080"> </font><font size="4" color="#800080" face="宋体">【长门怨】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">长门花泣一枝春，争奈君恩别处新。<br>错把黄金买词赋，相如自是薄情人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_45 </em></strong></font><font
face="黑体" color="#800080"> </font><font size="4" color="#800080" face="宋体">【秋夕】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">自怜三十未西游，傍水寻山过却秋。<br>一夜雨声多少事，不思量尽到心头。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_46 </em></strong></font><font
face="黑体" color="#800080"> </font><font size="4" color="#800080" face="宋体">【过隆中】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">玄德苍黄起卧龙，鼎分天下一言中。<br>可怜蜀国关张后，不见商量徐庶功。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_47 </em></strong></font><font
face="黑体" color="#800080"> </font><font size="4" color="#800080" face="宋体">【关下】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">百二山河壮帝畿，关门何事更开迟。<br>应从漏却田文后，每度闻鸡不免疑。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_48 </em></strong></font><font
face="黑体" color="#800080"> </font><font size="4" color="#800080" face="宋体">【寒食客中有怀】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">江上闻莺禁火时，百花开尽柳依依。<br>故园兄弟别来久，应到清明犹望归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_49 </em></strong></font><font
face="黑体" color="#800080"> </font><font size="4" color="#800080" face="宋体">【溪夜】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">积雪消来溪水宽，满楼明月碎琅\。<br>渔人抛得钓筒尽，却放轻舟下急滩。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_50 </em></strong></font><font
face="黑体" color="#800080"> </font><font size="4" color="#800080" face="宋体">【山居卧疾，广利大师见访】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">桐谷孙枝已上弦，野人犹卧白云边。<br>九天飞锡应相诮，三到行朝二十年。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_51 </em></strong></font><font
face="黑体" color="#800080"> </font><font size="4" color="#800080" face="宋体">【村墅】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">正月二月村墅闲，馀粮未乏人心宽。<br>南邻雨中揭屋笑，酒熟数家来相看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_52 </em></strong></font><font
face="黑体" color="#800080"> </font><font size="4" color="#800080" face="宋体">【悲李拾遗二首】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">故友从来匪石心，谏多难得主恩深。<br>行朝半夜烟尘起，晓殿吁嗟一镜沈。<br>
<br>
<font color="#400080">天涯时有北来尘，因话它人及故人。<br>也是先皇能罪己，殿前频得触龙鳞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_53 </em></strong></font><font
face="黑体" color="#800080"> </font><font size="4" color="#800080" face="宋体">【题《李将军传》】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">猿臂将军去似飞，弯弓百步虏无遗。<br>汉文自与封侯得，何必伤嗟不遇时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_54 </em></strong></font><font
face="黑体" color="#800080"> </font><font size="4" color="#800080" face="宋体">【酒醒】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">酒醒拨剔残灰火，多少凄凉在此中。<br>炉畔自斟还自醉，打窗深夜雪兼风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_55 </em></strong></font><font
face="黑体" color="#800080"> </font><font size="4" color="#800080" face="宋体">【郊居友人相访】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">柴门深掩古城秋，背郭缘溪一径幽。<br>不有小园新竹色，君来那肯暂淹留。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_56 </em></strong></font><font
face="黑体" color="#800080"> </font><font size="4" color="#800080" face="宋体">【镜湖雪霁贻方干】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">天外晓岚和雪望，月中归棹带冰行。<br>相逢半醉吟诗苦，应抵寒猿袅树声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_57 </em></strong></font><font
face="黑体" color="#800080"> </font><font size="4" color="#800080" face="宋体">【秋霁】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">雨霁长空荡涤清，远山初出未知名。<br>夜来江上如钩月，时有惊鱼掷浪声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_58 </em></strong></font><font
face="黑体" color="#800080"> </font><font size="4" color="#800080" face="宋体">【谢朱常侍寄贶蜀茶、剡纸二首】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">瑟瑟香尘瑟瑟泉，惊风骤雨起炉烟。<br>一瓯解却山中醉，便觉身轻欲上天。<br>
<br>
<font color="#400080">百幅轻明雪未融，薛家凡纸漫深红。<br>不应点染闲言语，留记将军盖世功。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_59 </em></strong></font><font
face="黑体" color="#800080"> </font><font size="4" color="#800080" face="宋体">【读杜紫微集】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">紫微才调复知兵，长觉风雷笔下生。<br>还有枉抛心力处，多于五柳赋闲情。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_60 </em></strong></font><font
face="黑体" color="#800080"> </font><font size="4" color="#800080" face="宋体">【寓题】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">海上乘查便合仙，若无仙骨未如船。<br>人间亦有支机石，虚被声名到洞天。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_61 </em></strong></font><font
face="黑体" color="#800080"> </font><font size="4" color="#800080" face="宋体">【寓吟集】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">陶集篇篇皆有酒，崔诗句句不无杯。<br>醉来已共身安约，让却诗人作酒魁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_62 </em></strong></font><font
face="黑体" color="#800080"> </font><font size="4" color="#800080" face="宋体">【溪居即事】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">篱外谁家不系船，春风吹入钓鱼湾。<br>小童疑是有村客，急向柴门去却关。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_63 </em></strong></font><font
face="黑体" color="#800080"> </font><font size="4" color="#800080" face="宋体">【鸡】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">买得晨鸡共鸡语，常时不用等闲鸣。<br>深山月黑风雨夜，欲近晓天啼一声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_64 </em></strong></font><font
face="黑体" color="#800080"> </font><font size="4" color="#800080" face="宋体">【献浙东柳大夫】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">属城甘雨几经春，圣主全分付越人。<br>俗眼不知青琐贵，江头争看碧油新。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_65 </em></strong></font><font
face="黑体" color="#800080"> </font><font size="4" color="#800080" face="宋体">【杨柳枝词】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">雾友檀暌凰鞔海年年长似染来新。<br>应须唤作风流线，系得东西南北人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_66 </em></strong></font><font
face="黑体" color="#800080"> </font><font size="4" color="#800080" face="宋体">【楚怀王】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">宫花一朵掌中开，缓急翻为敌国媒。<br>六里江山天下笑，张仪容易去还来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_67 </em></strong></font><font
face="黑体" color="#800080"> </font><font size="4" color="#800080" face="宋体">【对早梅寄友人二首】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">忆得前年君寄诗，海边三见早梅词。<br>与君犹是海边客，又见早梅花发时。<br>
<br>
<font color="#400080">忆得去年有遗恨，花前未醉到无花。<br>清芳一夜月通白，先脱寒衣送酒家。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷714_68 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1350.htm" target="_blank"></font><font size="3" color="#0080FF"><font face="黑体">崔道融</font></a></big> 
<br>
</font><br>
<font color="#400080">万里一点白，长空鸟不飞。（《边庭雪》，见《诗格》）<br><BR>
<font color="#400080">如今却羡相如富，犹有人间四壁居。（见杨万里《诗话》）<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
