<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百四十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百四十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷248_1 </em></strong></font><font
face="黑体" color="#800080"> </font><font size="4" color="#800080" face="宋体">【题刘相公三湘图】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">昔别醉衡霍，迩来忆南州。今朝平津邸，兼得潇湘游。<BR>
</font></big>
<font color="#400080">稍辨郢门树，依然芳杜洲。微明三巴峡，咫尺万里流。<BR>
</font></big>
<font color="#400080">飞鸟不知倦，远帆生暮愁。涔阳指天末，北渚空悠悠。<BR>
</font></big>
<font color="#400080">枕上见渔父，坐中常狎鸥。谁言魏阙下，自有东山幽。<br>
<P><big><font size="3" face="黑体" color="#000080"><strong><em>&nbsp;&nbsp; 卷248_2 </em></strong></font><font
face="黑体" color="#800080"> </font><font size="4" color="#800080" face="宋体">【长安逢故人】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">数年音信断，不意在长安。马上相逢久，人中欲认难。<BR>
</font></big>
<font color="#400080">一官今懒道，双鬓竟羞看。莫问生涯事，只应持钓竿。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_3 </em></strong></font><font
face="黑体" color="#800080"> </font><font size="4" color="#800080" face="宋体">【送韦湛判官】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">高阁晴江上，重阳古戍间。聊因送归客，更此望乡山。<BR>
</font></big>
<font color="#400080">惜别心能醉，经秋鬓自斑。临流兴不尽，惆怅水云间。
<P><big><font size="3" face="黑体" color="#000080"><strong><em>&nbsp;&nbsp; 卷248_4 </em></strong></font><font
face="黑体" color="#800080"> </font><font size="4" color="#800080" face="宋体">【送长沙韦明府】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">秋入长沙县，萧条旅宦心。烟波连桂水，官舍映枫林。<BR>
</font></big>
<font color="#400080">云日楚天暮，沙汀白露深。遥知讼堂里，佳政在鸣琴。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_5 </em></strong></font><font
face="黑体" color="#800080"> </font><font size="4" color="#800080" face="宋体">【送孙愿】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">悠然富春客，忆与暮潮归。擢第人多羡，如君独步稀。<BR>
</font></big>
<font color="#400080">乱流江渡浅，远色海山微。若访新安路，严陵有钓矶。<br>
<P><big><font size="3" face="黑体" color="#000080"><strong><em>&nbsp;&nbsp; 卷248_6 </em></strong></font><font
face="黑体" color="#800080"> </font><font size="4" color="#800080" face="宋体">【送林宗配雷州（一作送王棼流雷州）】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">昨日三峰尉，今朝万里人。平生任孤直，岂是不防身。<BR>
</font></big>
<font color="#400080">海雾多为瘴，山雷乍作邻。遥怜北户月，与子独相亲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_7 </em></strong></font><font
face="黑体" color="#800080"> </font><font size="4" color="#800080" face="宋体">【送洪州李别驾之任】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">南去秋江远，孤舟兴自多。能将流水引，更入洞庭波。<BR>
</font></big>
<font color="#400080">夏口帆初上，浔阳雁正过。知音在霄汉，佐郡岂蹉跎。
<P><big><font size="3" face="黑体" color="#000080"><strong><em>&nbsp;&nbsp; 卷248_8 </em></strong></font><font
face="黑体" color="#800080"> </font><font size="4" color="#800080" face="宋体">【送杨中丞和蕃】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">锦车登陇日，边草正萋萋。旧好寻君长，新愁听鼓鼙。<BR>
</font></big>
<font color="#400080">河源飞鸟外，雪岭大荒西。汉垒今犹在，遥知路不迷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_9 </em></strong></font><font
face="黑体" color="#800080"> </font><font size="4" color="#800080" face="宋体">【送李将军赴定州（一作送彭将军）】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">双旌汉飞将，万里授横戈。春色临边尽，黄云出塞多。<BR>
</font></big>
<font color="#400080">鼓鼙悲绝漠，烽戍隔长河。莫断阴山路，天骄已请和。<br>
<P><big><font size="3" face="黑体" color="#000080"><strong><em>&nbsp;&nbsp; 卷248_10 </em></strong></font><font
face="黑体" color="#800080"> </font><font size="4" color="#800080" face="宋体">【关羽祠送高员外还荆州】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">将军禀天姿，义勇冠今昔。走马百战场，一剑万人敌。<BR>
</font></big>
<font color="#400080">虽为感恩者，竟是思归客。流落荆巫间，裴回故乡隔。<BR>
</font></big>
<font color="#400080">离筵对祠宇，洒酒暮天碧。去去勿复言，衔悲向陈迹。<br>
<P><big><font size="3" face="黑体" color="#000080"><strong><em>&nbsp;&nbsp; 卷248_11 </em></strong></font><font
face="黑体" color="#800080"> </font><font size="4" color="#800080" face="宋体">【送张南史（一作寄李纾）】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">雨馀深巷静，独酌送残春。车马虽嫌僻，莺花不弃贫。<BR>
</font></big>
<font color="#400080">虫丝粘户网，鼠迹印床尘。借问山阳会，如今有几人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_12 </em></strong></font><font
face="黑体" color="#800080"> </font><font size="4" color="#800080" face="宋体">【送奚贾归吴】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">东南富春渚，曾是谢公游。今日奚生去，新安江正秋。<BR>
</font></big>
<font color="#400080">水清迎过客，霜叶落行舟。遥想赤亭下，闻猿应夜愁。
<P><big><font size="3" face="黑体" color="#000080"><strong><em>&nbsp;&nbsp; 卷248_13 </em></strong></font><font
face="黑体" color="#800080"> </font><font size="4" color="#800080" face="宋体">【送陆员外赴潮州】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">含香台上客，剖竹海边州。楚地多归信，闽溪足乱流。<BR>
</font></big>
<font color="#400080">今朝永嘉兴，重见谢公游。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_14 </em></strong></font><font
face="黑体" color="#800080"> </font><font size="4" color="#800080" face="宋体">【送裴补阙入河南幕】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">皎然青琐客，何事动行轩。苦节酬知己，清吟去掖垣。<BR>
</font></big>
<font color="#400080">秋城临海树，寒月上营门。邹鲁诗书国，应无鼙鼓喧。<br>
<P><big><font size="3" face="黑体" color="#000080"><strong><em>&nbsp;&nbsp; 卷248_15 </em></strong></font><font
face="黑体" color="#800080"> </font><font size="4" color="#800080" face="宋体">【送韩司直路出延陵（一作刘长卿诗）】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">游吴还适越，来往任风波。复送王孙去，其如春草何。<BR>
</font></big>
<font color="#400080">岸明残雪在，潮满夕阳多。季子留遗庙，停舟试一过。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_16 </em></strong></font><font
face="黑体" color="#800080"> </font><font size="4" color="#800080" face="宋体">【T县郑E宅送钱大（一作送别钱起，又作送友人别）】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">暮蝉不可听，落叶岂堪闻。共是悲秋客，那知此路分。<BR>
</font></big>
<font color="#400080">荒城背流水，远雁入寒云。陶令门前菊，馀花可赠君。
<P><big><font size="3" face="黑体" color="#000080"><strong><em>&nbsp;&nbsp; 卷248_17 </em></strong></font><font
face="黑体" color="#800080"> </font><font size="4" color="#800080" face="宋体">【送元诜还丹阳别业】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">已知成傲吏，复见解朝衣。应向丹阳郭，秋山独掩扉。<BR>
</font></big>
<font color="#400080">草堂连古寺，江日动晴晖。一别沧洲远，兰桡几岁归。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_18 </em></strong></font><font
face="黑体" color="#800080"> </font><font size="4" color="#800080" face="宋体">【送崔侍御往容州宣慰】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">秦原独立望湘川，击隼南飞向楚天。奉诏不言空问俗，<BR>
</font></big>
<font color="#400080">清时因得访遗贤。荆门晓色兼梅雨，桂水春风过客船。<BR>
</font></big>
<font color="#400080">畴昔常闻陆贾说，故人今日岂徒然。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_19 </em></strong></font><font
face="黑体" color="#800080"> </font><font size="4" color="#800080" face="宋体">【朱方南郭留别皇甫冉（一作皇甫冉诗：润州南郭留别）】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">萦回枫叶岸，留滞木兰桡。吴岫新经雨，江天正落潮。<BR>
</font></big>
<font color="#400080">故人劳见爱，行客自无l。若问前程事，孤云入剡遥。<br>
<P><big><font size="3" face="黑体" color="#000080"><strong><em>&nbsp;&nbsp; 卷248_20 </em></strong></font><font
face="黑体" color="#800080"> </font><font size="4" color="#800080" face="宋体">【赠张五N归濠州别业】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">常知罢官意，果与世人疏。复此凉风起，仍闻濠上居。<BR>
</font></big>
<font color="#400080">故山期采菊，秋水忆观鱼。一去蓬蒿径，羡君闲有馀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_21 </em></strong></font><font
face="黑体" color="#800080"> </font><font size="4" color="#800080" face="宋体">【送王司马赴润州】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">暂屈文为吏，聊将禄代耕。金陵且不远，山水复多名。<BR>
</font></big>
<font color="#400080">楚塞因高出，寒潮入夜生。离心逐春草，直到建康城。
<P><big><font size="3" face="黑体" color="#000080"><strong><em>&nbsp;&nbsp; 卷248_22 </em></strong></font><font
face="黑体" color="#800080"> </font><font size="4" color="#800080" face="宋体">【留卢秦卿（一作司空曙诗）】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">知有前期在，欢如此夜中。无将故人酒，不及古淳风。<br>
<P><big><font size="3" face="黑体" color="#000080"><strong><em>&nbsp;&nbsp; 卷248_23 </em></strong></font><font
face="黑体" color="#800080"> </font><font size="4" color="#800080" face="宋体">【赠强山人】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">或掉轻舟或杖藜，寻常适意钓前溪。<br>草堂竹径在何处，落日孤烟寒渚西。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷248_24 </em></strong></font><font
face="黑体" color="#800080"> </font><font size="4" color="#800080" face="宋体">【赠韦司直】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">闻君感叹二毛初，旧友相依万里馀。烽火有时惊暂定，<BR>
</font></big>
<font color="#400080">甲兵无处可安居。客来吴地星霜久，家在平陵音信疏。<BR>
</font></big>
<font color="#400080">昨日风光还入户，登山临水意何如。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_25 </em></strong></font><font
face="黑体" color="#800080"> </font><font size="4" color="#800080" face="宋体">【石城馆酬王将军】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">谁能绣衣客，肯驻木兰舟。连雁沙边至，孤城江上秋。<BR>
</font></big>
<font color="#400080">归帆背南浦，楚塞入西楼。何处看离思，沧波日夜流。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_26 </em></strong></font><font
face="黑体" color="#800080"> </font><font size="4" color="#800080" face="宋体">【酬王季友题半日村别业兼呈李明府】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">村映寒原日已斜，烟生密竹早归鸦。长溪南路当群岫，<BR>
</font></big>
<font color="#400080">半景东邻照数家。门通小径连芳草，马饮春泉踏浅沙。<BR>
</font></big>
<font color="#400080">欲待主人林上月，还思潘岳县中花。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_27 </em></strong></font><font
face="黑体" color="#800080"> </font><font size="4" color="#800080" face="宋体">【酬二十八秀才见寄】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">昨夜山月好，故人果相思。清光到枕上，袅袅凉风时。<BR>
</font></big>
<font color="#400080">永意能在我，惜无携手期。
<P><big><font size="3" face="黑体" color="#000080"><strong><em>&nbsp;&nbsp; 卷248_28 </em></strong></font><font
face="黑体" color="#800080"> </font><font size="4" color="#800080" face="宋体">【冬夕寄青龙寺源公】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">敛屦入寒竹，安禅过漏声。高松残子落，深井冻痕生。<BR>
</font></big>
<font color="#400080">罢磬风枝动，悬灯雪屋明。何当招我宿，乘月上方行。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_29 </em></strong></font><font
face="黑体" color="#800080"> </font><font size="4" color="#800080" face="宋体">【塞下曲】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">宝刀塞下儿，身经百战曾百胜，壮心竟未嫖姚知。<BR>
</font></big>
<font color="#400080">白草山头日初没，黄沙戍下悲歌发。萧条夜静边风吹，<BR>
</font></big>
<font color="#400080">独倚营门望秋月。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷248_30 </em></strong></font><font
face="黑体" color="#800080"> </font><font size="4" color="#800080" face="宋体">【柏林寺南望】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">溪上遥闻精舍钟，泊舟微径度深松。<br>青山霁后云犹在，画出东南四五峰。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷248_31 </em></strong></font><font
face="黑体" color="#800080"> </font><font size="4" color="#800080" face="宋体">【宿杜判官江楼】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">适楚岂吾愿，思归秋向深。故人江楼月，永夜千里心。<BR>
</font></big>
<font color="#400080">叶落觉乡梦，鸟啼惊越吟。寥寥更何有，断续空城砧。<br>
<P><big><font size="3" face="黑体" color="#000080"><strong><em>&nbsp;&nbsp; 卷248_32 </em></strong></font><font
face="黑体" color="#800080"> </font><font size="4" color="#800080" face="宋体">【春宴王补阙城东别业】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">柳陌乍随州势转，花源忽傍竹阴开。能将瀑水清人境，<BR>
</font></big>
<font color="#400080">直取流莺送酒杯。山下古松当绮席，檐前片雨滴春苔。<BR>
</font></big>
<font color="#400080">地主同声复同舍，留欢不畏夕阳催。<BR>
<P><big><font size="3" face="黑体" color="#000080"><strong><em>&nbsp;&nbsp; 卷248_33 </em></strong></font><font
face="黑体" color="#800080"> </font><font size="4" color="#800080" face="宋体">【郢城西楼吟（一作张继诗）】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">连山尽处水萦回，山上戍门临水开。朱栏直下一百丈，<BR>
</font></big>
<font color="#400080">日暖游鳞自相向。昔人爱险闭层城，今日爱闲江复清。<BR>
</font></big>
<font color="#400080">沙洲枫岸无来客，草绿花红山鸟鸣。<BR>
<P><big><font size="3" face="黑体" color="#000080"><strong><em>&nbsp;&nbsp; 卷248_34 </em></strong></font><font
face="黑体" color="#800080"> </font><font size="4" color="#800080" face="宋体">【听邻家吹笙】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">凤吹声如隔彩霞，不知墙外是谁家。<br>重门深锁无寻处，疑有碧桃千树花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷248_35 </em></strong></font><font
face="黑体" color="#800080"> </font><font size="4" color="#800080" face="宋体">【登丹阳北楼（一作张继诗）】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">寒皋那可望，旅望又初还。迢递高楼上，萧条旷野闲。<BR>
</font></big>
<font color="#400080">暮晴依远水，秋兴属连山。浮客时相见，霜凋动翠颜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_36 </em></strong></font><font
face="黑体" color="#800080"> </font><font size="4" color="#800080" face="宋体">【题精舍寺（一作酬王季友秋夜宿露台寺见寄）】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">石林精舍武溪东，夜扣禅关谒远公。月在上方诸品静，<BR>
</font></big>
<font color="#400080">僧持半偈万缘空。秋山竟日闻猿啸，落木寒泉听不穷。<BR>
</font></big>
<font color="#400080">惟有双峰最高顶，此心期与故人同。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_37 </em></strong></font><font
face="黑体" color="#800080"> </font><font size="4" color="#800080" face="宋体">【双林寺谒傅大士】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">草露经前代，津梁及后人。此方今示灭，何国更分身。<BR>
</font></big>
<font color="#400080">月色空知夜，松阴不记春。犹怜下生日，应在一微尘。<br>
<P><big><font size="3" face="黑体" color="#000080"><strong><em>&nbsp;&nbsp; 卷248_38 </em></strong></font><font
face="黑体" color="#800080"> </font><font size="4" color="#800080" face="宋体">【题尹真人祠】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">云旗去不还，阴阴祠宇闭空山。<br>我来始悟丹青妙，稽首如逢冰雪颜。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷248_39 </em></strong></font><font
face="黑体" color="#800080"> </font><font size="4" color="#800080" face="宋体">【山中即事】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">入谷多春兴，乘舟棹碧浔。山云昨夜雨，溪水晓来深。<br>
<P><big><font size="3" face="黑体" color="#000080"><strong><em>&nbsp;&nbsp; 卷248_40 </em></strong></font><font
face="黑体" color="#800080"> </font><font size="4" color="#800080" face="宋体">【湘夫人二首（乐府诗作一首）】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">蛾眉对湘水，遥哭苍梧山。万乘既已殁，孤舟谁忍还。<BR>
</font></big>
<font color="#400080">至今楚竹上，犹有泪痕斑。<BR>
<font color="#400080">南有涔阳路，渺渺多新愁。桂酒神降时，回风江上秋。<BR>
</font></big>
<font color="#400080">彩云忽无处，碧水空安流。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_41 </em></strong></font><font
face="黑体" color="#800080"> </font><font size="4" color="#800080" face="宋体">【盖少府新除江南尉问风俗】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">闻君作尉向江潭，吴越风烟到自谙。客路寻常随竹影，<BR>
</font></big>
<font color="#400080">人家大底傍山岚。缘溪花木偏宜远，避地衣冠尽向南。<BR>
</font></big>
<font color="#400080">惟有夜猿啼海树，思乡望国意难堪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_42 </em></strong></font><font
face="黑体" color="#800080"> </font><font size="4" color="#800080" face="宋体">【春宴张舍人宅】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">懒寻芳草径，来接侍臣筵。山色知残雨，墙阴觉暮天。<BR>
</font></big>
<font color="#400080">莺啼汉宫柳，花隔杜陵烟。地与东城接，春光醉目前。<br>
<P><big><font size="3" face="黑体" color="#000080"><strong><em>&nbsp;&nbsp; 卷248_43 </em></strong></font><font
face="黑体" color="#800080"> </font><font size="4" color="#800080" face="宋体">【寄李袁州桑落酒】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">色比琼浆犹嫩，香同甘露仍春。<BR>
</font></big>
<font color="#400080">十千提携一斗，远送潇湘故人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_44 </em></strong></font><font
face="黑体" color="#800080"> </font><font size="4" color="#800080" face="宋体">【赠万生下第还吴）】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">直道多不偶，美才应息机。灞陵春欲暮，云海独言归。<BR>
</font></big>
<font color="#400080">为客成白首，入门嗟布衣。莼羹若可忆，惭出掩柴扉。
<P><big><font size="3" face="黑体" color="#000080"><strong><em>&nbsp;&nbsp; 卷248_45 </em></strong></font><font
face="黑体" color="#800080"> </font><font size="4" color="#800080" face="宋体">【送大德讲时河东徐明府招】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">远近作人天，王城指日边。宰君迎说法，童子伴随缘。<BR>
</font></big>
<font color="#400080">到处花为雨，行时杖出泉。今宵松月下，开阁想安禅。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_46 </em></strong></font><font
face="黑体" color="#800080"> </font><font size="4" color="#800080" face="宋体">【赴无锡别灵一上人（一作刘长卿诗，一作皇甫冉诗）】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">高僧本姓竺，开士旧名林。一入春山里，千峰不可寻。<BR>
</font></big>
<font color="#400080">新年芳草遍，度日白云深。欲问微官去，悬知讶此心。<br>
<P><big><font size="3" face="黑体" color="#000080"><strong><em>&nbsp;&nbsp; 卷248_47 </em></strong></font><font
face="黑体" color="#800080"> </font><font size="4" color="#800080" face="宋体">【送粲上人兼寄梁镇员外】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">季月还乡独未能，林行溪宿厌层冰。尺素欲传三署客，<BR>
</font></big>
<font color="#400080">雪山愁送五天僧。连空朔气横秦苑。满目寒云隔灞陵。<BR>
</font></big>
<font color="#400080">借问从来香积寺，何时携手更同登。<BR>
<P><big><font size="3" face="黑体" color="#000080"><strong><em>&nbsp;&nbsp; 卷248_48 </em></strong></font><font
face="黑体" color="#800080"> </font><font size="4" color="#800080" face="宋体">【送韦逸人归钟山（一作皇甫冉诗）】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">逸人归路远，弟子出山迎。服药颜犹驻，耽书癖已成。<BR>
</font></big>
<font color="#400080">柴扉多岁月，藜杖见公卿。更作儒林传，应须载姓名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_49 </em></strong></font><font
face="黑体" color="#800080"> </font><font size="4" color="#800080" face="宋体">【登无锡北楼（一作皇甫冉诗）】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">秋兴因危堞，归心过远山。风霜征雁早，江海旅人还。<BR>
</font></big>
<font color="#400080">驿树寒仍密，渔舟晚更闲。仲宣何所赋，只欲滞柴关。
<P><big><font size="3" face="黑体" color="#000080"><strong><em>&nbsp;&nbsp; 卷248_50 </em></strong></font><font
face="黑体" color="#800080"> </font><font size="4" color="#800080" face="宋体">【和王相公题中书丛竹寄上元相公】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">多时仙掖里，色并翠琅\。幽意含烟月，清阴庇蕙兰。<BR>
</font></big>
<font color="#400080">枝繁宜露重，叶老爱天寒。竟日双鸾止，孤吟为一看。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_51 </em></strong></font><font
face="黑体" color="#800080"> </font><font size="4" color="#800080" face="宋体">【酬萧二十七侍御初秋言怀】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">楚客秋多兴，江林月渐生。细枝凉叶动，极浦早鸿声。<BR>
</font></big>
<font color="#400080">胜赏睽前夕，新诗报远情。曲高惭和者，惆怅闭寒城。<br>
<P><big><font size="3" face="黑体" color="#000080"><strong><em>&nbsp;&nbsp; 卷248_52 </em></strong></font><font
face="黑体" color="#800080"> </font><font size="4" color="#800080" face="宋体">【奉和杜相公益昌路作】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">春半梁山正落花，台衡受律向天涯。南去猿声傍双节，<BR>
</font></big>
<font color="#400080">西来江色绕千家。风吹画角孤城晓，林映蛾眉片月斜。<BR>
</font></big>
<font color="#400080">已见庙谟能喻蜀，新文更喜报金华。<BR>
<P><big><font size="3" face="黑体" color="#000080"><strong><em>&nbsp;&nbsp; 卷248_53 </em></strong></font><font
face="黑体" color="#800080"> </font><font size="4" color="#800080" face="宋体">【赋得长洲苑送李惠】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">草深那可访，地久阻相传。散漫三秋雨，疏芜万里烟。<BR>
</font></big>
<font color="#400080">都迷采兰处，强记馆娃年。客有游吴者，临风思眇然。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_54 </em></strong></font><font
face="黑体" color="#800080"> </font><font size="4" color="#800080" face="宋体">【别房士清】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">世路还相见，偏堪泪满衣。那能郢门别，独向邺城归。<BR>
</font></big>
<font color="#400080">平楚看蓬转，连山望鸟飞。苍苍岁阴暮，况复惜驰晖。
<P><big><font size="3" face="黑体" color="#000080"><strong><em>&nbsp;&nbsp; 卷248_55 </em></strong></font><font
face="黑体" color="#800080"> </font><font size="4" color="#800080" face="宋体">【送彭偃房由赴朝因寄钱大郎中李十七舍人】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">衰病已经年，西峰望楚天。风光欺鬓发，秋色换山川。<BR>
</font></big>
<font color="#400080">寂寞浮云外，支离汉水边。平生故人远，君去话潸然。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_56 </em></strong></font><font
face="黑体" color="#800080"> </font><font size="4" color="#800080" face="宋体">【送李遂之越】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">未习风波事，初为东越游。露沾湖草晚，月照海山秋。<BR>
</font></big>
<font color="#400080">梅市门何处，兰亭水向流。西兴待潮信，落日满孤舟。<br>
<P><big><font size="3" face="黑体" color="#000080"><strong><em>&nbsp;&nbsp; 卷248_57 </em></strong></font><font
face="黑体" color="#800080"> </font><font size="4" color="#800080" face="宋体">【送郑正则徐州行营（一作皇甫冉诗）】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">从军非陇头，师在古徐州。气劲三河卒，功全万户侯。<BR>
</font></big>
<font color="#400080">元戎阃外略，才子握中筹。莫听关山曲，还生塞上愁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_58 </em></strong></font><font
face="黑体" color="#800080"> </font><font size="4" color="#800080" face="宋体">【送钱拾遗归兼寄刘校书】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">墟落岁阴暮，桑榆烟景昏。蝉声静空馆，雨色隔秋原。<BR>
</font></big>
<font color="#400080">归客不可望，悠然林外村。终当报芸阁，携手醉柴门。
<P><big><font size="3" face="黑体" color="#000080"><strong><em>&nbsp;&nbsp; 卷248_59 </em></strong></font><font
face="黑体" color="#800080"> </font><font size="4" color="#800080" face="宋体">【送郴县裴明府之任兼充宣慰】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">白O楚水三湘远，芳草秦城二月初。连雁北飞看欲尽，<BR>
</font></big>
<font color="#400080">孤舟南去意何如。渡江野老思求瘼，候馆郴人忆下车。<BR>
</font></big>
<font color="#400080">别后天涯何所寄，故交惟有袖中书。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_60 </em></strong></font><font
face="黑体" color="#800080"> </font><font size="4" color="#800080" face="宋体">【送李敖湖南书记】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">怜君才与阮家同，掌记能资亚相雄。入楚岂忘看泪竹，<BR>
</font></big>
<font color="#400080">泊舟应自爱江枫。诚知客梦烟波里，肯厌猿鸣夜雨中。<BR>
</font></big>
<font color="#400080">莫信衡湘书不到，年年秋雁过巴东。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_61 </em></strong></font><font
face="黑体" color="#800080"> </font><font size="4" color="#800080" face="宋体">【送L司直】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">曙雪苍苍兼曙云，朔风烟雁不堪闻。<br>贫交此别无他赠，唯有青山远送君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷248_62 </em></strong></font><font
face="黑体" color="#800080"> </font><font size="4" color="#800080" face="宋体">【送别】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">穆陵关上秋云起，安陆城边远行子。<br>薄暮寒蝉三两声，回头故乡千万里。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷248_63 </em></strong></font><font
face="黑体" color="#800080"> </font><font size="4" color="#800080" face="宋体">【咸阳西楼别窦审】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">西楼迥起寒原上，霁日遥分万井间。小苑城隅连渭水，<BR>
</font></big>
<font color="#400080">离宫曙色近京关。亭皋寂寞伤孤客，云雪萧条满众山。<BR>
</font></big>
<font color="#400080">时命如今犹未偶，辞君拟欲拂衣还。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_64 </em></strong></font><font
face="黑体" color="#800080"> </font><font size="4" color="#800080" face="宋体">【闻蝉寄友人（一作李端诗）】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">昨日始闻莺，今朝蝉又鸣。朱颜向华发，定是几年程。<BR>
</font></big>
<font color="#400080">故国白云远，闲居青草生。因垂数行泪，书寄十年兄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷248_65 </em></strong></font><font
face="黑体" color="#800080"> </font><font size="4" color="#800080" face="宋体">【送李骑曹之灵武宁侍】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">一岁一归宁，凉天数骑行。河来当塞曲，山远与沙平。<BR>
</font></big>
<font color="#400080">纵猎旗风卷，听笳帐月生。新鸿引寒色，回日满京城。<br>
<P><big><font size="3" face="黑体" color="#000080"><strong><em>&nbsp;&nbsp; 卷248_66 </em></strong></font><font
face="黑体" color="#800080"> </font><font size="4" color="#800080" face="宋体">【冯翊西楼（一作张继诗）】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">城上西楼倚暮天，楼中归望正凄然。近郭乱山横古渡，<BR>
</font></big>
<font color="#400080">野庄乔木带新烟。北风吹雁声能苦，远客辞家月再圆。<BR>
</font></big>
<font color="#400080">陶令好文常对酒，相招一和白云篇。<BR>
<P><big><font size="3" face="黑体" color="#000080"><strong><em>&nbsp;&nbsp; 卷248_67 </em></strong></font><font
face="黑体" color="#800080"> </font><font size="4" color="#800080" face="宋体">【郢城秋望】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">白首思归归不得，空山闻雁雁声哀。<br>高城落日望西北，又见秋风逐水来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷248_68 </em></strong></font><font
face="黑体" color="#800080"> </font><font size="4" color="#800080" face="宋体">【夜泊湘江】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">湘山木落洞庭波，湘水连云秋雁多。<br>寂寞舟中谁借问，月明只自听渔歌。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷248_69 </em></strong></font><font
face="黑体" color="#800080"> </font><font size="4" color="#800080" face="宋体">【留别常著】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">岁晏苍郊蓬转时，游人相见说归期。<br>宓君堂上能留客，明日还家应未迟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷248_70 </em></strong></font><font
face="黑体" color="#800080"> </font><font size="4" color="#800080" face="宋体">【送张光归吴】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">看取庭芜白露新，劝君不用久风尘。<br>秋来多见长安客，解爱鲈鱼能几人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷248_71 </em></strong></font><font
face="黑体" color="#800080"> </font><font size="4" color="#800080" face="宋体">【闻吹杨叶者二首】<a
href="authers/qzz_0514.htm" target="_blank"></font><font size="3" color="#0080FF"><font face="黑体">郎士元</font></a></big> 
<br>
</font><br>
<font color="#400080">妙吹杨叶动悲笳，胡马迎风起恨赊。<br>若是雁门寒月夜，此时应卷尽惊沙。<br>
<br>
<font color="#400080">天生一艺更无伦，寥亮幽音妙入神。<br>吹向别离攀折处，当应合有断肠人。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
