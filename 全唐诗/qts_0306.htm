<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百零六</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百零六</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷306_1 </em></strong></font><font
face="黑体" color="#800080"> </font><font size="4" color="#800080" face="宋体">【九日登青山】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">昔人惆怅处，系马又登临。旧地烟霞在，多时草木深。<BR>
</font></big>
<font color="#400080">水将空合色，云与我无心。想见龙山会，良辰亦似今。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷306_2 </em></strong></font><font
face="黑体" color="#800080"> </font><font size="4" color="#800080" face="宋体">【秋夜宴王郎中宅赋得露中菊】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">众芳春竞发，寒菊露偏滋。受气何曾异，开花独自迟。<BR>
</font></big>
<font color="#400080">晚成犹待赏，欲采未过时。忍弃东篱下，看随秋草衰。<br>
<P><big><font size="3" face="黑体" color="#000080"><strong><em>&nbsp;&nbsp; 卷306_3 </em></strong></font><font
face="黑体" color="#800080"> </font><font size="4" color="#800080" face="宋体">【奉使设宴戏掷笼筹】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">今日陪樽俎，良筹复在兹。献酬君有礼，赏罚我无私。<BR>
</font></big>
<font color="#400080">莫怪斜相向，还将正自持。一朝权入手，看取令行时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷306_4 </em></strong></font><font
face="黑体" color="#800080"> </font><font size="4" color="#800080" face="宋体">【咏双陆骰子】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">采采应缘白，钻心不为名。掌中犹可重，手下莫言轻。<BR>
</font></big>
<font color="#400080">有对唯求敌，无私直任争。君看一掷后，当取擅场声。
<P><big><font size="3" face="黑体" color="#000080"><strong><em>&nbsp;&nbsp; 卷306_5 </em></strong></font><font
face="黑体" color="#800080"> </font><font size="4" color="#800080" face="宋体">【咏壁上酒瓢呈萧明府】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">不是难提挈，行藏固有期。安身未得所，开口欲从谁。<BR>
</font></big>
<font color="#400080">应物心无倦，当垆柄会持。莫将成废器，还有对樽时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷306_6 </em></strong></font><font
face="黑体" color="#800080"> </font><font size="4" color="#800080" face="宋体">【咏玉】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">歌玉屡招疑，终朝省复思。既哀黄鸟兴，还复白圭诗。<BR>
</font></big>
<font color="#400080">请益先求友，将行必择师。谁知不鸣者，独下董生帷。<br>
<P><big><font size="3" face="黑体" color="#000080"><strong><em>&nbsp;&nbsp; 卷306_7 </em></strong></font><font
face="黑体" color="#800080"> </font><font size="4" color="#800080" face="宋体">【送陈偃赋得白鸟翔翠微（作赋得白鹤翔翠微送陈偃下第）】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">不知鸥与鹤，天畔弄晴晖。背日分明见，临川相映微。<BR>
</font></big>
<font color="#400080">净中云一点，回处雪孤飞。正好南枝住，翩翩何所归。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷306_8 </em></strong></font><font
face="黑体" color="#800080"> </font><font size="4" color="#800080" face="宋体">【题段上人院壁画古松】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">石上盘古根，谓言天生有。安知草木性，变在画师手。<BR>
</font></big>
<font color="#400080">阴深方丈间，直趣幽且闲。木纹离披势搓郏<BR>
</font></big>
<font color="#400080">中裂空心火烧出。扫成三寸五寸枝，便是千年万年物。<BR>
</font></big>
<font color="#400080">莓苔浓淡色不同，一面死皮生蠹虫。风霜未必来到此，<BR>
</font></big>
<font color="#400080">气色杳在寒山中。孤标可玩不可取，能使支公道场古。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷306_9 </em></strong></font><font
face="黑体" color="#800080"> </font><font size="4" color="#800080" face="宋体">【逼寒节寄崔七（崔七，湖州崔使君之子）】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">闲庭只是长莓苔，三径曾无车马来。旅馆尚愁寒食火，<BR>
</font></big>
<font color="#400080">羁心懒向不然灰。门前下客虽弹铗，溪畔穷鱼且曝腮。<BR>
</font></big>
<font color="#400080">他日趋庭应问礼，须言陋巷有颜回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷306_10 </em></strong></font><font
face="黑体" color="#800080"> </font><font size="4" color="#800080" face="宋体">【长安喜雪（一作陈羽诗）】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">千门万户雪花浮，点点无声落瓦沟。全似玉尘消更积，<BR>
</font></big>
<font color="#400080">半成冰片结还流。光含晓色清天苑，轻逐微风绕御楼。<BR>
</font></big>
<font color="#400080">平地已沾盈尺润，年丰须荷富人侯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷306_11 </em></strong></font><font
face="黑体" color="#800080"> </font><font size="4" color="#800080" face="宋体">【宴杨驸马山亭（一作陈羽诗）】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">垂杨拂岸草茸茸，绣户窗前花影重。下玉盘红缕细，<BR>
</font></big>
<font color="#400080">酒开金瓮绿醅浓。中朝驸马何平叔，南国词人陆士龙。<BR>
</font></big>
<font color="#400080">落日泛舟同醉处，回潭百丈映千峰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷306_12 </em></strong></font><font
face="黑体" color="#800080"> </font><font size="4" color="#800080" face="宋体">【过宣上人湖上兰若】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">十年湖上结幽期，偏向东林遇远师。未道姓名童子识，<BR>
</font></big>
<font color="#400080">不酬言语上人知。闲花落日滋苔径，细雨和烟著柳枝。<BR>
</font></big>
<font color="#400080">问我别来何所得，解将无事当无为。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷306_13 </em></strong></font><font
face="黑体" color="#800080"> </font><font size="4" color="#800080" face="宋体">【同达奚宰游窦子明仙坛（一作同张明府游仙台）】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">松桧阴深一径微，中峰石室到人稀。仙官不住青山在，<BR>
</font></big>
<font color="#400080">故老相传白日飞。华表问栽何岁木，片云留著去时衣。<BR>
</font></big>
<font color="#400080">今朝茂宰寻真处，暂驻双凫且莫归。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷306_14 </em></strong></font><font
face="黑体" color="#800080"> </font><font size="4" color="#800080" face="宋体">【平陵寓居再逢寒食】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">几回江上泣途穷，每遇良辰叹转蓬。火燧知从新节变，<BR>
</font></big>
<font color="#400080">灰心还与故人同。莫听黄鸟愁啼处，自有花开久客中。<BR>
</font></big>
<font color="#400080">贫病固应无挠事，但将怀抱醉春风。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷306_15 </em></strong></font><font
face="黑体" color="#800080"> </font><font size="4" color="#800080" face="宋体">【寻隐者韦九山人于东溪草堂】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">寻得仙源访隐沦，渐来深处渐无尘。初行竹里唯通马，<BR>
</font></big>
<font color="#400080">直到花间始见人。四面云山谁作主，数家烟火自为邻。<BR>
</font></big>
<font color="#400080">路傍樵客何须问，朝市如今不是秦。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷306_16 </em></strong></font><font
face="黑体" color="#800080"> </font><font size="4" color="#800080" face="宋体">【假摄池州留别东溪隐居】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">一官仍是假，岂愿数离群。愁鬓看如雪，浮名认是云。<BR>
</font></big>
<font color="#400080">暂辞南国隐，莫勒北山文。今后松溪月，还应梦见君。<br>
<P><big><font size="3" face="黑体" color="#000080"><strong><em>&nbsp;&nbsp; 卷306_17 </em></strong></font><font
face="黑体" color="#800080"> </font><font size="4" color="#800080" face="宋体">【咏柏板】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">赴节心长在，从绳道可观。须知片木用，莫向散材看。<BR>
</font></big>
<font color="#400080">空为歌偏苦，仍愁和即难。既能亲掌握，愿得接同欢。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷306_18 </em></strong></font><font
face="黑体" color="#800080"> </font><font size="4" color="#800080" face="宋体">【筝柱子】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">散木今何幸，良工不弃捐。力微惭一柱，材薄仰群弦。<BR>
</font></big>
<font color="#400080">且喜声相应，宁辞迹屡迁。知音如见赏，雅调为君传。
<P><big><font size="3" face="黑体" color="#000080"><strong><em>&nbsp;&nbsp; 卷306_19 </em></strong></font><font
face="黑体" color="#800080"> </font><font size="4" color="#800080" face="宋体">【送李司直归浙东幕兼寄鲍行军…平郡王（一作朱长文诗）】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">翩翩书记早曾闻，二十年来愿见君。今日相逢悲白发，<BR>
</font></big>
<font color="#400080">同时几许在青云。人从北固山边去，水到西陵渡口分。<BR>
</font></big>
<font color="#400080">会作王门曳裾客，为余前谢鲍参军。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷306_20 </em></strong></font><font
face="黑体" color="#800080"> </font><font size="4" color="#800080" face="宋体">【七贤庙】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">常慕晋高士，放心日沈冥。湛然对一壶，土木为我形。<BR>
</font></big>
<font color="#400080">下马访陈迹，披榛诣荒庭。相看两不言，犹谓醉未醒。<BR>
</font></big>
<font color="#400080">长啸或可拟，幽琴难再听。同心不共世，空见藓门青。
<P><big><font size="3" face="黑体" color="#000080"><strong><em>&nbsp;&nbsp; 卷306_21 </em></strong></font><font
face="黑体" color="#800080"> </font><font size="4" color="#800080" face="宋体">【同清江师月夜听坚正二上人为怀州转法华经歌】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">若耶G畔云门僧，夜闲燕坐听真乘。莲花秘偈药草喻，<BR>
</font></big>
<font color="#400080">二师身住口不住。凿井求泉会到源，闭门避火终迷路。<BR>
</font></big>
<font color="#400080">前心后心皆此心，梵音妙音柔软音。清泠霜磬有时动，<BR>
</font></big>
<font color="#400080">寂历空堂宜夜深。向来不寐何所事，一念才生百虑息。<BR>
</font></big>
<font color="#400080">风翻乱叶林有声，雪映闲庭月无色。玄关密迹难可思，<BR>
</font></big>
<font color="#400080">醒人悟兮醉人疑。衣中系宝觉者谁，临川内史字得之。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷306_22 </em></strong></font><font
face="黑体" color="#800080"> </font><font size="4" color="#800080" face="宋体">【寒城晚角（滑州作）】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">高台高高画角雄，五更初发寒城中。寒城北临大河水，<BR>
</font></big>
<font color="#400080">淇门贼烽隔岸是。长风送过黎阳川，我军气雄贼心死。<BR>
</font></big>
<font color="#400080">羁人此夜寐不成，万里边情枕上生。乍似陇头戍，<BR>
</font></big>
<font color="#400080">寒泉幽咽流不住；又如巴江头，啼猿带雨断续愁。<BR>
</font></big>
<font color="#400080">忽忆嫖姚北征伐，空山宿兵寒对月。一声老将起，<BR>
</font></big>
<font color="#400080">三奏行人发；冀马为之嘶，朔云为之结。<BR>
</font></big>
<font color="#400080">二十年来天下兵，到处不曾无此声。洛阳陌，长安路。<BR>
</font></big>
<font color="#400080">角声朝朝兼暮暮，平居闻之尚难度。何况天山征戍儿，<BR>
</font></big>
<font color="#400080">云中下营雪里吹。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷306_23 </em></strong></font><font
face="黑体" color="#800080"> </font><font size="4" color="#800080" face="宋体">【重阳日陪韦卿宴】<a
href="authers/qzz_0684.htm" target="_blank"></font><font size="3" color="#0080FF"><font face="黑体">朱湾</font></a></big> 
<br>
</font><br>
<font color="#400080">何必龙山好，南亭赏不暌。清规陈侯事，雅兴谢公题。<BR>
</font></big>
<font color="#400080">入座青峰近，当轩远树齐。仙家自有月，莫叹夕阳西。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
