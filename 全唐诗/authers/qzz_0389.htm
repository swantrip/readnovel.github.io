<html>
<head>
<meta content="text/html; charset=gb2312" http-equiv="Content-Type">
<title>集部・全唐诗・诗人小传・王维</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="50" leftmargin="50">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%" bordercolorlight="#800000"
bordercolordark="#800000" height="100%">
<TBODY>
  <tr align="left">
<td bgcolor="#EFEAE1" width="100%">　<div align="center"><center><table width="700" cellspacing="9" height="1">
<TR>
<td bgcolor="#EFEAE1" valign="top" width="1" height="2" rowspan="4" align="center"></td>
<td bgcolor="#EFEAE1" valign="bottom" width="1036" height="13" colspan="2"><p align="left">　</td>
</tr>
<TR>
<td bgcolor="#EFEAE1" width="1036" height="1" colspan="2"></td>
</tr>
<TR>
<td bgcolor="#EFEAE1" width="1036" height="10" colspan="2"></td>
</tr>
<TR>
<td bgcolor="#EFEAE1" width="966" height="1" colspan="2"><font size="6" face="楷体_GB2312"
color="#0000FF"><strong>&nbsp;王维</strong></font><font size="3" color="#0080FF"><br>
</font><br>
<small><small><span style="font-size: 14pt"><font color="#400080">&nbsp;&nbsp;&nbsp;王维，字摩诘，河东人。工书画，与弟缙俱有俊才。开元九年，进士擢第，调太乐丞。坐累为济州司仓参军，历右拾遗、监察御史、左补阙、库部郎中，拜吏部郎中。天宝末，为给事中。安禄山陷两都，维为贼所得，服药阳喑，拘于菩提寺。禄山宴凝碧池，维潜赋诗悲悼，闻于行在。贼平，陷贼官三等定罪，特原之，责授太子中允，迁中庶子、中书舍人。复拜给事中，转尚书右丞。维以诗名盛于开元、天宝间，宁薛诸王驸马豪贵之门，无不拂席迎之。得宋之问辋川别墅，山水绝胜，与道友裴迪，浮舟往来，弹琴赋诗，啸咏终日。笃于奉佛，晚年长斋禅诵。一日，忽索笔作书数纸，别弟缙及平生亲故，舍笔而卒。赠秘书监。宝应中，代宗问缙：“朕常于诸王坐闻维乐章，今存几何？”缙集诗六卷，文四卷，表上之。敕答云，卿伯氏位列先朝，名高希代。抗行周雅，长揖楚辞。诗家者流，时论归美。克成编录，叹息良深。殷[谓维诗词秀调雅，意新理惬。在泉成珠，著壁成绘。苏轼亦云：“维诗中有画，画中有诗也。”今编诗四卷。</font></span></small></small></td>
</tr>
<TR>
<td bgcolor="#EFEAE1" height="1" width="181" align="center"><p align="left"></td>
<td bgcolor="#EFEAE1" height="1" width="559"></td>
<td bgcolor="#EFEAE1" height="1" width="34"></td>
</tr>
<TR>
<td bgcolor="#EFEAE1" colspan="3" height="85" width="894"><div align=right><a href="javascript:window.close()">关闭窗口</a></div></td>
</tr>
</table>
</center></div></td>
  </tr>
</table>
</center></div>
</body>
</html>
