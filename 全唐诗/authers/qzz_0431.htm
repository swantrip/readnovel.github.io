<html>
<head>
<meta content="text/html; charset=gb2312" http-equiv="Content-Type">
<title>集部・全唐诗・诗人小传・李白</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="50" leftmargin="50">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%" bordercolorlight="#800000"
bordercolordark="#800000" height="100%">
<TBODY>
  <tr align="left">
<td bgcolor="#EFEAE1" width="100%">　<div align="center"><center><table width="700" cellspacing="9" height="1">
<TR>
<td bgcolor="#EFEAE1" valign="top" width="1" height="2" rowspan="4" align="center"></td>
<td bgcolor="#EFEAE1" valign="bottom" width="1036" height="13" colspan="2"><p align="left">　</td>
</tr>
<TR>
<td bgcolor="#EFEAE1" width="1036" height="1" colspan="2"></td>
</tr>
<TR>
<td bgcolor="#EFEAE1" width="1036" height="10" colspan="2"></td>
</tr>
<TR>
<td bgcolor="#EFEAE1" width="966" height="1" colspan="2"><font size="6" face="楷体_GB2312"
color="#0000FF"><strong>&nbsp;李白</strong></font><font size="3" color="#0080FF"><br>
</font><br>
<small><small><span style="font-size: 14pt"><font color="#400080">&nbsp;&nbsp;&nbsp;李白，字太白，陇西成纪人。凉武昭王本攀浪铩；蛟簧蕉人，或曰蜀人。白少有逸才，志气宏放，飘然有超世之心。初隐岷山，益州长史苏F见而异之，曰：“是子天才英特，可比相如。”天宝初，至长安，往见贺知章。知章见其文，叹曰：“子谪仙人也。”言于明皇，召见金銮殿，奏颂一篇。帝赐食，亲为调羹，有诏供奉翰林。白犹与酒徒饮于市，帝坐沉香亭子，意有所感，欲得白为乐章，召入，而白已醉。左右以水H面，稍解，援笔成文，婉丽精切。帝爱其才，数宴见。白常侍帝，醉，使高力士脱靴。力士素贵，耻之，摘其诗以激杨贵妃。帝欲官白，妃辄沮止。白自知不为亲近所容，恳求还山。帝赐金放还。乃浪迹江湖，终日沉饮。永王U都督江陵，辟为僚佐。U谋乱，兵败，白坐长流夜郎，会赦得还。族人阳冰为当涂令，白往依之。代宗立，以左拾遗召，而白已卒。文宗时，诏以白歌诗、裴F剑舞、张旭草书为三绝云。集三十卷。今编诗二十五卷。</font></span></small></small></td>
</tr>
<TR>
<td bgcolor="#EFEAE1" height="1" width="181" align="center"><p align="left"></td>
<td bgcolor="#EFEAE1" height="1" width="559"></td>
<td bgcolor="#EFEAE1" height="1" width="34"></td>
</tr>
<TR>
<td bgcolor="#EFEAE1" colspan="3" height="85" width="894"><div align=right><a href="javascript:window.close()">关闭窗口</a></div></td>
</tr>
</table>
</center></div></td>
  </tr>
</table>
</center></div>
</body>
</html>
