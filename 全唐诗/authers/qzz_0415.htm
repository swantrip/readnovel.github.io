<html>
<head>
<meta content="text/html; charset=gb2312" http-equiv="Content-Type">
<title>集部・全唐诗・诗人小传・颜真卿</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="50" leftmargin="50">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%" bordercolorlight="#800000"
bordercolordark="#800000" height="100%">
<TBODY>
  <tr align="left">
<td bgcolor="#EFEAE1" width="100%">　<div align="center"><center><table width="700" cellspacing="9" height="1">
<TR>
<td bgcolor="#EFEAE1" valign="top" width="1" height="2" rowspan="4" align="center"></td>
<td bgcolor="#EFEAE1" valign="bottom" width="1036" height="13" colspan="2"><p align="left">　</td>
</tr>
<TR>
<td bgcolor="#EFEAE1" width="1036" height="1" colspan="2"></td>
</tr>
<TR>
<td bgcolor="#EFEAE1" width="1036" height="10" colspan="2"></td>
</tr>
<TR>
<td bgcolor="#EFEAE1" width="966" height="1" colspan="2"><font size="6" face="楷体_GB2312"
color="#0000FF"><strong>&nbsp;颜真卿</strong></font><font size="3" color="#0080FF"><br>
</font><br>
<small><small><span style="font-size: 14pt"><font color="#400080">&nbsp;&nbsp;&nbsp;颜真卿，字清臣，京兆长安人。博学，工辞章。事亲孝。开元中举进士，又擢制科。调醴泉尉，累迁殿中侍御史。忤宰相杨国忠，出为平原太守。安禄山反，河朔尽陷，独平原城守具备，使司兵参军李平驰奏。明皇大喜，即拜户部侍郎。肃宗即位灵武，真卿数遣使以蜡丸裹书陈事。拜工部尚书，兼御史大夫，为河北招讨采访处置使。至德二年，朝于凤翔，授宪部尚书，迁御史大夫。军国之事，知无不言。为宰相所忌，出为冯翊太守，改蒲州刺史。御史唐F诬劾，贬饶州刺史。旋拜浙西节度使，召入为刑部侍郎。李辅国衔之，贬蓬州长史。代宗立，起为户部侍郎，除荆南节度使。未行，改尚书右丞。寻除检校刑部尚书，兼御史大夫，封鲁国公。与元载不合，贬峡州别驾，改吉州司马，迁抚、湖二州刺史。载诛，擢刑部尚书，进吏部。卢gX当国，益恶之，改太子太师。李希烈陷汝州，gX奏遣真卿往谕，拘胁累岁，不屈而死。赠司徒，谥文忠。真卿立朝正色，刚而有礼，非公言直道，不萌于心。天下不以姓名称，而独曰鲁公。善正、草书，笔力遒婉，世宝传之。诗一卷。</font></span></small></small></td>
</tr>
<TR>
<td bgcolor="#EFEAE1" height="1" width="181" align="center"><p align="left"></td>
<td bgcolor="#EFEAE1" height="1" width="559"></td>
<td bgcolor="#EFEAE1" height="1" width="34"></td>
</tr>
<TR>
<td bgcolor="#EFEAE1" colspan="3" height="85" width="894"><div align=right><a href="javascript:window.close()">关闭窗口</a></div></td>
</tr>
</table>
</center></div></td>
  </tr>
</table>
</center></div>
</body>
</html>
