<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百八十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百八十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷185_1 </em></strong></font><font
face="黑体" color="#800080"> </font><font size="4" color="#800080" face="宋体">【鞠歌行（以下见《文苑英华》）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">丽莫似汉宫妃，谦莫似黄家女。黄女持谦齿发高，<BR>
</font></big>
<font color="#400080">汉妃恃丽天庭去。人生容德不自保，圣人安用推天道。<BR>
</font></big>
<font color="#400080">君不见蔡泽嵌枯诡怪之形状，大言直取秦丞相。<BR>
</font></big>
<font color="#400080">又不见田千秋才智不出人，一朝富贵如有神。<BR>
</font></big>
<font color="#400080">二侯行事在方册，泣麟老人终困厄。夜光抱恨良叹悲，<BR>
</font></big>
<font color="#400080">日月逝矣吾何之。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷185_2 </em></strong></font><font
face="黑体" color="#800080"> </font><font size="4" color="#800080" face="宋体">【胡无人】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">十万羽林儿，临洮破郅支。杀添胡地骨，降足汉营旗。<BR>
</font></big>
<font color="#400080">塞阔牛羊散，兵休帐幕移。空馀陇头水，呜咽向人悲。
<P><big><font size="3" face="黑体" color="#000080"><strong><em>&nbsp;&nbsp; 卷185_3 </em></strong></font><font
face="黑体" color="#800080"> </font><font size="4" color="#800080" face="宋体">【月夜金陵怀古】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">苍苍金陵月，空悬帝王州。天文列宿在，霸业大江流。<BR>
</font></big>
<font color="#400080">绿水绝驰道，青松摧古丘。台倾T鹊观，宫没凤凰楼。<BR>
</font></big>
<font color="#400080">别殿悲清暑，芳园罢乐游。一闻歌玉树，萧瑟后庭秋。
<P><big><font size="3" face="黑体" color="#000080"><strong><em>&nbsp;&nbsp; 卷185_4 </em></strong></font><font
face="黑体" color="#800080"> </font><font size="4" color="#800080" face="宋体">【冬日归旧山】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">未洗染尘缨，归来芳草平。一条藤径绿，万点雪峰晴。<BR>
</font></big>
<font color="#400080">地冷叶先尽，谷寒云不行。嫩篁侵舍密，古树倒江横。<BR>
</font></big>
<font color="#400080">白犬离村吠，苍苔壁上生。穿厨孤雉过，临屋旧猿鸣。<BR>
</font></big>
<font color="#400080">木落禽巢在，篱疏兽路成。拂床苍鼠走，倒箧素鱼惊。<BR>
</font></big>
<font color="#400080">洗砚修良策，敲松拟素贞。此时重一去，去合到三清。<br>
<P><big><font size="3" face="黑体" color="#000080"><strong><em>&nbsp;&nbsp; 卷185_5 </em></strong></font><font
face="黑体" color="#800080"> </font><font size="4" color="#800080" face="宋体">【望夫石】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">仿佛古容仪，含愁带曙辉。露如今日泪，苔似昔年衣。<BR>
</font></big>
<font color="#400080">有恨同湘女，无言类楚妃。寂然芳霭内，犹若待夫归。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷185_6 </em></strong></font><font
face="黑体" color="#800080"> </font><font size="4" color="#800080" face="宋体">【对雨】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">卷帘聊举目，露湿草绵芊。古岫藏云毳，空庭织碎烟。<BR>
</font></big>
<font color="#400080">水纹愁不起，风线重难牵。尽日扶犁叟，往来江树前。
<P><big><font size="3" face="黑体" color="#000080"><strong><em>&nbsp;&nbsp; 卷185_7 </em></strong></font><font
face="黑体" color="#800080"> </font><font size="4" color="#800080" face="宋体">【晓晴（一作晚晴）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">野凉疏雨歇，春色遍萋萋。鱼跃青池满，莺吟绿树低。<BR>
</font></big>
<font color="#400080">野花妆面湿，山草纽斜齐。零落残云片，风吹挂竹G。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷185_8 </em></strong></font><font
face="黑体" color="#800080"> </font><font size="4" color="#800080" face="宋体">【初月】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">玉蟾离海上，白露湿花时。云畔风生爪，沙头水浸眉。<BR>
</font></big>
<font color="#400080">乐哉弦管客，愁杀战征儿。因绝西园赏，临风一咏诗。<br>
<P><big><font size="3" face="黑体" color="#000080"><strong><em>&nbsp;&nbsp; 卷185_9 </em></strong></font><font
face="黑体" color="#800080"> </font><font size="4" color="#800080" face="宋体">【雨后望月】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">四郊阴霭散，开户半蟾生。万里舒霜合，一条江练横。<BR>
</font></big>
<font color="#400080">出时山眼白，高后海心明。为惜如团扇，长吟到五更。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷185_10 </em></strong></font><font
face="黑体" color="#800080"> </font><font size="4" color="#800080" face="宋体">【赋得鹤，送史司马赴崔相公幕】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">峥嵘丞相府，清切凤凰池。羡尔瑶台鹤，高栖琼树枝。<BR>
</font></big>
<font color="#400080">归飞晴日好，吟弄惠风吹。正有乘轩乐，初当学舞时。<BR>
</font></big>
<font color="#400080">珍禽在罗网，微命若游丝。愿托周周羽，相衔汉水湄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷185_11 </em></strong></font><font
face="黑体" color="#800080"> </font><font size="4" color="#800080" face="宋体">【送客归吴】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">江村秋雨歇，酒尽一帆飞。路历波涛去，家惟坐卧归。<BR>
</font></big>
<font color="#400080">岛花开灼灼，汀柳细依依。别后无馀事，还应扫钓矶。
<P><big><font size="3" face="黑体" color="#000080"><strong><em>&nbsp;&nbsp; 卷185_12 </em></strong></font><font
face="黑体" color="#800080"> </font><font size="4" color="#800080" face="宋体">【送友生游峡中】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">风静杨柳垂，看花又别离。几年同在此，今日各驱驰。<BR>
</font></big>
<font color="#400080">峡里闻猿叫，山头见月时。殷勤一杯酒，珍重岁寒姿。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷185_13 </em></strong></font><font
face="黑体" color="#800080"> </font><font size="4" color="#800080" face="宋体">【送袁明府任长沙】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">别离杨柳青，樽酒表丹诚。古道携琴去，深山见峡迎。<BR>
</font></big>
<font color="#400080">暖风花绕树，秋雨草沿城。自此长江内，无因夜犬惊。<br>
<P><big><font size="3" face="黑体" color="#000080"><strong><em>&nbsp;&nbsp; 卷185_14 </em></strong></font><font
face="黑体" color="#800080"> </font><font size="4" color="#800080" face="宋体">【邹衍谷】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">燕谷无暖气，穷岩闭严阴。邹子一吹律，能回天地心。
<P><big><font size="3" face="黑体" color="#000080"><strong><em>&nbsp;&nbsp; 卷185_15 </em></strong></font><font
face="黑体" color="#800080"> </font><font size="4" color="#800080" face="宋体">【杂言用投丹阳知己兼奉宣慰判官（以下见《诗纪》）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">客从昆仑来，遗我双玉璞。云是古之得道者西王母食之馀，<BR>
</font></big>
<font color="#400080">食之可以凌太虚。受之颇谓绝今昔，求识江淮人犹乎比石。<BR>
</font></big>
<font color="#400080">如今虽在卞和手，□□正憔悴，了了知之亦何益。<BR>
</font></big>
<font color="#400080">恭闻士有调相如，始从镐京还，复欲镐京去。能上秦王殿，<BR>
</font></big>
<font color="#400080">何时回光一相眄。欲投君，保君年，幸君持取无弃捐。<BR>
</font></big>
<font color="#400080">无弃捐，服之与君俱神仙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷185_16 </em></strong></font><font
face="黑体" color="#800080"> </font><font size="4" color="#800080" face="宋体">【观鱼潭】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">观鱼碧潭上，木落潭水清。日暮紫鳞跃，圆波处处生。<BR>
</font></big>
<font color="#400080">凉烟浮竹尽，秋月照沙明。何必沧浪去，兹焉可濯缨。<br>
<P><big><font size="3" face="黑体" color="#000080"><strong><em>&nbsp;&nbsp; 卷185_17 </em></strong></font><font
face="黑体" color="#800080"> </font><font size="4" color="#800080" face="宋体">【自广平乘醉走马六十里至邯郸，登城楼览古书怀】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">醉骑白花马，西走邯郸城。扬鞭动柳色，写春风生。<BR>
</font></big>
<font color="#400080">入郭登高楼，山川与云平。深宫翳绿草，万事伤人情。<BR>
</font></big>
<font color="#400080">相如章华巅，猛气折秦嬴。两虎不可斗，廉公终负荆。<BR>
</font></big>
<font color="#400080">提携F中儿，杵臼及程婴。立孤就白刃，必死耀丹诚。<BR>
</font></big>
<font color="#400080">平原三千客，谈笑尽豪英。毛君能颖脱，二国且同盟。<BR>
</font></big>
<font color="#400080">皆为黄泉土，使我涕纵横。磊磊石子冈，萧萧白杨声。<BR>
</font></big>
<font color="#400080">诸贤没此地，碑版有残铭。太古共今时，由来互哀荣。<BR>
</font></big>
<font color="#400080">伤哉何足道，感激仰空名。赵俗爱长剑，文儒少逢迎。<BR>
</font></big>
<font color="#400080">闲从博陵游，畅饮雪朝酲。歌酣易水动，鼓震丛台倾。<BR>
</font></big>
<font color="#400080">日落把烛归，凌晨向燕京。方陈五饵策，一使胡尘清。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷185_18 </em></strong></font><font
face="黑体" color="#800080"> </font><font size="4" color="#800080" face="宋体">【宣州长史弟昭赠余琴G中双舞鹤诗以见志】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">令弟佐宣城，赠余琴G鹤。谓言天涯雪，忽向窗前落。<BR>
</font></big>
<font color="#400080">白玉为毛衣，黄金不肯博。背风振六翮，对舞临山阁。<BR>
</font></big>
<font color="#400080">顾我如有情，长鸣似相托。何当驾此物，与尔腾寥廓。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷185_19 </em></strong></font><font
face="黑体" color="#800080"> </font><font size="4" color="#800080" face="宋体">【题舒州司空山瀑布】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">断崖如削瓜，岚光破崖绿。天河从中来，白云涨川谷。<BR>
</font></big>
<font color="#400080">玉案赤文字，世眼不可读。摄身凌青霄，松风拂我足。
<P><big><font size="3" face="黑体" color="#000080"><strong><em>&nbsp;&nbsp; 卷185_20 </em></strong></font><font
face="黑体" color="#800080"> </font><font size="4" color="#800080" face="宋体">【金陵新亭】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">金陵风景好，豪士集新亭。举目山河异，偏伤周情。<BR>
</font></big>
<font color="#400080">四坐楚囚悲，不忧社稷倾。王公何慷慨，千载仰雄名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷185_21 </em></strong></font><font
face="黑体" color="#800080"> </font><font size="4" color="#800080" face="宋体">【上清宝鼎诗（前见《东观馀论》，后见《王直方诗话》）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">我居清空表，君处红埃中。仙人持玉尺，废君多少才。<BR>
</font></big>
<font color="#400080">玉尺不可尽，君才无时休。<BR>
<font color="#400080">咽服十二环，奄有仙人房。暮骑紫麟去，海气侵肌凉。<BR>
</font></big>
<font color="#400080">赠我累累珠，靡靡明月光。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷185_22 </em></strong></font><font
face="黑体" color="#800080"> </font><font size="4" color="#800080" face="宋体">【题许宣平庵壁（见《诗话类编》）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">我吟传舍咏，来访真人居。烟岭迷高迹，云林隔太虚。<BR>
</font></big>
<font color="#400080">窥庭但萧瑟，倚杖空踌躇。应化辽天鹤，归当千岁馀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷185_23 </em></strong></font><font
face="黑体" color="#800080"> </font><font size="4" color="#800080" face="宋体">【戏赠杜甫（以下见《唐诗纪事》）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">饭颗山头逢杜甫，顶戴笠子日卓午。<br>借问别来太瘦生，总为从前作诗苦。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷185_24 </em></strong></font><font
face="黑体" color="#800080"> </font><font size="4" color="#800080" face="宋体">【春感诗】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">茫茫南与北，道直事难谐。榆荚钱生树，杨花玉糁街。<BR>
</font></big>
<font color="#400080">尘萦游子面，蝶弄美人钗。却忆青山上，云门掩竹斋。
<P><big><font size="3" face="黑体" color="#000080"><strong><em>&nbsp;&nbsp; 卷185_25 </em></strong></font><font
face="黑体" color="#800080"> </font><font size="4" color="#800080" face="宋体">【白微时募县小吏入令卧内尝驱牛经堂下令妻怒…以诗谢云】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">素面倚栏钩，娇声出外头。若非是织女，何得问牵牛。<br>
<P><big><font size="3" face="黑体" color="#000080"><strong><em>&nbsp;&nbsp; 卷185_26 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">焰随红日去，烟逐暮云飞。（令一日赋山火诗云：<BR>
</font></big>
<font color="#400080">“野火烧山后，人归火不归。”思轧不属，<BR>
</font></big>
<font color="#400080">白从旁缀其下句，令惭止）
<font color="#400080">绿鬓随波散，红颜逐浪无。因何逢伍相，应是想秋胡。<BR>
</font></big>
<font color="#400080">（白从令观涨，有女子溺死江上，令赋诗云：<BR>
</font></big>
<font color="#400080">二八谁家女，漂来倚岸芦。鸟窥眉上翠，鱼弄口旁珠。<BR>
</font></big>
<font color="#400080">令复苦吟，白辄应声继之）
<font color="#400080">举袖露条脱，招我饭胡麻。（见《二老堂诗话》）<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
