<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百六十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百六十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷463_1 </em></strong></font><font
face="黑体" color="#800080"> </font><font size="4" color="#800080" face="宋体">【七老会诗（杲年八十九）】<a
href="authers/qzz_0849.htm" target="_blank"></font><font size="3" color="#0080FF"><font face="黑体">胡杲</font></a></big> 
<br>
</font><br>
<font color="#400080">闲居同会在三春，大抵愚年最出群。霜鬓不嫌杯酒兴，<BR>
</font></big>
<font color="#400080">白头仍爱玉炉熏。裴回玩柳心犹健，老大看花意却勤。<BR>
</font></big>
<font color="#400080">凿落满斟判酩酊，香囊高挂任氤氲。搜神得句题红叶，<BR>
</font></big>
<font color="#400080">望景长吟对白云。今日交情何不替，齐年同事圣明君。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷463_2 </em></strong></font><font
face="黑体" color="#800080"> </font><font size="4" color="#800080" face="宋体">【七老会诗（皎年八十八）】<a
href="authers/qzz_0850.htm" target="_blank"></font><font size="3" color="#0080FF"><font face="黑体">吉皎</font></a></big> 
<br>
</font><br>
<font color="#400080">休官罢任已闲居，林苑园亭兴有馀。对酒最宜花藻发，<BR>
</font></big>
<font color="#400080">邀欢不厌柳条初。低腰醉舞垂绯袖，击筑讴歌任褐裾。<BR>
</font></big>
<font color="#400080">宁用管弦来合杂，自亲松竹且清虚。飞觥酒到须先酌，<BR>
</font></big>
<font color="#400080">赋咏成诗不住书。借问商山贤四皓，不知此后更何如。
<P><big><font size="3" face="黑体" color="#000080"><strong><em>&nbsp;&nbsp; 卷463_3 </em></strong></font><font
face="黑体" color="#800080"> </font><font size="4" color="#800080" face="宋体">【七老会诗（真年八十七）】<a
href="authers/qzz_0851.htm" target="_blank"></font><font size="3" color="#0080FF"><font face="黑体">刘真</font></a></big> 
<br>
</font><br>
<font color="#400080">垂丝今日幸同筵，朱紫居身是大年。赏景尚知心未退，<BR>
</font></big>
<font color="#400080">吟诗犹觉力完全。闲庭饮酒当三月，在席挥毫象七贤。<BR>
</font></big>
<font color="#400080">山茗煮时秋雾碧，玉杯斟处彩霞鲜。临阶花笑如歌妓，<BR>
</font></big>
<font color="#400080">傍竹松声当管弦。虽未学穷生死诀，人间岂不是神仙。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷463_4 </em></strong></font><font
face="黑体" color="#800080"> </font><font size="4" color="#800080" face="宋体">【七老会诗（据年八十五）】<a
href="authers/qzz_0852.htm" target="_blank"></font><font size="3" color="#0080FF"><font face="黑体">郑据</font></a></big> 
<br>
</font><br>
<font color="#400080">东洛幽闲日暮春，邀欢多是白头宾。官班朱紫多相似，<BR>
</font></big>
<font color="#400080">年纪高低次第匀。联句每言松竹意，停杯多说古今人。<BR>
</font></big>
<font color="#400080">更无外事来心肺，空有清虚入思神。醉舞两回迎劝酒，<BR>
</font></big>
<font color="#400080">狂歌一曲会娱身。今朝何事偏情重，同作明时列任臣。<br>
<P><big><font size="3" face="黑体" color="#000080"><strong><em>&nbsp;&nbsp; 卷463_5 </em></strong></font><font
face="黑体" color="#800080"> </font><font size="4" color="#800080" face="宋体">【七老会诗（真年八十三）】<a
href="authers/qzz_0853.htm" target="_blank"></font><font size="3" color="#0080FF"><font face="黑体">卢真</font></a></big> 
<br>
</font><br>
<font color="#400080">三春已尽洛阳宫，天气初晴景象中。千朵嫩桃迎晓日，<BR>
</font></big>
<font color="#400080">万株垂柳逐和风。非论官位皆相似，及至年高亦共同。<BR>
</font></big>
<font color="#400080">对酒歌声犹觉妙，玩花诗思岂能穷。先时共作三朝贵，<BR>
</font></big>
<font color="#400080">今日犹逢七老翁。但愿X常满酌，烟霞万里会应同。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷463_6 </em></strong></font><font
face="黑体" color="#800080"> </font><font size="4" color="#800080" face="宋体">【七老会诗（浑年七十七）】<a
href="authers/qzz_0854.htm" target="_blank"></font><font size="3" color="#0080FF"><font face="黑体">张浑</font></a></big> 
<br>
</font><br>
<font color="#400080">幽亭春尽共为欢，印绶居身是大官。遁迹岂劳登远岫，<BR>
</font></big>
<font color="#400080">垂丝何必坐G。诗联六韵犹应易，酒饮三杯未觉难。<BR>
</font></big>
<font color="#400080">每况襟怀同宴会，共将心事比波澜。风吹野柳垂罗带，<BR>
</font></big>
<font color="#400080">日照庭花落绮纨。此席不烦铺锦帐，斯筵堪作画图看。
<P><big><font size="3" face="黑体" color="#000080"><strong><em>&nbsp;&nbsp; 卷463_7 </em></strong></font><font
face="黑体" color="#800080"> </font><font size="4" color="#800080" face="宋体">【一字至七字诗・竹】<a
href="authers/qzz_0855.htm" target="_blank"></font><font size="3" color="#0080FF"><font face="黑体">韦式</font></a></big> 
<br>
</font><br>
<font color="#400080">竹。临池，似玉。`露静，和烟绿。抱节宁改，贞心自束。<BR>
</font></big>
<font color="#400080">渭曲偏种多，王家看不足。仙杖正惊龙化，美实当随凤熟。<BR>
</font></big>
<font color="#400080">唯愁吹作别离声，回首驾骖舞阵速。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷463_8 </em></strong></font><font
face="黑体" color="#800080"> </font><font size="4" color="#800080" face="宋体">【奉和白太守拣橘】<a
href="authers/qzz_0856.htm" target="_blank"></font><font size="3" color="#0080FF"><font face="黑体">张彤</font></a></big> 
<br>
</font><br>
<font color="#400080">凌霜远涉太湖深，双卷朱旗望橘林。树树笼烟疑带火，<BR>
</font></big>
<font color="#400080">山山照日似悬金。行看采掇方盈手，暗觉馨香已满襟。<BR>
</font></big>
<font color="#400080">拣选封题皆尽力，无人不感近臣心。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷463_9 </em></strong></font><font
face="黑体" color="#800080"> </font><font size="4" color="#800080" face="宋体">【和白太守拣贡橘】<a
href="authers/qzz_0857.htm" target="_blank"></font><font size="3" color="#0080FF"><font face="黑体">周元范</font></a></big> 
<br>
</font><br>
<font color="#400080">离离朱实绿丛中，似火烧山处处红。影下寒林沈绿水，<BR>
</font></big>
<font color="#400080">光摇高树照晴空。银章自竭人臣力，玉液谁知造化功。<BR>
</font></big>
<font color="#400080">看取明朝船发后，馀香犹尚逐仁风。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷463_10 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0857.htm" target="_blank"></font><font size="3" color="#0080FF"><font face="黑体">周元范</font></a></big> 
<br>
</font><br>
<font color="#400080">谁云蒿上烟，随云依碧落。（投白公）<BR>
<font color="#400080">莫怪西陵风景别，镜湖花草为先春。（贺朱庆馀及第。<BR>
</font></big>
<font color="#400080">已上并见张为《主客图》）<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷463_11 </em></strong></font><font
face="黑体" color="#800080"> </font><font size="4" color="#800080" face="宋体">【书巫山神女祠】<a
href="authers/qzz_0858.htm" target="_blank"></font><font size="3" color="#0080FF"><font face="黑体">繁知一</font></a></big> 
<br>
</font><br>
<font color="#400080">忠州刺史今才子，行到巫山必有诗。<br>为报高唐神女道，速排云雨候清词。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷463_12 </em></strong></font><font
face="黑体" color="#800080"> </font><font size="4" color="#800080" face="宋体">【唐昌观玉蕊花折有仙人游怅然成二绝】<a
href="authers/qzz_0859.htm" target="_blank"></font><font size="3" color="#0080FF"><font face="黑体">严休复</font></a></big> 
<br>
</font><br>
<font color="#400080">终日斋心祷玉宸，魂销目断未逢真。<br>不如满树琼瑶蕊，笑对藏花洞里人。<br>
<br>
<font color="#400080">羽车潜下玉龟山，尘世何由睹颜。<br>唯有多情枝上雪，好风吹缀绿云鬟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷463_13 </em></strong></font><font
face="黑体" color="#800080"> </font><font size="4" color="#800080" face="宋体">【江亭寓目】<a
href="authers/qzz_0860.htm" target="_blank"></font><font size="3" color="#0080FF"><font face="黑体">卢拱</font></a></big> 
<br>
</font><br>
<font color="#400080">江郭带林峦，津亭倚槛看。水风蒲叶战，沙雨鹭鸶寒。<BR>
</font></big>
<font color="#400080">晚木初凋柳，秋丛欲败兰。哀猿自相叫，乡泪好无端。
<P><big><font size="3" face="黑体" color="#000080"><strong><em>&nbsp;&nbsp; 卷463_14 </em></strong></font><font
face="黑体" color="#800080"> </font><font size="4" color="#800080" face="宋体">【中元日观法事】<a
href="authers/qzz_0860.htm" target="_blank"></font><font size="3" color="#0080FF"><font face="黑体">卢拱</font></a></big> 
<br>
</font><br>
<font color="#400080">西孟逢秋序，三元得气中。云迎碧落步，章奏玉皇宫。<BR>
</font></big>
<font color="#400080">坛滴槐花露，香飘柏子风。羽衣凌缥缈，瑶毂转虚空。<BR>
</font></big>
<font color="#400080">久慕餐霞客，常悲习蓼虫。青囊如可授，从此访鸿蒙。
<P><big><font size="3" face="黑体" color="#000080"><strong><em>&nbsp;&nbsp; 卷463_15 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0860.htm" target="_blank"></font><font size="3" color="#0080FF"><font face="黑体">卢拱</font></a></big> 
<br>
</font><br>
<font color="#400080">地L如拳石，溪横似叶舟。（骆浚春日，见《语林》）<br>
<P><big><font size="3" face="黑体" color="#000080"><strong><em>&nbsp;&nbsp; 卷463_16 </em></strong></font><font
face="黑体" color="#800080"> </font><font size="4" color="#800080" face="宋体">【苏州元日郡斋感怀，寄越州元相公、杭州白舍人】<a
href="authers/qzz_0861.htm" target="_blank"></font><font size="3" color="#0080FF"><font face="黑体">李谅</font></a></big> 
<br>
</font><br>
<font color="#400080">称庆还乡郡吏归，端忧明发俨朝衣。首开三百六旬日，<BR>
</font></big>
<font color="#400080">新知四十九年非。当官补拙犹勤虑，游宦量才已息机。<BR>
</font></big>
<font color="#400080">举族共资随月俸，一身惟忆故山薇。旧交邂逅封疆近，<BR>
</font></big>
<font color="#400080">老牧萧条宴赏稀。书札每来同笑语，篇章时到借光辉。<BR>
</font></big>
<font color="#400080">丝纶暂厌分符竹，舟楫初登拥羽旗。未知今日情何似，<BR>
</font></big>
<font color="#400080">应与幽人事有违。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷463_17 </em></strong></font><font
face="黑体" color="#800080"> </font><font size="4" color="#800080" face="宋体">【月生】<a
href="authers/qzz_0862.htm" target="_blank"></font><font size="3" color="#0080FF"><font face="黑体">刘猛</font></a></big> 
<br>
</font><br>
<font color="#400080">月生十五前，日望光彩圆。月满十五后，日畏光彩瘦。<BR>
</font></big>
<font color="#400080">不见夜花色，一尊成暗酒。匣中苔背铜，光短不照空。<BR>
</font></big>
<font color="#400080">不惜补明月，惭无此良工。
<P><big><font size="3" face="黑体" color="#000080"><strong><em>&nbsp;&nbsp; 卷463_18 </em></strong></font><font
face="黑体" color="#800080"> </font><font size="4" color="#800080" face="宋体">【苦雨】<a
href="authers/qzz_0862.htm" target="_blank"></font><font size="3" color="#0080FF"><font face="黑体">刘猛</font></a></big> 
<br>
</font><br>
<font color="#400080">自念数年间，两手中藏钩。于心且无恨，他日为我羞。<BR>
</font></big>
<font color="#400080">古老传童歌，连淫亦兵象。夜梦戈甲鸣，苦不愿年长。
<P><big><font size="3" face="黑体" color="#000080"><strong><em>&nbsp;&nbsp; 卷463_19 </em></strong></font><font
face="黑体" color="#800080"> </font><font size="4" color="#800080" face="宋体">【晓】<a
href="authers/qzz_0862.htm" target="_blank"></font><font size="3" color="#0080FF"><font face="黑体">刘猛</font></a></big> 
<br>
</font><br>
<font color="#400080">朝梳一把白，夜泪千滴雨。可耻垂拱时，老作在家女。<br>
<P><big><font size="3" face="黑体" color="#000080"><strong><em>&nbsp;&nbsp; 卷463_20 </em></strong></font><font
face="黑体" color="#800080"> </font><font size="4" color="#800080" face="宋体">【献卢尚书】<a
href="authers/qzz_0863.htm" target="_blank"></font><font size="3" color="#0080FF"><font face="黑体">万彤云</font></a></big> 
<br>
</font><br>
<font color="#400080">荷衣拭泪几回穿，欲谒朱门抵上天。<br>不是尚书轻下客，山家无物与王权。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷463_21 </em></strong></font><font
face="黑体" color="#800080"> </font><font size="4" color="#800080" face="宋体">【和白尚书赋永丰柳】<a
href="authers/qzz_0864.htm" target="_blank"></font><font size="3" color="#0080FF"><font face="黑体">卢贞</font></a></big> 
<br>
</font><br>
<font color="#400080">一树依依在永丰，两枝飞去杳无踪。<br>玉皇曾采人间曲，应逐歌声入九重。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷463_22 </em></strong></font><font
face="黑体" color="#800080"> </font><font size="4" color="#800080" face="宋体">【和刘梦得岁夜怀友】<a
href="authers/qzz_0864.htm" target="_blank"></font><font size="3" color="#0080FF"><font face="黑体">卢贞</font></a></big> 
<br>
</font><br>
<font color="#400080">文翰走天下，琴尊卧洛阳。贞元朝士尽，新岁一悲凉。<BR>
</font></big>
<font color="#400080">名早缘才大，官迟为寿长。时来知病已，莫叹步趋妨。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
