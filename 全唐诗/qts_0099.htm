<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷九十九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷九十九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷99_1 </em></strong></font><font
face="黑体" color="#800080"> </font><font size="4" color="#800080" face="宋体">【巫山高（一作沈缙谑）】<a
href="authers/qzz_0233.htm" target="_blank"></font><font size="3" color="#0080FF"><font face="黑体">张循之</font></a></big> 
<br>
</font><br>
<font color="#400080">巫山高不极，合沓状奇新。暗谷疑风雨，阴崖若鬼神。<BR>
</font></big>
<font color="#400080">月明三峡晓，潮满九江春。为问阳台客，应知入梦人。
<P><big><font size="3" face="黑体" color="#000080"><strong><em>&nbsp;&nbsp; 卷99_2 </em></strong></font><font
face="黑体" color="#800080"> </font><font size="4" color="#800080" face="宋体">【送泉州李使君之任】<a
href="authers/qzz_0233.htm" target="_blank"></font><font size="3" color="#0080FF"><font face="黑体">张循之</font></a></big> 
<br>
</font><br>
<font color="#400080">傍海皆荒服，分符重汉臣。云山百越路，市井十洲人。<BR>
</font></big>
<font color="#400080">执玉来朝远，还珠入贡频。连年不见雪，到处即行春。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷99_3 </em></strong></font><font
face="黑体" color="#800080"> </font><font size="4" color="#800080" face="宋体">【长门怨（一作张修之诗）】<a
href="authers/qzz_0233.htm" target="_blank"></font><font size="3" color="#0080FF"><font face="黑体">张循之</font></a></big> 
<br>
</font><br>
<font color="#400080">长门落景尽，洞房秋月明。玉阶草露积，金屋网尘生。<BR>
</font></big>
<font color="#400080">妾妒今应改，君恩惜未平。寄语临邛客，何时作赋成。<br>
<P><big><font size="3" face="黑体" color="#000080"><strong><em>&nbsp;&nbsp; 卷99_4 </em></strong></font><font
face="黑体" color="#800080"> </font><font size="4" color="#800080" face="宋体">【巫山】<a
href="authers/qzz_0233.htm" target="_blank"></font><font size="3" color="#0080FF"><font face="黑体">张循之</font></a></big> 
<br>
</font><br>
<font color="#400080">流景一何速，年华不可追。解佩安所赠，怨咽空自悲。
<P><big><font size="3" face="黑体" color="#000080"><strong><em>&nbsp;&nbsp; 卷99_5 </em></strong></font><font
face="黑体" color="#800080"> </font><font size="4" color="#800080" face="宋体">【送王汶宰江阴】<a
href="authers/qzz_0233.htm" target="_blank"></font><font size="3" color="#0080FF"><font face="黑体">张循之</font></a></big> 
<br>
</font><br>
<font color="#400080">郡北乘流去，花间竟日行。海鱼朝满市，江鸟夜喧城。<BR>
</font></big>
<font color="#400080">让酒非关病，援琴不在声。应缘五斗米，数日滞渊明。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷99_6 </em></strong></font><font
face="黑体" color="#800080"> </font><font size="4" color="#800080" face="宋体">【婺州留别邓使君】<a
href="authers/qzz_0233.htm" target="_blank"></font><font size="3" color="#0080FF"><font face="黑体">张循之</font></a></big> 
<br>
</font><br>
<font color="#400080">西掖驰名久，东阳出守时。江山婺女分，风月隐侯诗。<BR>
</font></big>
<font color="#400080">别恨双溪急，留欢五马迟。回舟映沙屿，未远剩相思。<br>
<P><big><font size="3" face="黑体" color="#000080"><strong><em>&nbsp;&nbsp; 卷99_7 </em></strong></font><font
face="黑体" color="#800080"> </font><font size="4" color="#800080" face="宋体">【祭汾阴乐章・太和】<a
href="authers/qzz_0234.htm" target="_blank"></font><font size="3" color="#0080FF"><font face="黑体">王</font></a></big> 
<br>
</font><br>
<font color="#400080">於穆圣皇，六叶重光。太原刻颂，后土疏场。<BR>
</font></big>
<font color="#400080">宝鼎呈符，R云孕祥。礼乐备矣，降福穰穰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷99_8 </em></strong></font><font
face="黑体" color="#800080"> </font><font size="4" color="#800080" face="宋体">【大堤曲】<a
href="authers/qzz_0235.htm" target="_blank"></font><font size="3" color="#0080FF"><font face="黑体">张柬之</font></a></big> 
<br>
</font><br>
<font color="#400080">南国多佳人，莫若大堤女。玉床翠羽帐，宝袜莲花距。<BR>
</font></big>
<font color="#400080">魂处自目成，色授开心许。迢迢不可见，日暮空愁予。
<P><big><font size="3" face="黑体" color="#000080"><strong><em>&nbsp;&nbsp; 卷99_9 </em></strong></font><font
face="黑体" color="#800080"> </font><font size="4" color="#800080" face="宋体">【东飞伯劳歌】<a
href="authers/qzz_0235.htm" target="_blank"></font><font size="3" color="#0080FF"><font face="黑体">张柬之</font></a></big> 
<br>
</font><br>
<font color="#400080">青田白鹤丹山凤，婺女娥两相送。谁家绝世绮帐前，<BR>
</font></big>
<font color="#400080">艳粉红脂映宝钿。窈窕玉堂褰翠幕，参差绣户悬珠箔。<BR>
</font></big>
<font color="#400080">绝世三五爱红妆，冶袖长裙兰麝香。春去花枝俄易改，<BR>
</font></big>
<font color="#400080">可叹年光不相待。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷99_10 </em></strong></font><font
face="黑体" color="#800080"> </font><font size="4" color="#800080" face="宋体">【出塞】<a
href="authers/qzz_0235.htm" target="_blank"></font><font size="3" color="#0080FF"><font face="黑体">张柬之</font></a></big> 
<br>
</font><br>
<font color="#400080">侠客重恩光，骢马饰金装。瞥闻传羽檄，驰突救边荒。<BR>
</font></big>
<font color="#400080">歙野山川动，嚣天旌旆扬。吴钩明似月，楚剑利如霜。<BR>
</font></big>
<font color="#400080">电断冲胡塞，风飞出洛阳。转战磨笄俗，横行戴斗乡。<BR>
</font></big>
<font color="#400080">手擒郅支长，面缚谷蠡王。将军占太白，小妇怨流黄。<BR>
</font></big>
<font color="#400080">[青丝骑，娉婷红粉妆。三春莺度曲，八月雁成行。<BR>
</font></big>
<font color="#400080">谁堪坐愁思，罗袖拂空床。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷99_11 </em></strong></font><font
face="黑体" color="#800080"> </font><font size="4" color="#800080" face="宋体">【与国贤良夜歌二首】<a
href="authers/qzz_0235.htm" target="_blank"></font><font size="3" color="#0080FF"><font face="黑体">张柬之</font></a></big> 
<br>
</font><br>
<font color="#400080">柳台临新堰，楼堞相重复。窈窕凤凰姝，倾城复倾国。<br>
<font color="#400080">杏间花照灼，楼上月裴回。带娇移玉柱，含笑捧金杯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷99_12 </em></strong></font><font
face="黑体" color="#800080"> </font><font size="4" color="#800080" face="宋体">【咏屏风】<a
href="authers/qzz_0236.htm" target="_blank"></font><font size="3" color="#0080FF"><font face="黑体">袁恕己</font></a></big> 
<br>
</font><br>
<font color="#400080">绮阁云霞满，芳林草树新。鸟惊疑欲曙，花笑不关春。<BR>
</font></big>
<font color="#400080">山对弹琴客，溪留垂钓人。请看车马客，行处有风尘。<br>
<P><big><font size="3" face="黑体" color="#000080"><strong><em>&nbsp;&nbsp; 卷99_13 </em></strong></font><font
face="黑体" color="#800080"> </font><font size="4" color="#800080" face="宋体">【书怀】<a
href="authers/qzz_0237.htm" target="_blank"></font><font size="3" color="#0080FF"><font face="黑体">刘幽求</font></a></big> 
<br>
</font><br>
<font color="#400080">心为明时尽，君门尚不容。田园迷径路，归去欲何从。
<P><big><font size="3" face="黑体" color="#000080"><strong><em>&nbsp;&nbsp; 卷99_14 </em></strong></font><font
face="黑体" color="#800080"> </font><font size="4" color="#800080" face="宋体">【流所赠张锡】<a
href="authers/qzz_0238.htm" target="_blank"></font><font size="3" color="#0080FF"><font face="黑体">章玄同</font></a></big> 
<br>
</font><br>
<font color="#400080">黄叶因风下，甘从洛浦隈。白云何所为，还出帝乡来。<br>
<P><big><font size="3" face="黑体" color="#000080"><strong><em>&nbsp;&nbsp; 卷99_15 </em></strong></font><font
face="黑体" color="#800080"> </font><font size="4" color="#800080" face="宋体">【临高台】<a
href="authers/qzz_0239.htm" target="_blank"></font><font size="3" color="#0080FF"><font face="黑体">王易从</font></a></big> 
<br>
</font><br>
<font color="#400080">汉主事祁连，良人在高阙。空台寂已暮，愁坐变容发。<BR>
</font></big>
<font color="#400080">泛艳春幌风，裴回秋户月。可怜军书断，空使流芳歇。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷99_16 </em></strong></font><font
face="黑体" color="#800080"> </font><font size="4" color="#800080" face="宋体">【初出京邑有怀旧林】<a
href="authers/qzz_0240.htm" target="_blank"></font><font size="3" color="#0080FF"><font face="黑体">卢Q</font></a></big> 
<br>
</font><br>
<font color="#400080">赋生期独得，素业守微班。外忝文学知，鸿渐g鹭间。<BR>
</font></big>
<font color="#400080">内倾水木趣，筑室依近山。晨趋天日晏，夕卧江海闲。<BR>
</font></big>
<font color="#400080">松风生坐隅，仙禽舞亭湾。曙云林下客，霁月池上颜。<BR>
</font></big>
<font color="#400080">虽曰坐郊园，静默非人寰。时步苍龙阙，宁异白云关。<BR>
</font></big>
<font color="#400080">语济岂时顾，默善忘世攀。世网余何触，天涯谪南蛮。<BR>
</font></big>
<font color="#400080">回首思洛阳，喟然悲贞艰。旧林日夜远，孤云何时还。
<P><big><font size="3" face="黑体" color="#000080"><strong><em>&nbsp;&nbsp; 卷99_17 </em></strong></font><font
face="黑体" color="#800080"> </font><font size="4" color="#800080" face="宋体">【稍秋晓坐阁，遇舟东下扬州，即事寄上族父江阳令】<a
href="authers/qzz_0240.htm" target="_blank"></font><font size="3" color="#0080FF"><font face="黑体">卢Q</font></a></big> 
<br>
</font><br>
<font color="#400080">虎啸山城晚，猿鸣江树秋。红林架落照，青峡送归流。<BR>
</font></big>
<font color="#400080">归流赴淮海，征帆下扬州。族父江阳令，盛业继前修。<BR>
</font></big>
<font color="#400080">文掩崔亭伯，德齐陈太丘。时哉惜未与，千载且为俦。<BR>
</font></big>
<font color="#400080">忆昔山阳会，长怀东上游。称觞阮林下，赋雪谢庭幽。<BR>
</font></big>
<font color="#400080">道浓礼自略，气舒文转遒。高情薄云汉，酣态坐芳洲。<BR>
</font></big>
<font color="#400080">接席复连轸，出入陪华c。独善与兼济，语默奉良筹。<BR>
</font></big>
<font color="#400080">岁月欢无已，风雨暗飕飕。掌宪时持节，为邦邈海头。<BR>
</font></big>
<font color="#400080">子人惠虽树，苍生望且留。微躬趋直道，神甸忝清猷。<BR>
</font></big>
<font color="#400080">仙台适西步，蛮徼忽南浮。宇内皆安乐，天涯独远投。<BR>
</font></big>
<font color="#400080">忠信徒坚仗，神明岂默酬。观生海漫漫，稽命天悠悠。<BR>
</font></big>
<font color="#400080">云昏巴子峡，月远吴王楼。怀昔明不寐，悲令岁属周。<BR>
</font></big>
<font color="#400080">喟无排云翮，暂得抒离忧。空洒沾红泪，万里逐行舟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷99_18 </em></strong></font><font
face="黑体" color="#800080"> </font><font size="4" color="#800080" face="宋体">【让帝挽歌词二首】<a
href="authers/qzz_0240.htm" target="_blank"></font><font size="3" color="#0080FF"><font face="黑体">卢Q</font></a></big> 
<br>
</font><br>
<font color="#400080">泰伯玄风远，延州德让行。阖棺追大节，树羽册鸿名。<BR>
</font></big>
<font color="#400080">地户迎天仗，皇阶失帝兄。还闻汉明主，遗剑泣东平。<BR>
<font color="#400080">朝天驰马绝，册帝□宫祖。恍惚陵庙新，萧条池馆古。<BR>
</font></big>
<font color="#400080">万化一朝空，哀乐此路同。西园有明月，修竹韵悲风。<br>
<P><big><font size="3" face="黑体" color="#000080"><strong><em>&nbsp;&nbsp; 卷99_19 </em></strong></font><font
face="黑体" color="#800080"> </font><font size="4" color="#800080" face="宋体">【十月梅花书赠】<a
href="authers/qzz_0240.htm" target="_blank"></font><font size="3" color="#0080FF"><font face="黑体">卢Q</font></a></big> 
<br>
</font><br>
<font color="#400080">君不见巴乡气候与华别，年年十月梅花发。<BR>
</font></big>
<font color="#400080">上苑今应雪作花，宁知此地花为雪。自从迁播落黔巴，<BR>
</font></big>
<font color="#400080">三见江上开新花。故园风花虚洛I，穷峡凝云度岁华。<BR>
</font></big>
<font color="#400080">花情纵似河阳好，客心倍伤边候早。春候飒惊楼上梅，<BR>
</font></big>
<font color="#400080">霜威未落江潭草。江水侵天去不还，楼花覆帘空坐攀。<BR>
</font></big>
<font color="#400080">一向花前看白发，几回梦里忆红颜。红颜白发云泥改，<BR>
</font></big>
<font color="#400080">何异桑田移碧海。却想华年故国时，唯馀一片空心在。<BR>
</font></big>
<font color="#400080">空心吊影向谁陈，云台仙阁旧游人。傥知巴树连冬发，<BR>
</font></big>
<font color="#400080">应怜南国气长春。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷99_20 </em></strong></font><font
face="黑体" color="#800080"> </font><font size="4" color="#800080" face="宋体">【岁晚还京台望城阙成口号先赠交亲】<a
href="authers/qzz_0240.htm" target="_blank"></font><font size="3" color="#0080FF"><font face="黑体">卢Q</font></a></big> 
<br>
</font><br>
<font color="#400080">紫陌开行树，朱城出晚霞。犹怜惯去国，疑是梦还家。<BR>
</font></big>
<font color="#400080">风弱知催柳，林青觉待花。交亲望归骑，几处拥年华。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷99_21 </em></strong></font><font
face="黑体" color="#800080"> </font><font size="4" color="#800080" face="宋体">【送苏八给事出牧徐州用芳韵】<a
href="authers/qzz_0240.htm" target="_blank"></font><font size="3" color="#0080FF"><font face="黑体">卢Q</font></a></big> 
<br>
</font><br>
<font color="#400080">金鼎属元方，琐闱连季常。畏盈聊出守，分命乃维良。<BR>
</font></big>
<font color="#400080">晓骑辞朝远，春帆向楚常。贤哉谦自牧，天下咏馀芳。<br>
<P><big><font size="3" face="黑体" color="#000080"><strong><em>&nbsp;&nbsp; 卷99_22 </em></strong></font><font
face="黑体" color="#800080"> </font><font size="4" color="#800080" face="宋体">【上幸皇太子新院应制】<a
href="authers/qzz_0240.htm" target="_blank"></font><font size="3" color="#0080FF"><font face="黑体">卢Q</font></a></big> 
<br>
</font><br>
<font color="#400080">佳气晓葱葱，乾行入震宫。前星迎北极，少海被南风。<BR>
</font></big>
<font color="#400080">视膳铜楼下，吹笙玉座中。训深家以正，义举俗为公。<BR>
</font></big>
<font color="#400080">父子成钊合，君臣禹启同。仰天歌圣道，犹愧乏雕虫。<br>
<P><big><font size="3" face="黑体" color="#000080"><strong><em>&nbsp;&nbsp; 卷99_23 </em></strong></font><font
face="黑体" color="#800080"> </font><font size="4" color="#800080" face="宋体">【奉和李令扈从温泉宫赐游骊山韦侍郎别业】<a
href="authers/qzz_0240.htm" target="_blank"></font><font size="3" color="#0080FF"><font face="黑体">卢Q</font></a></big> 
<br>
</font><br>
<font color="#400080">风后轩皇佐，云峰谢客居。承恩来翠岭，缔赏出丹除。<BR>
</font></big>
<font color="#400080">飞盖松溪寂，清笳玉洞虚。窥岩详雾豹，过水略泉鱼。<BR>
</font></big>
<font color="#400080">乡入无何有，时还上古初。伊皋羞过狭，魏丙服粗疏。<BR>
</font></big>
<font color="#400080">白雪缘情降，青霞落卷舒。多惭郎署在，辄继国风馀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷99_24 </em></strong></font><font
face="黑体" color="#800080"> </font><font size="4" color="#800080" face="宋体">【季冬送户部郎中使黔府选补】<a
href="authers/qzz_0240.htm" target="_blank"></font><font size="3" color="#0080FF"><font face="黑体">卢Q</font></a></big> 
<br>
</font><br>
<font color="#400080">握镜均荒服，分衡得大同。征贤一台上，补吏五G中。<BR>
</font></big>
<font color="#400080">雨露将天泽，文章播国风。汉庭暌直谅，楚峡望清通。<BR>
</font></big>
<font color="#400080">马逐霜鸿渐，帆沿晓月空。还期凤池拜，照耀列星宫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷99_25 </em></strong></font><font
face="黑体" color="#800080"> </font><font size="4" color="#800080" face="宋体">【途中口号（一作郭向诗）】<a
href="authers/qzz_0240.htm" target="_blank"></font><font size="3" color="#0080FF"><font face="黑体">卢Q</font></a></big> 
<br>
</font><br>
<font color="#400080">抱玉三朝楚，怀书十上秦。年年洛阳陌，花鸟弄归人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷99_26 </em></strong></font><font
face="黑体" color="#800080"> </font><font size="4" color="#800080" face="宋体">【南望楼】<a
href="authers/qzz_0240.htm" target="_blank"></font><font size="3" color="#0080FF"><font face="黑体">卢Q</font></a></big> 
<br>
</font><br>
<font color="#400080">去国三巴远，登楼万里春。伤心江上客，不是故乡人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷99_27 </em></strong></font><font
face="黑体" color="#800080"> </font><font size="4" color="#800080" face="宋体">【临川送别】<a
href="authers/qzz_0240.htm" target="_blank"></font><font size="3" color="#0080FF"><font face="黑体">卢Q</font></a></big> 
<br>
</font><br>
<font color="#400080">秋郊日半隐，野树烟初映。风水正萧条，那甚动离咏。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷99_28 </em></strong></font><font
face="黑体" color="#800080"> </font><font size="4" color="#800080" face="宋体">【题殿前桂叶】<a
href="authers/qzz_0240.htm" target="_blank"></font><font size="3" color="#0080FF"><font face="黑体">卢Q</font></a></big> 
<br>
</font><br>
<font color="#400080">桂树生南海，芳香隔楚山。今朝天上见，疑是月中攀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷99_29 </em></strong></font><font
face="黑体" color="#800080"> </font><font size="4" color="#800080" face="宋体">【奉和受图温洛应制】<a
href="authers/qzz_0241.htm" target="_blank"></font><font size="3" color="#0080FF"><font face="黑体">牛凤及</font></a></big> 
<br>
</font><br>
<font color="#400080">八神扶玉辇，六羽警瑶G。戒道伊川北，通津涧水西。<BR>
</font></big>
<font color="#400080">御图开洛匮，刻石与天齐。瑞日波中上，仙禽雾里低。<BR>
</font></big>
<font color="#400080">微臣矫羽翮，\舞接鸾p。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
