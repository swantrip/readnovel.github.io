<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百五十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百五十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷558_1 </em></strong></font><font
face="黑体" color="#800080"> </font><font size="4" color="#800080" face="宋体">【新雪八韵（一作闲居新雪）】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">大雪满初晨，开门万象新。龙钟鸡未起，萧索我何贫。<BR>
</font></big>
<font color="#400080">耀若花前境，清如物外身。细飞斑户牖，干洒乱松筠。<BR>
</font></big>
<font color="#400080">正色凝高岭，随流助要津。鼎消微是滓，车碾半和尘。<BR>
</font></big>
<font color="#400080">茶兴留诗客，瓜情想戍人。终篇本无字，谁别胜阳春。
<P><big><font size="3" face="黑体" color="#000080"><strong><em>&nbsp;&nbsp; 卷558_2 </em></strong></font><font
face="黑体" color="#800080"> </font><font size="4" color="#800080" face="宋体">【国学试风化下】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">霁阙露穹崇，含生仰圣聪。英明高比日，声教下如风。<BR>
</font></big>
<font color="#400080">静发宸居内，低来品物中。南薰歌自溥，北极响皆通。<BR>
</font></big>
<font color="#400080">O末看无状，人间觉有功。因今委泥者，睹此忘途穷。
<P><big><font size="3" face="黑体" color="#000080"><strong><em>&nbsp;&nbsp; 卷558_3 </em></strong></font><font
face="黑体" color="#800080"> </font><font size="4" color="#800080" face="宋体">【升平词十首（乐府作升平乐）】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">瑞气绕宫楼，皇居信上游。远冈连圣祚，平地载神州。<BR>
</font></big>
<font color="#400080">会合皆重译，潺近八流。中兴岂假问，据此自千秋。<BR><BR>
<font color="#400080">寥敞延英，朝班立位横。宣传无草动，拜舞有衣声。<BR>
</font></big>
<font color="#400080">鸳瓦霜消湿，虫丝日照明。辛勤自不到，遥见似前程。<BR><BR>
<font color="#400080">处处是欢心，时康岁已深。不同三尺剑，应似五弦琴。<BR>
</font></big>
<font color="#400080">寿笑山犹尽，明嫌日有阴。何当怜一物，亦遣断愁吟。<BR><BR>
<font color="#400080">曙质绝埃氛，彤庭列禁军。圣颜初对日，龙尾竞缘云。<BR>
</font></big>
<font color="#400080">佩响交成韵，帘阴暖带纹。逍遥岂有事，于此咏南薰。<BR><BR>
<font color="#400080">一物至周天，洪纤尽晏然。车书无异俗，甲子并丰年。<BR>
</font></big>
<font color="#400080">奇技皆归朴，征夫亦服田。君王故不有，台鼎合韦弦。<BR><BR>
<font color="#400080">日日听歌谣，区中尽祝尧。虫蝗初不害，夷狄近全销。<BR>
</font></big>
<font color="#400080">史笔惟书瑞，天台绝见妖。因令匹夫志，转欲事清朝。<BR><BR>
<font color="#400080">品物尽昭苏，神功复帝谟。他时应有寿，当代且无虞。<BR>
</font></big>
<font color="#400080">赐历通遐俗，移关入半胡。鹪鹩一何幸，于此寄微躯。<BR><BR>
<font color="#400080">无战复无私，尧时即此时。焚香临极早，待月卷帘迟。<BR>
</font></big>
<font color="#400080">端拱乾坤内，何言W纩垂。君看圣明验，只此是神龟。<BR><BR>
<font color="#400080">旭日上清穹，明堂坐圣聪。衣裳承瑞气，冠冕盖重瞳。<BR>
</font></big>
<font color="#400080">花木经宵露，旌旗入仗风。何期于此地，见说是神工。<BR><BR>
<font color="#400080">五帝三皇主，萧曹魏邴臣。文章惟返朴，戈甲尽生尘。<BR>
</font></big>
<font color="#400080">谏纸应无用，朝纲自有伦。升平不可记，所见是闲人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_4 </em></strong></font><font
face="黑体" color="#800080"> </font><font size="4" color="#800080" face="宋体">【送冯温往河外】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">琴剑事行装，河关出北方。秦音尽河内，魏画自黎阳。<BR>
</font></big>
<font color="#400080">野日村苗熟，秋霜馆叶黄。风沙问船处，应得立清漳。
<P><big><font size="3" face="黑体" color="#000080"><strong><em>&nbsp;&nbsp; 卷558_5 </em></strong></font><font
face="黑体" color="#800080"> </font><font size="4" color="#800080" face="宋体">【送从兄之太原副使】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">少载琴书去，须知暂佐军。初程见西岳，尽室渡横汾。<BR>
</font></big>
<font color="#400080">元日何州住，枯风宿馆闻。都门送行处，青紫骑纷纷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_6 </em></strong></font><font
face="黑体" color="#800080"> </font><font size="4" color="#800080" face="宋体">【送马戴书记之太原】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">一曲大河声，全家几日行。从容长约夜，差互忽离城。<BR>
</font></big>
<font color="#400080">镇北胡沙浅，途中霍岳横。相逢莫已讯，诗雅负雄名。<br>
<P><big><font size="3" face="黑体" color="#000080"><strong><em>&nbsp;&nbsp; 卷558_7 </em></strong></font><font
face="黑体" color="#800080"> </font><font size="4" color="#800080" face="宋体">【送友人出塞】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">榆关到不可，何况出榆关。春草临岐断，边楼带日闲。<BR>
</font></big>
<font color="#400080">人归穹帐外，鸟乱废营间。此地堪愁想，霜前作意还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_8 </em></strong></font><font
face="黑体" color="#800080"> </font><font size="4" color="#800080" face="宋体">【送李溟出塞】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">边城官尚恶，况乃是羁游。别路应相忆，离亭更少留。<BR>
</font></big>
<font color="#400080">黄沙人外阔，飞雪马前稠。甚险穹庐宿，无为过代州。
<P><big><font size="3" face="黑体" color="#000080"><strong><em>&nbsp;&nbsp; 卷558_9 </em></strong></font><font
face="黑体" color="#800080"> </font><font size="4" color="#800080" face="宋体">【寄终南隐者】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">海日东南出，应开岭上扉。扫坛花入_，科竹露沾衣。<BR>
</font></big>
<font color="#400080">饭后嫌身重，茶中见鸟归。相思爱民者，难说与亲违。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_10 </em></strong></font><font
face="黑体" color="#800080"> </font><font size="4" color="#800080" face="宋体">【赠隐者】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">自得高闲性，平生向北栖。月潭云影断，山叶雨声齐。<BR>
</font></big>
<font color="#400080">庭树人书匝，栏花鸟坐低。相留永不忘，经宿话丹梯。<br>
<P><big><font size="3" face="黑体" color="#000080"><strong><em>&nbsp;&nbsp; 卷558_11 </em></strong></font><font
face="黑体" color="#800080"> </font><font size="4" color="#800080" face="宋体">【惜春】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">花开亦花落，时节暗中迁。无计延春日，可能留少年。<BR>
</font></big>
<font color="#400080">小丛初散蝶，高柳即闻蝉。繁艳归何处，满山啼杜鹃。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_12 </em></strong></font><font
face="黑体" color="#800080"> </font><font size="4" color="#800080" face="宋体">【送人自苏州之长沙县官】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">驱马复乘流，何时发虎丘。全家上南岳，一尉事诸侯。<BR>
</font></big>
<font color="#400080">茶煮朝宗水，船停调角州。炎方好将息，卑湿旧堪忧。
<P><big><font size="3" face="黑体" color="#000080"><strong><em>&nbsp;&nbsp; 卷558_13 </em></strong></font><font
face="黑体" color="#800080"> </font><font size="4" color="#800080" face="宋体">【早春归山中旧居】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">茫茫驱匹马，归处是荒榛。猿迹破庭雪，鼠踪生甑尘。<BR>
</font></big>
<font color="#400080">开门冲网断，扫叶放苔匀。为惜诗情错，应难致此身。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_14 </em></strong></font><font
face="黑体" color="#800080"> </font><font size="4" color="#800080" face="宋体">【麟中寓居寄蒲中友人】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">萧条秋雨地，独院阻同群。一夜惊为客，多年不见君。<BR>
</font></big>
<font color="#400080">边心生落日，乡思羡归云。更在相思处，子规灯下闻。<br>
<P><big><font size="3" face="黑体" color="#000080"><strong><em>&nbsp;&nbsp; 卷558_15 </em></strong></font><font
face="黑体" color="#800080"> </font><font size="4" color="#800080" face="宋体">【关中送别】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">一行千里外，几事寸心间。才子贫堪叹，男儿别是闲。<BR>
</font></big>
<font color="#400080">黄河淹华岳，白日照潼关。若值乡人问，终军贱不还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_16 </em></strong></font><font
face="黑体" color="#800080"> </font><font size="4" color="#800080" face="宋体">【中秋夜寄李溟】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">满魄断埃氛，牵吟并舍闻。一年唯此夜，到晚愿无云。<BR>
</font></big>
<font color="#400080">待赏从初出，看行过二分。严城亦已闭，悔不预期君。
<P><big><font size="3" face="黑体" color="#000080"><strong><em>&nbsp;&nbsp; 卷558_17 </em></strong></font><font
face="黑体" color="#800080"> </font><font size="4" color="#800080" face="宋体">【赠禅师】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">梦想青山寺，前年住此中。夜堂吹竹雨，春地落花风。<BR>
</font></big>
<font color="#400080">旧句师曾见，清斋我亦同。浮生蹇莫问，辛苦未成功。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_18 </em></strong></font><font
face="黑体" color="#800080"> </font><font size="4" color="#800080" face="宋体">【送禅僧】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">寒空孤鸟度，落日一僧归。近寺路闻梵，出郊风满衣。<BR>
</font></big>
<font color="#400080">步摇瓶浪起，盂戛磬声微。还坐栖禅所，荒山月照扉。<br>
<P><big><font size="3" face="黑体" color="#000080"><strong><em>&nbsp;&nbsp; 卷558_19 </em></strong></font><font
face="黑体" color="#800080"> </font><font size="4" color="#800080" face="宋体">【赠隐者】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">门前虽有径，绝向世间行。S草因逢药，移花便得莺。<BR>
</font></big>
<font color="#400080">甘贫原是道，苦学不为名。莫怪苍髭晚，无机任世情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_20 </em></strong></font><font
face="黑体" color="#800080"> </font><font size="4" color="#800080" face="宋体">【冬日送僧归吴中旧居】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">去扫冬林下，闲持未遍经。为山低凿牖，容月广开庭。<BR>
</font></big>
<font color="#400080">旧业云千里，生涯水一瓶。还应觅新句，看雪倚禅扃。
<P><big><font size="3" face="黑体" color="#000080"><strong><em>&nbsp;&nbsp; 卷558_21 </em></strong></font><font
face="黑体" color="#800080"> </font><font size="4" color="#800080" face="宋体">【恭禧皇太后挽歌词三首】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">八月曾殊选，三星固异仪。陵经灞海归R杂华夷。<BR>
</font></big>
<font color="#400080">旌去题新谥，宫存锁素帏。重泉应不恨，生见太平时。<BR><BR>
<font color="#400080">月落娥兼隐，宫空后岂还。衔哀穷地界，亲莅泣天颜。<BR>
</font></big>
<font color="#400080">旧住留丹药，新陵在碧山。国人伤莫及，应只咏关关。<BR><BR>
<font color="#400080">配圣三朝隔，灵仪万姓哀。多年好黄老，旧日荐贤才。<BR>
</font></big>
<font color="#400080">道著标彤管，宫闲闭绿苔。平生六衣在，曾著祀高C。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_22 </em></strong></font><font
face="黑体" color="#800080"> </font><font size="4" color="#800080" face="宋体">【送胡澳下第归蒲津】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">无媒甘下飞，君子尚麻衣。岁月终荣在，家园近且归。<BR>
</font></big>
<font color="#400080">山光临舜庙，河气隔王畿。甚积汤原思，青青宿麦肥。<br>
<P><big><font size="3" face="黑体" color="#000080"><strong><em>&nbsp;&nbsp; 卷558_23 </em></strong></font><font
face="黑体" color="#800080"> </font><font size="4" color="#800080" face="宋体">【春日闲居】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">权门多见薄，吾道岂终行。散地徒忧国，良时不在城。<BR>
</font></big>
<font color="#400080">花繁春正王，茶美梦初惊。赖有兹文在，犹堪畅此生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_24 </em></strong></font><font
face="黑体" color="#800080"> </font><font size="4" color="#800080" face="宋体">【题逃户】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">几界瞢农桑，凶年竟失乡。朽关生湿菌，倾屋照斜阳。<BR>
</font></big>
<font color="#400080">雨水淹残臼，葵花压倒墙。明时岂致此，应自负苍苍。
<P><big><font size="3" face="黑体" color="#000080"><strong><em>&nbsp;&nbsp; 卷558_25 </em></strong></font><font
face="黑体" color="#800080"> </font><font size="4" color="#800080" face="宋体">【郊居答客】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">傍舍虫声满，残秋宿雨村。远劳才子骑，光顾野人门。<BR>
</font></big>
<font color="#400080">败叶盘空蔓，雕丛露暗根。相携未尽语，川月照黄昏。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_26 </em></strong></font><font
face="黑体" color="#800080"> </font><font size="4" color="#800080" face="宋体">【早春归山中旧居（一作寓居有怀呈旧知）】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">绿草闭闲院，悄然花正开。新年人未去，戊日燕还来。<BR>
</font></big>
<font color="#400080">雨地残枯沫，灯窗积旧煤。归田语不忘，樗散料非才。<br>
<P><big><font size="3" face="黑体" color="#000080"><strong><em>&nbsp;&nbsp; 卷558_27 </em></strong></font><font
face="黑体" color="#800080"> </font><font size="4" color="#800080" face="宋体">【下第后春日长安寓居三首】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">一榜尽精选，此身犹陆沉。自无功谠分，敢抱怨尤心。<BR>
</font></big>
<font color="#400080">暖陌开花气，春居闭日阴。相知岂不有，知浅未知深。<BR><BR>
<font color="#400080">暂屈固何恨，所忧无此时。隔年空仰望，临日又参差。<BR>
</font></big>
<font color="#400080">劳力且成病，壮心能不衰。犹将琢磨意，更欲候宗师。<BR><BR>
<font color="#400080">关东归不得，岂是爱他乡。草碧馀花落，春闲白日长。<BR>
</font></big>
<font color="#400080">全家期圣泽，半路敢农桑。独立应无侣，浮生欲自伤。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_28 </em></strong></font><font
face="黑体" color="#800080"> </font><font size="4" color="#800080" face="宋体">【春早选寓长安二首】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">疏拙自沉昏，长安岂是村。春非闲客事，花在五侯门。<BR>
</font></big>
<font color="#400080">道僻惟忧祸，诗深不敢论。扬雄若有荐，君圣合承恩。<BR>
<font color="#400080">旧论已浮海，此心犹滞秦。上僚如报国，公道岂无人。<BR>
</font></big>
<font color="#400080">岩隐悬溪瀑，城居入榻尘。渔舟即拟去，不待晚年身。<br>
<P><big><font size="3" face="黑体" color="#000080"><strong><em>&nbsp;&nbsp; 卷558_29 </em></strong></font><font
face="黑体" color="#800080"> </font><font size="4" color="#800080" face="宋体">【送进士许棠下第东归】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">长安那不住，西笑又东行。若以贫无计，何因事有成。<BR>
</font></big>
<font color="#400080">云峰天外出，江色草中明。谩忝相于分，吾言世甚轻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_30 </em></strong></font><font
face="黑体" color="#800080"> </font><font size="4" color="#800080" face="宋体">【咏岛】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">孤岛如江上，诗家犹闭门。一池分倒影，空舸系荒根。<BR>
</font></big>
<font color="#400080">烟湿高吟石，云生偶坐痕。登临有新句，公退与谁论。
<P><big><font size="3" face="黑体" color="#000080"><strong><em>&nbsp;&nbsp; 卷558_31 </em></strong></font><font
face="黑体" color="#800080"> </font><font size="4" color="#800080" face="宋体">【冬日写怀】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">幕府尽平蛮，客留戎阃间。急流霜夹水，轻霭日连山。<BR>
</font></big>
<font color="#400080">设醴徒惭楚，为郎未姓颜。斯文苦不胜，会拟老民闲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_32 </em></strong></font><font
face="黑体" color="#800080"> </font><font size="4" color="#800080" face="宋体">【和杨中丞早春即事】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">贵宅登临地，春来见物华。远江桥外色，繁杏竹边花。<BR>
</font></big>
<font color="#400080">戍客烽楼迥，文君酒幔斜。新题好不极，珠府未穷奢。<br>
<P><big><font size="3" face="黑体" color="#000080"><strong><em>&nbsp;&nbsp; 卷558_33 </em></strong></font><font
face="黑体" color="#800080"> </font><font size="4" color="#800080" face="宋体">【闻官军破吉浪戎小而固虑史氏遗忽因记为二章】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">一战便抽兵，蛮孤吉浪平。通连无旧穴，要害有新城。<BR>
</font></big>
<font color="#400080">昼卒烽前寝，春农界上耕。高楼一拟望，新雨剑南清。<BR><BR>
<font color="#400080">泸水断嚣氛，妖巢已自焚。汉江无敌国，蛮物在回军。<BR>
</font></big>
<font color="#400080">越`通游国，苴咩闭聚蚊。空馀罗凤曲，哀思满边云。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_34 </em></strong></font><font
face="黑体" color="#800080"> </font><font size="4" color="#800080" face="宋体">【寒食有怀】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">流落伤寒食，登临望岁华。村球高过索，坟树绿和花。<BR>
</font></big>
<font color="#400080">晋聚应搜火，秦喧定走车。谁知恨榆柳，风景似吾家。<br>
<P><big><font size="3" face="黑体" color="#000080"><strong><em>&nbsp;&nbsp; 卷558_35 </em></strong></font><font
face="黑体" color="#800080"> </font><font size="4" color="#800080" face="宋体">【绵楼】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">溪边人浣纱，楼下海棠花。极望虽怀土，多情拟置家。<BR>
</font></big>
<font color="#400080">前山应象外，此地已天涯。未有销忧赋，梁王礼欲奢。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_36 </em></strong></font><font
face="黑体" color="#800080"> </font><font size="4" color="#800080" face="宋体">【雕堂】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">丈室久多病，小园晴独游。鸣蛩孤烛雨，雀一篱秋。<BR>
</font></big>
<font color="#400080">圣主恩难谢，生灵志亦忧。他年谁识我，心迹在徐州。
<P><big><font size="3" face="黑体" color="#000080"><strong><em>&nbsp;&nbsp; 卷558_37 </em></strong></font><font
face="黑体" color="#800080"> </font><font size="4" color="#800080" face="宋体">【赠歌人】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">温燠坐相侵，罗襦一水沉。拜深知有意，令背不无心。<BR>
</font></big>
<font color="#400080">近住应名玉，前生约姓阴。东山期已定，相许便抽簪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_38 </em></strong></font><font
face="黑体" color="#800080"> </font><font size="4" color="#800080" face="宋体">【柘枝词三首（乐府诗集题作柘枝调）】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">同营三十万，震鼓伐西羌。战血粘秋草，征尘搅夕阳。<BR>
</font></big>
<font color="#400080">归来人不识，帝里独戎装。<BR>
<font color="#400080">悬军征拓羯，内地隔萧关。日色昆仑上，风声朔漠间。<BR>
</font></big>
<font color="#400080">何当千万骑，飒飒贰师还。<br><BR>
<font color="#400080">意气成功日，春风起絮天。楼台新邸第，歌舞小婵娟。<BR>
</font></big>
<font color="#400080">急破催摇曳，罗衫半脱肩。
<P><big><font size="3" face="黑体" color="#000080"><strong><em>&nbsp;&nbsp; 卷558_39 </em></strong></font><font
face="黑体" color="#800080"> </font><font size="4" color="#800080" face="宋体">【咏柳花】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">浮生失意频，起絮又飘沦。发自谁家树，飞来独院春。<BR>
</font></big>
<font color="#400080">朝容萦断砌，晴影过诸邻。乱掩宫中蝶，繁冲陌上人。<BR>
</font></big>
<font color="#400080">随波应到海，沾雨或依尘。会向慈恩日，轻轻对此身。<br>
<P><big><font size="3" face="黑体" color="#000080"><strong><em>&nbsp;&nbsp; 卷558_40 </em></strong></font><font
face="黑体" color="#800080"> </font><font size="4" color="#800080" face="宋体">【一叶落】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">轻叶独悠悠，天高片影流。随风来此地，何树落先秋。<BR>
</font></big>
<font color="#400080">变色黄应近，辞林绿尚稠。无双浮水面，孤绝落关头。<BR>
</font></big>
<font color="#400080">乍减诚难觉，将凋势未休。客心空自比，谁肯问新愁。<br>
<P><big><font size="3" face="黑体" color="#000080"><strong><em>&nbsp;&nbsp; 卷558_41 </em></strong></font><font
face="黑体" color="#800080"> </font><font size="4" color="#800080" face="宋体">【行路难】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">何处力堪殚，人心险万端。藏山难测度，暗水自波澜。<BR>
</font></big>
<font color="#400080">对面如千里，回肠似七盘。已经吴坂困，欲向雁门难。<BR>
</font></big>
<font color="#400080">南北诚须泣，高深不可干。无因善行止，车辙得平安。<br>
<P><big><font size="3" face="黑体" color="#000080"><strong><em>&nbsp;&nbsp; 卷558_42 </em></strong></font><font
face="黑体" color="#800080"> </font><font size="4" color="#800080" face="宋体">【蔡州蒋亭】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">草径彻林间，过桥如入山。蔡侯添水榭，蒋氏本柴关。<BR>
</font></big>
<font color="#400080">静泛穷幽趣，惊飞湿醉颜。恨无优俸买，来得暂时闲。<BR>
</font></big>
<font color="#400080">步与招提接，舟临夕照还。春风应不到，前想负花湾。<br>
<P><big><font size="3" face="黑体" color="#000080"><strong><em>&nbsp;&nbsp; 卷558_43 </em></strong></font><font
face="黑体" color="#800080"> </font><font size="4" color="#800080" face="宋体">【戏题】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">闪闪动鸣，初来烛影傍。拥头珠翠重，萦步绮罗长。<BR>
</font></big>
<font color="#400080">静发歌如磬，连飘气觉香。不言微有笑，多媚总无妆。<BR>
</font></big>
<font color="#400080">坐缺初离席，帘垂却入房。思惟不是梦，此会胜高唐。<br>
<P><big><font size="3" face="黑体" color="#000080"><strong><em>&nbsp;&nbsp; 卷558_44 </em></strong></font><font
face="黑体" color="#800080"> </font><font size="4" color="#800080" face="宋体">【酬曹侍御见寄】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">儒道苦不胜，迩来惟慕禅。触途非巧者，于世分沉然。<BR>
</font></big>
<font color="#400080">要地羞难入，闲居钝更便。清和挑菜食，闷寂闭花眠。<BR>
</font></big>
<font color="#400080">累遣期抛俸，机忘怕与权。妨春愁`榷，响夜忆林泉。<BR>
</font></big>
<font color="#400080">匪石从遭刖，珠膏枉被煎。讨论唯子厚，藏退合吾先。<BR>
</font></big>
<font color="#400080">旧制群英伏，来章六义全。休旬一拟和，乡思乱情田。
<P><big><font size="3" face="黑体" color="#000080"><strong><em>&nbsp;&nbsp; 卷558_45 </em></strong></font><font
face="黑体" color="#800080"> </font><font size="4" color="#800080" face="宋体">【送赵道士归天目旧山】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">愚朴尚公平，此心邻道情。有缘终自鄙，何计逐师行。<BR>
</font></big>
<font color="#400080">日者闻高躅，时人盖强名。口无滋味入，身有羽仪生。<BR>
</font></big>
<font color="#400080">奏乞还乡远，诗曾对御成。土毛珍到越，尘发倦离京。<BR>
</font></big>
<font color="#400080">符叱风雷恶，朝修月露清。观临天目顶，家住海潮声。<BR>
</font></big>
<font color="#400080">道引图看足，参同注解精。休粮一拟问，窗草俟回程。<br>
<P><big><font size="3" face="黑体" color="#000080"><strong><em>&nbsp;&nbsp; 卷558_46 </em></strong></font><font
face="黑体" color="#800080"> </font><font size="4" color="#800080" face="宋体">【除夜作】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">和吹度穹F，虚徐接建寅。不辞加一岁，唯喜到三春。<BR>
</font></big>
<font color="#400080">燎照云烟好，幡悬井邑新。祯祥应北极，调燮验平津。<BR>
</font></big>
<font color="#400080">树欲含迟日，山将退旧尘。兰萎残此夜，竹爆和诸邻。<BR>
</font></big>
<font color="#400080">祝寿思明圣，驱傩看鬼神。团圆多少辈，眠寝独劳筋。<BR>
</font></big>
<font color="#400080">茜旆犹双节，雕盘又五辛。何当平贼后，归作自由身。
<P><big><font size="3" face="黑体" color="#000080"><strong><em>&nbsp;&nbsp; 卷558_47 </em></strong></font><font
face="黑体" color="#800080"> </font><font size="4" color="#800080" face="宋体">【桃花】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">香色自天种，千年岂易逢。开齐全未落，繁极欲相重。<BR>
</font></big>
<font color="#400080">冷湿朝如淡，晴干午更浓。风光新社燕，时节旧春农。<BR>
</font></big>
<font color="#400080">篱落欹临竹，亭台盛间松。乱缘堪羡蚁，深入不如蜂。<BR>
</font></big>
<font color="#400080">有影宜暄煦，无言自冶容。洞连非俗世，溪静接仙踪。<BR>
</font></big>
<font color="#400080">子熟河应变，根盘土已封。西王潜爱惜，东朔盗过从。<BR>
</font></big>
<font color="#400080">醉席眠英好，题诗恋景慵。芳菲聊一望，何必在临邛。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_48 </em></strong></font><font
face="黑体" color="#800080"> </font><font size="4" color="#800080" face="宋体">【黄河】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">何处发昆仑，连乾复浸坤。波浑经雁塞，声振自龙门。<BR>
</font></big>
<font color="#400080">岸裂新冲势，滩馀旧落痕。横沟通海上，远色尽山根。<BR>
</font></big>
<font color="#400080">勇逗三峰坼，雄标四渎尊。湾中秋景树，阔外夕阳村。<BR>
</font></big>
<font color="#400080">沫乱知鱼椋槎来见鸟蹲。飞沙当白日，凝雾接黄昏。<BR>
</font></big>
<font color="#400080">润可资农亩，清能表帝恩。雨吟堪极目，风度想惊魂。<BR>
</font></big>
<font color="#400080">显瑞龟曾出，阴灵伯固存。盘涡寒渐急，浅濑暑微温。<BR>
</font></big>
<font color="#400080">九曲终柔胜，常流可暗吞。人间无博望，谁复到穷源。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_49 </em></strong></font><font
face="黑体" color="#800080"> </font><font size="4" color="#800080" face="宋体">【华岳】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">簇簇复亭亭，三峰卓杳冥。每思穷本末，应合记图经。<BR>
</font></big>
<font color="#400080">发地连宫观，冲天接井星。河微临巨势，秦重载奇形。<BR>
</font></big>
<font color="#400080">太古朝群后，中央擘巨灵。邻州犹映槛，几县恰当庭。<BR>
</font></big>
<font color="#400080">鹤毳坛风乱，龙k洞水腥。望遥通北极，上彻见东溟。<BR>
</font></big>
<font color="#400080">客玩晴难偶，农祈雨必零。度关无暑气，过路得愁醒。<BR>
</font></big>
<font color="#400080">羽客时应见，霜猿夜可听。顶悬飞瀑峻，崦合白云青。<BR>
</font></big>
<font color="#400080">混石猜良玉，寻苗得茯苓。从官知侧近，悉俸致岩扃。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_50 </em></strong></font><font
face="黑体" color="#800080"> </font><font size="4" color="#800080" face="宋体">【秋雨】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">宿雨觉才初，亭林忽复徐。簇声诸树密，悬滴四檐疏。<BR>
</font></big>
<font color="#400080">省漏疑方丈，愁炊问斗储。步难多入屐，窗浅欲飘书。<BR>
</font></big>
<font color="#400080">动蠖苍苔静，藏蚕落叶虚。吹交来翕习，雷慢歇踌躇。<BR>
</font></big>
<font color="#400080">滞已妨行路，晴应好荷锄。醉楼思蜀客，]市想淮鱼。<BR>
</font></big>
<font color="#400080">径草因缘合，栏花自此除。有形皆A，无地不污潴。<BR>
</font></big>
<font color="#400080">境晦宜甘寝，风清□退居。我魂惊晓簟，邻话喜秋蔬。<BR>
</font></big>
<font color="#400080">既用功成岁，旋应惨变舒。仓箱足可恃，归去傲吾庐。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_51 </em></strong></font><font
face="黑体" color="#800080"> </font><font size="4" color="#800080" face="宋体">【春色满皇州（一作滕迈诗）】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">蔼蔼复悠悠，春归十二楼。最明云里阙，先满日边州。<BR>
</font></big>
<font color="#400080">色媚青门外，光摇紫陌头。上林荣旧树，太液镜新流。<BR>
</font></big>
<font color="#400080">暖带祥烟起，清添瑞景浮。阳和如启蛰，从此事芳游。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷558_52 </em></strong></font><font
face="黑体" color="#800080"> </font><font size="4" color="#800080" face="宋体">【寄唁张乔喻坦之】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">何事尽参差，惜哉吾子诗。日令销此道，天亦负明时。<BR>
</font></big>
<font color="#400080">有路当重振，无门即不知。何当见尧日，相与啜浇漓。<br>
<P><big><font size="3" face="黑体" color="#000080"><strong><em>&nbsp;&nbsp; 卷558_53 </em></strong></font><font
face="黑体" color="#800080"> </font><font size="4" color="#800080" face="宋体">【赠僧】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">尽日行方到，何年独此林。客归惟鹤伴，人少似师心。<BR>
</font></big>
<font color="#400080">坐石落松子，禅床摇竹阴。山灵怕惊定，不遣夜猿吟。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
