<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百二十九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百二十九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷529_1 </em></strong></font><font
face="黑体" color="#800080"> </font><font size="4" color="#800080" face="宋体">【经马镇西宅（一作马镇西故第）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">将军久已没，行客自兴哀。功业山长在，繁华水不回。<BR>
</font></big>
<font color="#400080">乱藤侵废井，荒菊上丛台。借问此中事，几家歌舞来。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷529_2 </em></strong></font><font
face="黑体" color="#800080"> </font><font size="4" color="#800080" face="宋体">【重游郁林寺道玄上人院】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">藤杖叩松关，春溪币┗埂Ｓ昵绯惭嗉保波暖浴鸥闲。<BR>
</font></big>
<font color="#400080">倚槛花临水，回舟月照山。忆归师莫笑，书剑在人间。<br>
<P><big><font size="3" face="黑体" color="#000080"><strong><em>&nbsp;&nbsp; 卷529_3 </em></strong></font><font
face="黑体" color="#800080"> </font><font size="4" color="#800080" face="宋体">【泛溪】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">疑与武陵通，青溪碧嶂中。水寒深见石，松晚静闻风。<BR>
</font></big>
<font color="#400080">遁迹驱鸡吏，冥心失马翁。才应毕婚嫁，还此息微躬。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷529_4 </em></strong></font><font
face="黑体" color="#800080"> </font><font size="4" color="#800080" face="宋体">【送楼烦李别驾】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">琴清诗思劳，更欲学龙韬。王粲暂停笔，吕虔初佩刀。<BR>
</font></big>
<font color="#400080">夜吟关月静，秋望塞云高。去去从军乐，雕飞代马豪。
<P><big><font size="3" face="黑体" color="#000080"><strong><em>&nbsp;&nbsp; 卷529_5 </em></strong></font><font
face="黑体" color="#800080"> </font><font size="4" color="#800080" face="宋体">【闻两河用兵因贻友人（茅山兼寄李丛时两河用兵）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">故人日已远，身事与谁论。性拙难趋世，心孤易感恩。<BR>
</font></big>
<font color="#400080">秋悲怜宋玉，夜舞笑刘琨。徒有干时策，青山尚掩门。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷529_6 </em></strong></font><font
face="黑体" color="#800080"> </font><font size="4" color="#800080" face="宋体">【献白尹（即乐天也）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">醉舞任生涯，褐宽乌帽斜。庾公先在郡，疏傅早还家。<BR>
</font></big>
<font color="#400080">林晚鸟争树，园春蜂护花。高吟应更逸，嵩洛旧烟霞。<br>
<P><big><font size="3" face="黑体" color="#000080"><strong><em>&nbsp;&nbsp; 卷529_7 </em></strong></font><font
face="黑体" color="#800080"> </font><font size="4" color="#800080" face="宋体">【茅山赠梁尊师】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">云屋何年客，青山白日长。种花春扫雪，看夜焚香。<BR>
</font></big>
<font color="#400080">上象壶中阔，平生梦里忙。幸承仙籍后，乞取大还方。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷529_8 </em></strong></font><font
face="黑体" color="#800080"> </font><font size="4" color="#800080" face="宋体">【闻薛先辈陪大夫看早梅因寄】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">涧梅寒正发，莫信笛中吹。素艳雪凝树，清香风满枝。<BR>
</font></big>
<font color="#400080">折惊山鸟散，携任野蜂随。今日从公醉，何人倒接<a href="../BZK/z55.jpg"target="_blank">z5</a>。<br><br>
<P><big><font size="3" face="黑体" color="#000080"><strong><em>&nbsp;&nbsp; 卷529_45 </em></strong></font><font
face="黑体" color="#800080"> </font><font size="4" color="#800080" face="宋体">【送前缑氏韦明府南游】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">酒阑横剑歌，日暮望关河。道直去官早，家贫为客多。<BR>
</font></big>
<font color="#400080">山昏函谷雨，木落洞庭波。莫尽远游兴，故园荒薜萝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷529_46 </em></strong></font><font
face="黑体" color="#800080"> </font><font size="4" color="#800080" face="宋体">【看雪】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">松亚竹珊珊，心知万井欢。山明迷旧径，溪满涨新澜。<BR>
</font></big>
<font color="#400080">客醉瑶台曙，兵防玉塞寒。红楼知有酒，谁肯学袁安。<br>
<P><big><font size="3" face="黑体" color="#000080"><strong><em>&nbsp;&nbsp; 卷529_47 </em></strong></font><font
face="黑体" color="#800080"> </font><font size="4" color="#800080" face="宋体">【赠僧（一作赵嘏诗）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">心法本无住，流沙归复来。锡随山鸟动，经附海船回。<BR>
</font></big>
<font color="#400080">洗足柳遮寺，坐禅花委苔。唯将一童子，又欲上天台。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷529_48 </em></strong></font><font
face="黑体" color="#800080"> </font><font size="4" color="#800080" face="宋体">【趋慈和寺移宴】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">高寺移清宴，渔舟系绿萝。潮平秋水阔，云敛暮山多。<BR>
</font></big>
<font color="#400080">广槛停箫鼓，繁弦散绮罗。西楼半床月，莫问夜如何。
<P><big><font size="3" face="黑体" color="#000080"><strong><em>&nbsp;&nbsp; 卷529_49 </em></strong></font><font
face="黑体" color="#800080"> </font><font size="4" color="#800080" face="宋体">【留赠偃师主人】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">孤城漏未残，徒侣拂征鞍。洛北去游远，淮南归梦阑。<BR>
</font></big>
<font color="#400080">晓灯回壁暗，晴雪卷帘寒。强尽主人酒，出门行路难。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷529_50 </em></strong></font><font
face="黑体" color="#800080"> </font><font size="4" color="#800080" face="宋体">【送南陵李少府（李公自淮楚之南昌）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">高人亦未闲，来往楚云间。剑在心应壮，书穷鬓已斑。<BR>
</font></big>
<font color="#400080">落帆秋水寺，驱马夕阳山。明日南昌尉，空斋又掩关。<br>
<P><big><font size="3" face="黑体" color="#000080"><strong><em>&nbsp;&nbsp; 卷529_51 </em></strong></font><font
face="黑体" color="#800080"> </font><font size="4" color="#800080" face="宋体">【别韦处士】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">南北断蓬飞，别多相见稀。更伤今日酒，未换昔年衣。<BR>
</font></big>
<font color="#400080">旧友几人在，故乡何处归。秦原向西路，云晚雪霏霏。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷529_52 </em></strong></font><font
face="黑体" color="#800080"> </font><font size="4" color="#800080" face="宋体">【九日登樟亭驿楼】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">鲈与莼羹，西风片席轻。潮回孤岛晚，云敛众山晴。<BR>
</font></big>
<font color="#400080">丹羽下高阁，黄花垂古城。因秋倍多感，乡树接咸京。
<P><big><font size="3" face="黑体" color="#000080"><strong><em>&nbsp;&nbsp; 卷529_53 </em></strong></font><font
face="黑体" color="#800080"> </font><font size="4" color="#800080" face="宋体">【再游越中，伤朱馀庆协律好直上人】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">昔年湖上客，留访雪山翁。王氏船犹在，萧家寺已空。<BR>
</font></big>
<font color="#400080">月高花有露，烟合水无风。处处多遗韵，何曾入剡中。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷529_54 </em></strong></font><font
face="黑体" color="#800080"> </font><font size="4" color="#800080" face="宋体">【京口津亭送张崔二侍御（一作津亭送张崔侍御府散北归）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">爱树满西津，津亭堕泪频。素车应度洛，珠履更归秦。<BR>
</font></big>
<font color="#400080">水接三湘暮，山通五岭春。伤离与怀旧，明日白头人。<br>
<P><big><font size="3" face="黑体" color="#000080"><strong><em>&nbsp;&nbsp; 卷529_55 </em></strong></font><font
face="黑体" color="#800080"> </font><font size="4" color="#800080" face="宋体">【江楼夜别】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">离别奈情何，江楼凝艳歌。蕙兰秋露重，芦苇夜风多。<BR>
</font></big>
<font color="#400080">深怨寄清瑟，远愁生翠蛾。酒酣相顾起，明月棹寒波。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷529_56 </em></strong></font><font
face="黑体" color="#800080"> </font><font size="4" color="#800080" face="宋体">【送惟素上人归新安】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">山空叶复落，一径下新安。风急渡溪晚，雪晴归寺寒。<BR>
</font></big>
<font color="#400080">寻云策藤杖，向日倚蒲团。宁忆西游客，劳劳歌路难。
<P><big><font size="3" face="黑体" color="#000080"><strong><em>&nbsp;&nbsp; 卷529_57 </em></strong></font><font
face="黑体" color="#800080"> </font><font size="4" color="#800080" face="宋体">【上宴别】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">山断水茫茫，洛人西路长。笙歌留远棹，风雨寄华堂。<BR>
</font></big>
<font color="#400080">红壁耿秋烛，翠帘凝晓香。谁堪从此去，云树满陵阳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷529_58 </em></strong></font><font
face="黑体" color="#800080"> </font><font size="4" color="#800080" face="宋体">【下第别友人杨至之】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">花落水潺潺，十年离旧山。夜愁添白发，春泪减朱颜。<BR>
</font></big>
<font color="#400080">孤剑北游塞，远书东出关。逢君话心曲，一醉灞陵间。<br>
<P><big><font size="3" face="黑体" color="#000080"><strong><em>&nbsp;&nbsp; 卷529_59 </em></strong></font><font
face="黑体" color="#800080"> </font><font size="4" color="#800080" face="宋体">【寻戴处士】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">车马长安道，谁知大隐心。蛮僧留古镜，蜀客寄新琴。<BR>
</font></big>
<font color="#400080">晒药竹斋暖，捣茶松院深。思君一相访，残雪似山阴。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷529_60 </em></strong></font><font
face="黑体" color="#800080"> </font><font size="4" color="#800080" face="宋体">【放猿】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">殷勤解金锁，昨夜雨凄凄。山浅忆巫峡，水寒思建溪。<BR>
</font></big>
<font color="#400080">远寻红树宿，深向白云啼。好觅来时路，烟萝莫共迷。
<P><big><font size="3" face="黑体" color="#000080"><strong><em>&nbsp;&nbsp; 卷529_61 </em></strong></font><font
face="黑体" color="#800080"> </font><font size="4" color="#800080" face="宋体">【将离郊园留示弟侄】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">身贱与心违，秋风生旅衣。久贫辞国远，多病在家稀。<BR>
</font></big>
<font color="#400080">山暝客初散，树凉人未归。西都万馀里，明旦别柴扉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷529_62 </em></strong></font><font
face="黑体" color="#800080"> </font><font size="4" color="#800080" face="宋体">【夜归丁卯桥村舍】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">月凉风静夜，归客泊岩前。桥响犬遥吠，庭空人散眠。<BR>
</font></big>
<font color="#400080">紫蒲低水槛，红叶半江船。自有还家计，南湖二顷田。<br>
<P><big><font size="3" face="黑体" color="#000080"><strong><em>&nbsp;&nbsp; 卷529_63 </em></strong></font><font
face="黑体" color="#800080"> </font><font size="4" color="#800080" face="宋体">【题青山馆（谢公馆）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">昔人诗酒地，芳草思王孙。白水半塘岸，青山横郭门。<BR>
</font></big>
<font color="#400080">悬岩碑已折，盘石井犹存。无处继行乐，野花空一尊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷529_64 </em></strong></font><font
face="黑体" color="#800080"> </font><font size="4" color="#800080" face="宋体">【秋日众哲馆对竹（一作题渚塘馆竹）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">萧萧凌雪霜，浓翠异三湘。疏影月移壁，寒声风满堂。<BR>
</font></big>
<font color="#400080">卷帘秋更早，高枕夜偏长。忽忆秦溪路，万竿今正凉。
<P><big><font size="3" face="黑体" color="#000080"><strong><em>&nbsp;&nbsp; 卷529_65 </em></strong></font><font
face="黑体" color="#800080"> </font><font size="4" color="#800080" face="宋体">【春日题韦曲野老村舍二首】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">绕屋遍桑麻，村南第一家。林繁树势直，溪转水纹斜。<BR>
</font></big>
<font color="#400080">竹院昼看笋，药栏春卖花。故园归未得，到此是天涯。<BR><BR>
<font color="#400080">北岭枕南塘，数家村落长。莺啼幼妇懒，蚕出小姑忙。<BR>
</font></big>
<font color="#400080">烟草近沟湿，风花临路香。自怜非楚客，春望亦心伤。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷529_66 </em></strong></font><font
face="黑体" color="#800080"> </font><font size="4" color="#800080" face="宋体">【崇圣寺别杨至之】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">萧寺暂相逢，离忧满病容。寒斋秋少燕，阴壁夜多蛩。<BR>
</font></big>
<font color="#400080">树暗水千里，山深云万重。怀君在书信，莫过雁回峰。
<P><big><font size="3" face="黑体" color="#000080"><strong><em>&nbsp;&nbsp; 卷529_67 </em></strong></font><font
face="黑体" color="#800080"> </font><font size="4" color="#800080" face="宋体">【途经李翰林墓】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">气逸何人识，才高举世疑。祢生狂善赋，陶令醉能诗。<BR>
</font></big>
<font color="#400080">碧水鲈鱼思，青山f鸟悲。至今孤冢在，荆棘楚江湄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷529_68 </em></strong></font><font
face="黑体" color="#800080"> </font><font size="4" color="#800080" face="宋体">【严陵钓台贻行侣】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">故人天下定，垂钓碧岩幽。旧迹随台古，高名寄水流。<BR>
</font></big>
<font color="#400080">鸟喧群木晚，蝉急众山秋。更待新安月，凭君暂驻舟。<br>
<P><big><font size="3" face="黑体" color="#000080"><strong><em>&nbsp;&nbsp; 卷529_69 </em></strong></font><font
face="黑体" color="#800080"> </font><font size="4" color="#800080" face="宋体">【南楼春望】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">南楼春一望，云水共昏昏。野店归山路，危桥带郭村。<BR>
</font></big>
<font color="#400080">晴烟和草色，夜雨长溪痕。下岸谁家住，残阳半掩门。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷529_70 </em></strong></font><font
face="黑体" color="#800080"> </font><font size="4" color="#800080" face="宋体">【送无梦道人先归甘露寺】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">飘飘随晚浪，杯影入鸥群。岸冻千船雪，岩阴一寺云。<BR>
</font></big>
<font color="#400080">夜灯江北见，寒磬水西闻。鹤岭烟霞在，归期不羡君。
<P><big><font size="3" face="黑体" color="#000080"><strong><em>&nbsp;&nbsp; 卷529_71 </em></strong></font><font
face="黑体" color="#800080"> </font><font size="4" color="#800080" face="宋体">【闲居孟夏即事（一作孟夏有怀）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">绿树荫青苔，柴门临水开。簟凉初熟麦，枕腻乍经梅。<BR>
</font></big>
<font color="#400080">鱼跃海风起，鼍鸣江雨来。佳人竟何处，日夕上楼台。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷529_72 </em></strong></font><font
face="黑体" color="#800080"> </font><font size="4" color="#800080" face="宋体">【题灞西骆隐士】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">溪连灞水，商岭接秦山。青汉不回驾，白云长掩关。<BR>
</font></big>
<font color="#400080">雀喧知鹤静，凫戏识鸥闲。却笑南昌尉，悠悠城市间。<br>
<P><big><font size="3" face="黑体" color="#000080"><strong><em>&nbsp;&nbsp; 卷529_73 </em></strong></font><font
face="黑体" color="#800080"> </font><font size="4" color="#800080" face="宋体">【溪亭二首】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">溪亭四面山，横柳半溪湾。蝉响螳螂急，鱼深翡翠闲。<BR>
</font></big>
<font color="#400080">水寒留客醉，月上与僧还。犹恋萧萧竹，西斋未掩关。<BR><BR>
<font color="#400080">暖枕眠溪柳，僧斋昨夜期。茶香秋梦后，松韵晚吟时。<BR>
</font></big>
<font color="#400080">共戏鱼翻藻，争栖鸟坠枝。重阳应一醉，栽菊助东篱。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷529_74 </em></strong></font><font
face="黑体" color="#800080"> </font><font size="4" color="#800080" face="宋体">【秋日赴阙题潼关驿楼（一作行次潼关，逢魏扶东归）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">红叶晚萧萧，长亭酒一瓢。残云归太华，疏雨过中条。<BR>
</font></big>
<font color="#400080">树色随山迥，河声入海遥。帝乡明日到，犹自梦渔樵。<br>
<P><big><font size="3" face="黑体" color="#000080"><strong><em>&nbsp;&nbsp; 卷529_75 </em></strong></font><font
face="黑体" color="#800080"> </font><font size="4" color="#800080" face="宋体">【吴门送客早发】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">吴歌咽深思，楚客怨归程。寺晓楼台迥，江秋管吹清。<BR>
</font></big>
<font color="#400080">早潮低水槛，残月下山城。惆怅回舟日，湘南春草生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷529_76 </em></strong></font><font
face="黑体" color="#800080"> </font><font size="4" color="#800080" face="宋体">【送太昱禅师】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">禅床深竹里，心与径山期。结社多高客，登坛尽小师。<BR>
</font></big>
<font color="#400080">早秋归寺远，新雨上滩迟。别后江云碧，南斋一首诗。
<P><big><font size="3" face="黑体" color="#000080"><strong><em>&nbsp;&nbsp; 卷529_77 </em></strong></font><font
face="黑体" color="#800080"> </font><font size="4" color="#800080" face="宋体">【旅怀】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">征车何轧轧，南北极天涯。孤枕易为客，远书难到家。<BR>
</font></big>
<font color="#400080">乡连云外树，城闭月中花。犹有扁舟思，前年别若耶。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
