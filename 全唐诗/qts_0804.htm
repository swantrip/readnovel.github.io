<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百零四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百零四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷804_1 </em></strong></font><font
face="黑体" color="#800080"> </font><font size="4" color="#800080" face="宋体">【赋得江边柳（一作临江树）】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">翠色连荒岸，烟姿入远楼。影铺秋水面，花落钓人头。<BR>
</font></big>
<font color="#400080">根老藏鱼窟，枝低系客舟。萧萧风雨夜，惊梦复添愁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_2 </em></strong></font><font
face="黑体" color="#800080"> </font><font size="4" color="#800080" face="宋体">【赠邻女（一作寄李亿员外）】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">羞日遮罗袖，愁春懒起妆。易求无价宝，难得有心郎。<BR>
</font></big>
<font color="#400080">枕上潜垂泪，花间暗断肠。自能窥宋玉，何必恨王昌。<br>
<P><big><font size="3" face="黑体" color="#000080"><strong><em>&nbsp;&nbsp; 卷804_3 </em></strong></font><font
face="黑体" color="#800080"> </font><font size="4" color="#800080" face="宋体">【寄国香】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">旦夕醉吟身，相思又此春。雨中寄书使，窗下断肠人。<BR>
</font></big>
<font color="#400080">山卷珠帘看，愁随芳草新。别来清宴上，几度落梁尘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_4 </em></strong></font><font
face="黑体" color="#800080"> </font><font size="4" color="#800080" face="宋体">【寄题炼师】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">霞彩剪为衣，添香出绣帏。芙蓉花叶□，山水帔□稀。<BR>
</font></big>
<font color="#400080">驻履闻莺语，开笼放鹤飞。高堂春睡觉，暮雨正霏霏。
<P><big><font size="3" face="黑体" color="#000080"><strong><em>&nbsp;&nbsp; 卷804_5 </em></strong></font><font
face="黑体" color="#800080"> </font><font size="4" color="#800080" face="宋体">【寄刘尚书】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">八座镇雄军，歌谣满路新。汾川三月雨，晋水百花春。<BR>
</font></big>
<font color="#400080">囹圄长空锁，干戈久覆尘。儒僧观子夜，羁客醉红茵。<BR>
</font></big>
<font color="#400080">笔砚行随手，诗书坐绕身。小材多顾盼，得作食鱼人。
<P><big><font size="3" face="黑体" color="#000080"><strong><em>&nbsp;&nbsp; 卷804_6 </em></strong></font><font
face="黑体" color="#800080"> </font><font size="4" color="#800080" face="宋体">【浣纱庙】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">吴越相谋计策多，浣纱神女已相和。一双笑靥才回面，<BR>
</font></big>
<font color="#400080">十万精兵尽倒戈。范蠡功成身隐遁，伍胥谏死国消磨。<BR>
</font></big>
<font color="#400080">只今诸暨长江畔，空有青山号苎萝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_7 </em></strong></font><font
face="黑体" color="#800080"> </font><font size="4" color="#800080" face="宋体">【卖残牡丹】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">临风兴叹落花频，芳意潜消又一春。应为价高人不问，<BR>
</font></big>
<font color="#400080">却缘香甚蝶难亲。红英只称生宫里，翠叶那堪染路尘。<BR>
</font></big>
<font color="#400080">及至移根上林苑，王孙方恨买无因。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_8 </em></strong></font><font
face="黑体" color="#800080"> </font><font size="4" color="#800080" face="宋体">【酬李学士寄簟】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">珍簟新铺翡翠楼，泓澄玉水记方流。<br>唯应云扇情相似，同向银床恨早秋。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷804_9 </em></strong></font><font
face="黑体" color="#800080"> </font><font size="4" color="#800080" face="宋体">【情书（一作书情寄李子安）】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">饮冰食檗志无功，晋水壶关在梦中。秦镜欲分愁堕鹊，<BR>
</font></big>
<font color="#400080">舜琴将弄怨飞鸿。井边桐叶鸣秋雨，窗下银灯暗晓风。<BR>
</font></big>
<font color="#400080">书信茫茫何处问，持竿尽日碧江空。<BR>
<P><big><font size="3" face="黑体" color="#000080"><strong><em>&nbsp;&nbsp; 卷804_10 </em></strong></font><font
face="黑体" color="#800080"> </font><font size="4" color="#800080" face="宋体">【闺怨】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">蘼芜盈手泣斜晖，闻道邻家夫婿归。别日南鸿才北去，<BR>
</font></big>
<font color="#400080">今朝北雁又南飞。春来秋去相思在，秋去春来信息稀。<BR>
</font></big>
<font color="#400080">扃闭朱门人不到，砧声何事透罗帏。<BR>
<P><big><font size="3" face="黑体" color="#000080"><strong><em>&nbsp;&nbsp; 卷804_11 </em></strong></font><font
face="黑体" color="#800080"> </font><font size="4" color="#800080" face="宋体">【春情寄子安】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">山路欹斜石磴危，不愁行苦苦相思。冰销远涧怜清韵，<BR>
</font></big>
<font color="#400080">雪远寒峰想玉姿。莫听凡歌春病酒，休招闲客夜贪棋。<BR>
</font></big>
<font color="#400080">如松匪石盟长在，比翼连襟会肯迟。虽恨独行冬尽日，<BR>
</font></big>
<font color="#400080">终期相见月圆时。别君何物堪持赠，泪落晴光一首诗。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_12 </em></strong></font><font
face="黑体" color="#800080"> </font><font size="4" color="#800080" face="宋体">【打球作】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">坚圆净滑一星流，月杖争敲未拟休。无滞碍时从拨弄，<BR>
</font></big>
<font color="#400080">有遮栏处任钩留。不辞宛转长随手，却恐相将不到头。<BR>
</font></big>
<font color="#400080">毕竟入门应始了，愿君争取最前筹。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_13 </em></strong></font><font
face="黑体" color="#800080"> </font><font size="4" color="#800080" face="宋体">【暮春有感寄友人】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">莺语惊残梦，轻妆改泪容。竹阴初月薄，江静晚烟浓。<BR>
</font></big>
<font color="#400080">湿觜衔泥燕，香须采蕊蜂。独怜无限思，吟罢亚枝松。<br>
<P><big><font size="3" face="黑体" color="#000080"><strong><em>&nbsp;&nbsp; 卷804_14 </em></strong></font><font
face="黑体" color="#800080"> </font><font size="4" color="#800080" face="宋体">【冬夜寄温飞卿】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">苦思搜诗灯下吟，不眠长夜怕寒衾。满庭木叶愁风起，<BR>
</font></big>
<font color="#400080">透幌纱窗惜月沈。疏散未闲终遂愿，盛衰空见本来心。<BR>
</font></big>
<font color="#400080">幽栖莫定梧桐处，暮雀啾啾空绕林。<BR>
<P><big><font size="3" face="黑体" color="#000080"><strong><em>&nbsp;&nbsp; 卷804_15 </em></strong></font><font
face="黑体" color="#800080"> </font><font size="4" color="#800080" face="宋体">【酬李郢夏日钓鱼回见示】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">住处虽同巷，经年不一过。清词劝旧女，香桂折新柯。<BR>
</font></big>
<font color="#400080">道性欺冰雪，禅心笑绮罗。迹登霄汉上，无路接烟波。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_16 </em></strong></font><font
face="黑体" color="#800080"> </font><font size="4" color="#800080" face="宋体">【次韵西邻新居兼乞酒】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">一首诗来百度吟，新情字字又声金。西看已有登垣意，<BR>
</font></big>
<font color="#400080">远望能无化石心。河汉期赊空极目，潇湘梦断罢调琴。<BR>
</font></big>
<font color="#400080">况逢寒节添乡思，叔夜佳醪莫独斟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_17 </em></strong></font><font
face="黑体" color="#800080"> </font><font size="4" color="#800080" face="宋体">【和友人次韵】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">何事能销旅馆愁，红笺开处见银钩。蓬山雨洒千峰小，<BR>
</font></big>
<font color="#400080">O谷风吹万叶秋。字字朝看轻碧玉，篇篇夜诵在衾n。<BR>
</font></big>
<font color="#400080">欲将香匣收藏却，且惜时吟在手头。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_18 </em></strong></font><font
face="黑体" color="#800080"> </font><font size="4" color="#800080" face="宋体">【和新及第悼亡诗二首】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">仙籍人间不久留，片时已过十经秋。鸳鸯帐下香犹暖，<BR>
</font></big>
<font color="#400080">鹦鹉笼中语未休。朝露缀花如脸恨，晚风欹柳似眉愁。<BR>
</font></big>
<font color="#400080">彩云一去无消息，潘岳多情欲白头。<br><BR>
<font color="#400080">一枝月桂和烟秀，万树江桃带雨红。<br>且醉尊前休怅望，古来悲乐与今同。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷804_19 </em></strong></font><font
face="黑体" color="#800080"> </font><font size="4" color="#800080" face="宋体">【游崇真观南楼，睹新及第题名处】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">云峰满目放春晴，历历银钩指下生。<br>自恨罗衣掩诗句，举头空羡榜中名。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷804_20 </em></strong></font><font
face="黑体" color="#800080"> </font><font size="4" color="#800080" face="宋体">【愁思】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">落叶纷纷暮雨和，朱丝独抚自清歌。放情休恨无心友，<BR>
</font></big>
<font color="#400080">养性空抛苦海波。长者车音门外有，道家书卷枕前多。<BR>
</font></big>
<font color="#400080">布衣终作云霄客，绿水青山时一过。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_21 </em></strong></font><font
face="黑体" color="#800080"> </font><font size="4" color="#800080" face="宋体">【秋怨】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">自叹多情是足愁，况当风月满庭秋。<br>洞房偏与更声近，夜夜灯前欲白头。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷804_22 </em></strong></font><font
face="黑体" color="#800080"> </font><font size="4" color="#800080" face="宋体">【江行】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">大江横抱武昌斜，鹦鹉洲前户万家。<br>画舸春眠朝未足，梦为蝴蝶也寻花。<br>
<br>
<font color="#400080">烟花已入鸬鹚港，画舸犹沿鹦鹉洲。<br>醉卧醒吟都不觉，今朝惊在汉江头。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷804_23 </em></strong></font><font
face="黑体" color="#800080"> </font><font size="4" color="#800080" face="宋体">【闻李端公垂钓回寄赠】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">无限荷香染暑衣，阮郎何处弄船归。<br>自惭不及鸳鸯侣，犹得双双近钓矶。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷804_24 </em></strong></font><font
face="黑体" color="#800080"> </font><font size="4" color="#800080" face="宋体">【题任处士创资福寺】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">幽人创奇境，游客驻行程。粉壁空留字，莲宫未有名。<BR>
</font></big>
<font color="#400080">凿池泉自出，开径草重生。百尺金轮阁，当川豁眼明。<br>
<P><big><font size="3" face="黑体" color="#000080"><strong><em>&nbsp;&nbsp; 卷804_25 </em></strong></font><font
face="黑体" color="#800080"> </font><font size="4" color="#800080" face="宋体">【题隐雾亭】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">春花秋月入诗篇，白日清宵是散仙。<br>空卷珠帘不曾下，长移一榻对山眠。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷804_26 </em></strong></font><font
face="黑体" color="#800080"> </font><font size="4" color="#800080" face="宋体">【重阳阻雨】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">满庭黄菊篱边拆，两朵芙蓉镜里开。<br>落帽台前风雨阻，不知何处醉金杯。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷804_27 </em></strong></font><font
face="黑体" color="#800080"> </font><font size="4" color="#800080" face="宋体">【早秋】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">嫩菊含新彩，远山闲夕烟。凉风惊绿树，清韵入朱弦。<BR>
</font></big>
<font color="#400080">思妇机中锦，征人塞外天。雁飞鱼在水，书信若为传。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_28 </em></strong></font><font
face="黑体" color="#800080"> </font><font size="4" color="#800080" face="宋体">【感怀寄人】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">恨寄朱弦上，含情意不任。早知云雨会，未起蕙兰心。<BR>
</font></big>
<font color="#400080">灼灼桃兼李，无妨国士寻。苍苍松与桂，仍羡世人钦。<BR>
</font></big>
<font color="#400080">月色苔阶净，歌声竹院深。门前红叶地，不扫待知音。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_29 </em></strong></font><font
face="黑体" color="#800080"> </font><font size="4" color="#800080" face="宋体">【期友人阻雨不至】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">雁鱼空有信，鸡黍恨无期。闭户方笼月，褰帘已散丝。<BR>
</font></big>
<font color="#400080">近泉鸣砌畔，远浪涨江湄。乡思悲秋客，愁吟五字诗。
<P><big><font size="3" face="黑体" color="#000080"><strong><em>&nbsp;&nbsp; 卷804_30 </em></strong></font><font
face="黑体" color="#800080"> </font><font size="4" color="#800080" face="宋体">【访赵炼师不遇】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">何处同仙侣，青衣独在家。暖炉留煮药，邻院为煎茶。<BR>
</font></big>
<font color="#400080">画壁灯光暗，幡竿日影斜。殷勤重回首，墙外数枝花。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_31 </em></strong></font><font
face="黑体" color="#800080"> </font><font size="4" color="#800080" face="宋体">【遣怀】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">闲散身无事，风光独自游。断云江上月，解缆海中舟。<BR>
</font></big>
<font color="#400080">琴弄萧梁寺，诗吟庾亮楼。丛篁堪作伴，片石好为俦。<BR>
</font></big>
<font color="#400080">燕雀徒为贵，金银志不求。满杯春酒绿，对月夜窗幽。<BR>
</font></big>
<font color="#400080">绕砌澄清沼，抽簪映细流。卧床书册遍，半醉起梳头。
<P><big><font size="3" face="黑体" color="#000080"><strong><em>&nbsp;&nbsp; 卷804_32 </em></strong></font><font
face="黑体" color="#800080"> </font><font size="4" color="#800080" face="宋体">【寄飞卿】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">阶砌乱蛩鸣，庭柯烟露清。月中邻乐响，楼上远山明。<BR>
</font></big>
<font color="#400080">珍簟凉风著，瑶琴寄恨生。嵇君懒书札，底物慰秋情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_33 </em></strong></font><font
face="黑体" color="#800080"> </font><font size="4" color="#800080" face="宋体">【过鄂州】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">柳拂兰桡花满枝，石城城下暮帆迟。折牌峰上三闾墓，<BR>
</font></big>
<font color="#400080">远火山头五马旗。白雪调高题旧寺，阳春歌在换新词。<BR>
</font></big>
<font color="#400080">莫愁魂逐清江去，空使行人万首诗。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_34 </em></strong></font><font
face="黑体" color="#800080"> </font><font size="4" color="#800080" face="宋体">【夏日山居】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">移得仙居此地来，花丛自遍不曾栽。庭前亚树张衣桁，<BR>
</font></big>
<font color="#400080">坐上新泉泛酒杯。轩槛暗传深竹径，绮罗长拥乱书堆。<BR>
</font></big>
<font color="#400080">闲乘画舫吟明月，信任轻风吹却回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_35 </em></strong></font><font
face="黑体" color="#800080"> </font><font size="4" color="#800080" face="宋体">【暮春即事】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">深巷穷门少侣俦，阮郎唯有梦中留。香飘罗绮谁家席，<BR>
</font></big>
<font color="#400080">风送歌声何处楼。街近鼓鼙喧晓睡，庭闲鹊语乱春愁。<BR>
</font></big>
<font color="#400080">安能追逐人间事，万里身同不系舟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_36 </em></strong></font><font
face="黑体" color="#800080"> </font><font size="4" color="#800080" face="宋体">【代人悼亡】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">曾睹夭桃想玉姿，带风杨柳认蛾眉。珠归龙窟知谁见，<BR>
</font></big>
<font color="#400080">镜在鸾台话向谁。从此梦悲烟雨夜，不堪吟苦寂寥时。<BR>
</font></big>
<font color="#400080">西山日落东山月，恨想无因有了期。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_37 </em></strong></font><font
face="黑体" color="#800080"> </font><font size="4" color="#800080" face="宋体">【和人】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">茫茫九陌无知己，暮去朝来典绣衣。宝匣镜昏蝉鬓乱，<BR>
</font></big>
<font color="#400080">博山炉暖麝烟微。多情公子春留句，少思文君昼掩扉。<BR>
</font></big>
<font color="#400080">莫惜羊车频列载，柳丝梅绽正芳菲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_38 </em></strong></font><font
face="黑体" color="#800080"> </font><font size="4" color="#800080" face="宋体">【隔汉江寄子安】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">江南江北愁望，相思相忆空吟。鸳鸯暖卧沙浦，<BR>
</font></big>
<font color="#400080">闲飞橘林。烟里歌声隐隐，渡头月色沈沈。<BR>
</font></big>
<font color="#400080">含情咫尺千里，况听家家远砧。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_39 </em></strong></font><font
face="黑体" color="#800080"> </font><font size="4" color="#800080" face="宋体">【寓言】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">红桃处处春色，碧柳家家月明。楼上新妆待夜，<BR>
</font></big>
<font color="#400080">闺中独坐含情。芙蓉月下鱼戏，EX天边雀声。<BR>
</font></big>
<font color="#400080">人世悲欢一梦，如何得作双成。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_40 </em></strong></font><font
face="黑体" color="#800080"> </font><font size="4" color="#800080" face="宋体">【江陵愁望寄子安】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">枫叶千枝复万枝，江桥掩映暮帆迟。<br>忆君心似西江水，日夜东流无歇时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷804_41 </em></strong></font><font
face="黑体" color="#800080"> </font><font size="4" color="#800080" face="宋体">【寄子安】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">醉别千卮不浣愁，离肠百结解无由。蕙兰销歇归春圃，<BR>
</font></big>
<font color="#400080">杨柳东西绊客舟。聚散已悲云不定，恩情须学水长流。<BR>
</font></big>
<font color="#400080">有花时节知难遇，未肯厌厌醉玉楼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_42 </em></strong></font><font
face="黑体" color="#800080"> </font><font size="4" color="#800080" face="宋体">【送别】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">秦楼几夜惬心期，不料仙郎有别离。<br>睡觉莫言云去处，残灯一盏野蛾飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷804_43 </em></strong></font><font
face="黑体" color="#800080"> </font><font size="4" color="#800080" face="宋体">【迎李近仁员外】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">今日喜时闻喜鹊，昨宵灯下拜灯花。<br>焚香出户迎潘岳，不羡牵牛织女家。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷804_44 </em></strong></font><font
face="黑体" color="#800080"> </font><font size="4" color="#800080" face="宋体">【送别】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">水柔逐器知难定，云出无心肯再归。<br>惆怅春风楚江暮，鸳鸯一只失群飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷804_45 </em></strong></font><font
face="黑体" color="#800080"> </font><font size="4" color="#800080" face="宋体">【左名场自泽州至京，使人传语】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">闲居作赋几年愁，王屋山前是旧游。诗咏东西千嶂乱，<BR>
</font></big>
<font color="#400080">马随南北一泉流。曾陪雨夜同欢席，别后花时独上楼。<BR>
</font></big>
<font color="#400080">忽喜扣门传语至，为怜邻巷小房幽。相如琴罢朱弦断，<BR>
</font></big>
<font color="#400080">双燕巢分白露秋。莫倦蓬门时一访，每春忙在曲江头。
<P><big><font size="3" face="黑体" color="#000080"><strong><em>&nbsp;&nbsp; 卷804_46 </em></strong></font><font
face="黑体" color="#800080"> </font><font size="4" color="#800080" face="宋体">【和人次韵】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">喧喧朱紫杂人寰，独自清吟日色间。何事玉郎搜藻思，<BR>
</font></big>
<font color="#400080">忽将琼韵扣柴关。白花发咏惭称谢，僻巷深居谬学颜。<BR>
</font></big>
<font color="#400080">不用多情欲相见，松萝高处是前山。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_47 </em></strong></font><font
face="黑体" color="#800080"> </font><font size="4" color="#800080" face="宋体">【光、威、裒姊妹三人少孤而始妍乃有是作…因次其韵】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">昔闻南国容华少，今日东邻姊妹三。妆阁相看鹦鹉赋，<BR>
</font></big>
<font color="#400080">碧窗应绣凤凰衫。红芳满院参差折，绿醑盈杯次第衔。<BR>
</font></big>
<font color="#400080">恐向瑶池曾作女，谪来尘世未为男。文姬有貌终堪比，<BR>
</font></big>
<font color="#400080">西子无言我更惭。一曲艳歌琴杳杳，四弦轻拨语喃喃。<BR>
</font></big>
<font color="#400080">当台竞斗青丝发，对月争夸白玉簪。小有洞中松露滴，<BR>
</font></big>
<font color="#400080">大罗天上柳烟含。但能为雨心长在，不怕吹箫事未谙。<BR>
</font></big>
<font color="#400080">阿母几嗔花下语，潘郎曾向梦中参。暂持清句魂犹断，<BR>
</font></big>
<font color="#400080">若睹红颜死亦甘。怅望佳人何处在，行云归北又归南。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷804_48 </em></strong></font><font
face="黑体" color="#800080"> </font><font size="4" color="#800080" face="宋体">【折杨柳】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">朝朝送别泣花钿，折尽春风杨柳烟。<br>愿得西山无树木，免教人作泪悬悬。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷804_49 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1765.htm" target="_blank"></font><font size="3" color="#0080FF"><font face="黑体">鱼玄机</font></a></big> 
<br>
</font><br>
<font color="#400080">焚香登玉坛，端简礼金阙。<BR>
<font color="#400080">明月照幽隙，清风开短襟。（《狱中作》）<BR>
<font color="#400080">绮陌春望远，瑶徽春兴多。<br><BR>
<font color="#400080">殷勤不得语，红泪一双流。<br><BR>
<font color="#400080">云情自郁争同梦，仙貌长芳又胜花。（以上俱见《纪事》）<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
