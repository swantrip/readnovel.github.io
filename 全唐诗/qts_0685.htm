<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百八十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百八十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷685_1 </em></strong></font><font
face="黑体" color="#800080"> </font><font size="4" color="#800080" face="宋体">【花村六韵】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">地胜非离郭，花深故号村。已怜梁雪重，仍愧楚云繁。<BR>
</font></big>
<font color="#400080">山近当吟冷，泉高入梦喧。依稀小有洞，邂逅武陵源。<BR>
</font></big>
<font color="#400080">月好频移座，风轻莫闭门。流莺更多思，百啭待黄昏。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷685_2 </em></strong></font><font
face="黑体" color="#800080"> </font><font size="4" color="#800080" face="宋体">【赋雪十韵】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">雨冻轻轻下，风干淅淅吹。喜胜花发处，惊似客来时。<BR>
</font></big>
<font color="#400080">河静胶行棹，岩空响折枝。终无鹧鸪识，先有Wo知。<BR>
</font></big>
<font color="#400080">马势晨争急，雕声晚更饥。替霜严柏署，藏月上龙墀。<BR>
</font></big>
<font color="#400080">百尺楼堪倚，千钱酒要追。朝归紫阁早，漏出建章迟。<BR>
</font></big>
<font color="#400080">腊候何曾爽，春工是所资。遥知故溪柳，排比万条丝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷685_3 </em></strong></font><font
face="黑体" color="#800080"> </font><font size="4" color="#800080" face="宋体">【溪边】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">溪边花满枝，百鸟带香飞。下有一白鹭，日斜翘石矶。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷685_4 </em></strong></font><font
face="黑体" color="#800080"> </font><font size="4" color="#800080" face="宋体">【长安逢故人】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">岁暮长安客，相逢酒一杯。眼前闲事静，心里故山来。<BR>
</font></big>
<font color="#400080">池影含新草，林芳动早梅。如何不归去，霜鬓共风埃。
<P><big><font size="3" face="黑体" color="#000080"><strong><em>&nbsp;&nbsp; 卷685_5 </em></strong></font><font
face="黑体" color="#800080"> </font><font size="4" color="#800080" face="宋体">【雨夜】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">旅夕那禁雨，梅天已思秋。未明孤枕倦，相吊一灯愁。<BR>
</font></big>
<font color="#400080">有恋惭沧海，无机奈白头。何人得浓睡，溪上钓鱼舟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷685_6 </em></strong></font><font
face="黑体" color="#800080"> </font><font size="4" color="#800080" face="宋体">【旅中送迁客】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">天南不可去，君去吊灵均。落日青山路，秋风白发人。<BR>
</font></big>
<font color="#400080">言危无继者，道在有明神。满目尽胡越，平生何处陈。<br>
<P><big><font size="3" face="黑体" color="#000080"><strong><em>&nbsp;&nbsp; 卷685_7 </em></strong></font><font
face="黑体" color="#800080"> </font><font size="4" color="#800080" face="宋体">【寄尚颜师】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">僧中难得静，静得是吾师。到阙不求紫，归山只爱诗。<BR>
</font></big>
<font color="#400080">临风翘雪足，向日剃霜髭。自叹眠漳久，双林动所思。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷685_8 </em></strong></font><font
face="黑体" color="#800080"> </font><font size="4" color="#800080" face="宋体">【微雨】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">天青织未遍，风急舞难成。粉重低飞蝶，黄沈不语莺。<BR>
</font></big>
<font color="#400080">自随春霭乱，还放夕阳明。惆怅池塘上，荷珠点点倾。
<P><big><font size="3" face="黑体" color="#000080"><strong><em>&nbsp;&nbsp; 卷685_9 </em></strong></font><font
face="黑体" color="#800080"> </font><font size="4" color="#800080" face="宋体">【送广利大师东归】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">紫殿久沾恩，东归过海门。浮荣知是梦，轻别肯销魂。<BR>
</font></big>
<font color="#400080">明发先晨鸟，寒栖入暝猿。蕺山如重到，应老旧云根。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷685_10 </em></strong></font><font
face="黑体" color="#800080"> </font><font size="4" color="#800080" face="宋体">【关东献兵部刘员外】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">昨夜星辰动，仙郎近汉关。玳筵吟雪罢，锦帐押春还。<BR>
</font></big>
<font color="#400080">已到青云上，应栖绛圃间。临邛有词赋，一为奏天颜。<br>
<P><big><font size="3" face="黑体" color="#000080"><strong><em>&nbsp;&nbsp; 卷685_11 </em></strong></font><font
face="黑体" color="#800080"> </font><font size="4" color="#800080" face="宋体">【途次淮口】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">寒流万派碧，南渡见烟光。人向隋宫近，山盘楚塞长。<BR>
</font></big>
<font color="#400080">有村皆绿暗，无径不红芳。已带伤春病，如何更异乡。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷685_12 </em></strong></font><font
face="黑体" color="#800080"> </font><font size="4" color="#800080" face="宋体">【咏柳】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">自与莺为地，不教花作媒。细应和雨断，轻只爱风裁。<BR>
</font></big>
<font color="#400080">好拂锦步障，莫遮铜雀台。灞陵千万树，日暮别离回。
<P><big><font size="3" face="黑体" color="#000080"><strong><em>&nbsp;&nbsp; 卷685_13 </em></strong></font><font
face="黑体" color="#800080"> </font><font size="4" color="#800080" face="宋体">【武牢关遇雨】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">泽春关路迥，暮雨细霏霏。带雾昏河浪，和尘重客衣。<BR>
</font></big>
<font color="#400080">望中迷去骑，愁里乱斜晖。惆怅家山远，溟蒙湿翠微。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷685_14 </em></strong></font><font
face="黑体" color="#800080"> </font><font size="4" color="#800080" face="宋体">【春寒】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">固教梅忍落，体与杏藏娇。已过冬疑剩，将来暖未饶。<BR>
</font></big>
<font color="#400080">玉阶残雪在，罗荐暗魂销。莫问王孙事，烟芜正寂寥。<br>
<P><big><font size="3" face="黑体" color="#000080"><strong><em>&nbsp;&nbsp; 卷685_15 </em></strong></font><font
face="黑体" color="#800080"> </font><font size="4" color="#800080" face="宋体">【早发潼关】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">天边月初落，马上梦犹残。关树苍苍晓，玉阶澹澹寒。<BR>
</font></big>
<font color="#400080">宦游终自苦，身世静堪观。争似山中隐，和云枕碧湍。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷685_16 </em></strong></font><font
face="黑体" color="#800080"> </font><font size="4" color="#800080" face="宋体">【送策上人】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">昨来非有意，今去亦无心。阙下抛新院，江南指旧林。<BR>
</font></big>
<font color="#400080">瓶添新涧绿，笠卸晚峰阴。八字如相许，终辞尺组寻。
<P><big><font size="3" face="黑体" color="#000080"><strong><em>&nbsp;&nbsp; 卷685_17 </em></strong></font><font
face="黑体" color="#800080"> </font><font size="4" color="#800080" face="宋体">【和诸学士秋夕禁直偶雪】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">大华积秋雪，禁闱生夜寒。砚冰忧诏急，灯烬惜更残。<BR>
</font></big>
<font color="#400080">正遂攀稽愿，翻追访戴欢。更为三日约，高兴未将阑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷685_18 </em></strong></font><font
face="黑体" color="#800080"> </font><font size="4" color="#800080" face="宋体">【御沟十六韵】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">一水终南下，何年派作沟。穿城初北注，过苑却东流。<BR>
</font></big>
<font color="#400080">绕岸清波溢，连宫瑞气浮。去应涵凤沼，来必渗龙湫。<BR>
</font></big>
<font color="#400080">激石珠争碎，萦堤练不收。照花长乐曙，泛叶建章秋。<BR>
</font></big>
<font color="#400080">影炫金茎表，光摇绮陌头。旁沾画眉府，斜入教箫楼。<BR>
</font></big>
<font color="#400080">有雨难澄镜，无萍易掷钩。鼓宜尧女瑟，荡必蔡姬舟。<BR>
</font></big>
<font color="#400080">皋著通鸣鹤，津应接斗牛。回风还潋潋，和月更悠悠。<BR>
</font></big>
<font color="#400080">浅忆觞堪泛，深思杖可投。只怀泾合虑，不带陇分愁。<BR>
</font></big>
<font color="#400080">自有朝宗乐，曾无溃穴忧。不劳夸大汉，清渭贯神州。
<P><big><font size="3" face="黑体" color="#000080"><strong><em>&nbsp;&nbsp; 卷685_19 </em></strong></font><font
face="黑体" color="#800080"> </font><font size="4" color="#800080" face="宋体">【赴阙次留献荆南成相公三十韵】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">分阃兼文德，持衡有武功。荆南知独去，海内更谁同。<BR>
</font></big>
<font color="#400080">拔地孤峰秀，当天一鹗雄。云生五色笔，月吐六钧弓。<BR>
</font></big>
<font color="#400080">骨格凌秋耸，心源见底空。神清餐沆瀣，气逸饮洪鳌<BR>
</font></big>
<font color="#400080">临事成奇策，全身仗至忠。解鞍欺李广，煮弩笑臧洪。<BR>
</font></big>
<font color="#400080">往昔逢多难，来兹故统戎。卓旗云梦泽，扑火细腰宫。<BR>
</font></big>
<font color="#400080">铲土楼台构，连江雉堞笼。似平铺掌上，疑涌出壶中。<BR>
</font></big>
<font color="#400080">岂是劳人力，宁因役鬼工。本遗三户在，今匝万家通。<BR>
</font></big>
<font color="#400080">画舸横青雀，危樯列彩虹。席飞巫峡雨，袖拂宋亭风。<BR>
</font></big>
<font color="#400080">场广盘球子，池闲引钓筒。礼贤金璧贱，煦物雪霜融。<BR>
</font></big>
<font color="#400080">酒满梁尘动，棋残漏滴终。俭常资澹静，贵绝恃穹崇。<BR>
</font></big>
<font color="#400080">唯要臣诚显，那求帝渥隆。甘棠名异]，大树姓非冯。<BR>
</font></big>
<font color="#400080">自念为迁客，方谐谒上公。痛知遭止棘，频叹委飘蓬。<BR>
</font></big>
<font color="#400080">借宅诛茅绿，分镏杆诤臁Ｖ徊蜒喙菔，宁觉阮途穷。<BR>
</font></big>
<font color="#400080">涣汗沾明主，沧浪别钓翁。去曾忧塞马，归欲逐边鸿。<BR>
</font></big>
<font color="#400080">积感深于海，衔恩重极嵩。行行柳门路，回首下离东。
<P><big><font size="3" face="黑体" color="#000080"><strong><em>&nbsp;&nbsp; 卷685_20 </em></strong></font><font
face="黑体" color="#800080"> </font><font size="4" color="#800080" face="宋体">【三峰府内矮柏十韵】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">擢秀依黄阁，移根自碧岑。周围虽合抱，直上岂盈寻。<BR>
</font></big>
<font color="#400080">远砌行窥顶，当庭坐庇阴。短堪惊众木，高已让他林。<BR>
</font></big>
<font color="#400080">日转无长影，风回有细音。不容萝茑附，只耐雪霜侵。<BR>
</font></big>
<font color="#400080">玉帐笼应匝，牙旗倚更禁。叶低宜拂席，枝易抽簪。<BR>
</font></big>
<font color="#400080">绿涧支离久，朱门掩映深。何须一千丈，方有岁寒心。<br>
<P><big><font size="3" face="黑体" color="#000080"><strong><em>&nbsp;&nbsp; 卷685_21 </em></strong></font><font
face="黑体" color="#800080"> </font><font size="4" color="#800080" face="宋体">【雪十韵】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">洒密蔽璇穹，霏霏杳莫穷。迟于雨到地，疾甚絮随风。<BR>
</font></big>
<font color="#400080">四野苍茫际，千家晃朗中。夜迷三绕鹊，昼断一行鸿。<BR>
</font></big>
<font color="#400080">结片飞琼树，栽花点蕊宫。壅应边尽北，填合海无东。<BR>
</font></big>
<font color="#400080">高爱危峰积，低愁暖气融。月交都浩渺，日射更玲珑。<BR>
</font></big>
<font color="#400080">送腊辞寒律，迎春入旧丛。自怜曾末至，聊复赋玄功。
<P><big><font size="3" face="黑体" color="#000080"><strong><em>&nbsp;&nbsp; 卷685_22 </em></strong></font><font
face="黑体" color="#800080"> </font><font size="4" color="#800080" face="宋体">【和睦州卢中丞题茅堂十韵】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">有士当今重，忘情自古稀。独开青嶂路，闲掩白云扉。<BR>
</font></big>
<font color="#400080">石累千层险，泉分一带微。栋危猿竞下，檐回鸟争归。<BR>
</font></big>
<font color="#400080">烟冷茶铛静，波香兰舸飞。好移钟阜蓼，莫种首阳薇。<BR>
</font></big>
<font color="#400080">树密含轻雾，川空漾薄晖。芝泥看只捧，蕙带且休围。<BR>
</font></big>
<font color="#400080">东郭邻穿履，西林近衲衣。琼瑶一百字，千古见清机。<br>
<P><big><font size="3" face="黑体" color="#000080"><strong><em>&nbsp;&nbsp; 卷685_23 </em></strong></font><font
face="黑体" color="#800080"> </font><font size="4" color="#800080" face="宋体">【奉和御制六韵】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">天晓密云开，亭亭翠葆来。芰荷笼水殿，杨柳蔽风台。<BR>
</font></big>
<font color="#400080">恩洽三时雨，欢腾万岁雷。日华偏照御，星彩迥分台。<BR>
</font></big>
<font color="#400080">苇岸萦仙棹，莲峰倒玉杯。独惭歌圣德，不是侍臣才。<br>
<P><big><font size="3" face="黑体" color="#000080"><strong><em>&nbsp;&nbsp; 卷685_24 </em></strong></font><font
face="黑体" color="#800080"> </font><font size="4" color="#800080" face="宋体">【败帘六韵】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">有客编来久，弥年断不收。不堪风作候，岂复燕为雠。<BR>
</font></big>
<font color="#400080">尽见三重阁，难迷百尺楼。伴灯微掩梦，兼扇劣遮羞。<BR>
</font></big>
<font color="#400080">零落亡珠缀，殷勤谢玉钩。凉宵何必卷，月自入轩流。<br>
<P><big><font size="3" face="黑体" color="#000080"><strong><em>&nbsp;&nbsp; 卷685_25 </em></strong></font><font
face="黑体" color="#800080"> </font><font size="4" color="#800080" face="宋体">【玉堂种竹六韵】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">当砌植檀栾，浓阴五月寒。引风穿玉牖，摇露滴金盘。<BR>
</font></big>
<font color="#400080">有韵和宫漏，无香杂畹兰。地疑云锁易，日近雪封难。<BR>
</font></big>
<font color="#400080">静称围棋会，闲宜阁笔看。他年终结实，不羡树栖鸾。<br>
<P><big><font size="3" face="黑体" color="#000080"><strong><em>&nbsp;&nbsp; 卷685_26 </em></strong></font><font
face="黑体" color="#800080"> </font><font size="4" color="#800080" face="宋体">【和韩致光侍郎无题三首十四韵】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">珠佩元消暑，犀簪自辟尘。掩灯容燕宿，开镜待鸡晨。<BR>
</font></big>
<font color="#400080">去懒都忘旧，来多未厌新。每逢忧是梦，长忆故延真。<BR>
</font></big>
<font color="#400080">杏小双圆压，山浓两点埂Ｊ菽咽けΥ，轻欲驭飙轮。<BR>
</font></big>
<font color="#400080">篦凤金雕翼，钗鱼玉镂鳞。月明无睡夜，花落断肠春。<BR>
</font></big>
<font color="#400080">解舞何须楚，能筝可在秦。怯探同海底，稀遇极天津。<BR>
</font></big>
<font color="#400080">绿柰攀宫艳，青梅弄岭珍。管纤银字咽，梭密锦书匀。<BR>
</font></big>
<font color="#400080">厌胜还随俗，无疑不避人。可怜三五夕，妩媚善为邻。<br>
<font color="#400080">舞转轻轻雪，歌霏漠漠尘。漫游多卜夜，慵起不知晨。<BR>
</font></big>
<font color="#400080">玉箸和妆`，金莲逐步新。凤笙追北里，鹤驭访南真。<BR>
</font></big>
<font color="#400080">有恨都无语，非愁亦有埂Ｏ酚过蚌浦，飞合入蟾轮。<BR>
</font></big>
<font color="#400080">杯样成言鸟，梳文解卧鳞。逢迎大堤晚，离别洞庭春。<BR>
</font></big>
<font color="#400080">似玉曾夸赵，如云不让秦。锦收花上露，珠引月中津。<BR>
</font></big>
<font color="#400080">木为连枝贵，禽因比翼珍。万峰酥点薄，五色绣妆匀。<BR>
</font></big>
<font color="#400080">獭髓求鱼客，鲛绡托海人。寸肠谁与达，洞府四无邻。<BR><BR>
<font color="#400080">绮阁临初日，铜台拂暗尘。鸸偏报晓，乌惯惊晨。<BR>
</font></big>
<font color="#400080">鱼网裁书数，d弦上曲新。病多疑厄重，语切见心真。<BR>
</font></big>
<font color="#400080">子母钱征笑，西南月借埂５芬孪佣黎疲分袂怨双轮。<BR>
</font></big>
<font color="#400080">贝叶教丹觜，金刀寄赤鳞。卷帘吟塞雪，飞楫渡江春。<BR>
</font></big>
<font color="#400080">解织宜名蕙，能歌合姓秦。眼穿回雁岭，魂断饮牛津。<BR>
</font></big>
<font color="#400080">药自偷来绝，香从窃去珍。茗煎云沫聚，药种玉苗匀。<BR>
</font></big>
<font color="#400080">草密应迷客，花繁好避人。长干足风雨，遥夜与谁邻。
<P><big><font size="3" face="黑体" color="#000080"><strong><em>&nbsp;&nbsp; 卷685_27 </em></strong></font><font
face="黑体" color="#800080"> </font><font size="4" color="#800080" face="宋体">【倒次元韵】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">南陌来寻伴，东城去卜邻。生憎无赖客，死忆有情人。<BR>
</font></big>
<font color="#400080">似束腰支细，如描发彩匀。黄鹂裁帽贵，紫燕刻钗珍。<BR>
</font></big>
<font color="#400080">身近从淄右，家元接观津。雨台谁属楚，花洞不知秦。<BR>
</font></big>
<font color="#400080">泪滴空床冷，妆浓满镜春。枕凉欹琥珀，簟洁展麒麟。<BR>
</font></big>
<font color="#400080">茂苑廊千步，昭阳扇九轮。阳城迷处笑，京兆画时埂<BR>
</font></big>
<font color="#400080">鱼子封笺短，蝇头学字真。易判期已远，难讳事还新。<BR>
</font></big>
<font color="#400080">艇子愁冲夜，骊驹怕拂晨。如何断岐路，免得见行尘。
<P><big><font size="3" face="黑体" color="#000080"><strong><em>&nbsp;&nbsp; 卷685_28 </em></strong></font><font
face="黑体" color="#800080"> </font><font size="4" color="#800080" face="宋体">【个人三十韵】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">袅袅复盈盈，何年坠玉京。见人还道姓，羞客不称名。<BR>
</font></big>
<font color="#400080">故事谙金谷，新居近石城。脸横秋水溢，眉拂远山晴。<BR>
</font></big>
<font color="#400080">粉薄涂云母，簪寒d水晶。催来两桨送，怕起五丝萦。<BR>
</font></big>
<font color="#400080">髻学盘桓绾，床依宛转成。博山凝雾重，油壁隐车轻。<BR>
</font></big>
<font color="#400080">额点梅花样，心通棘刺情。搔头邀顾遇，约指到平生。<BR>
</font></big>
<font color="#400080">鱼网徐徐襞，螺卮浅浅倾。芙蓉褥已展，豆蔻水休更。<BR>
</font></big>
<font color="#400080">赵女怜胶腻，丁娘爱烛明。炷香龙荐脑，辟魇虎输精。<BR>
</font></big>
<font color="#400080">管咽参差韵，弦嘈\声。花残春寂寂，月落漏丁丁。<BR>
</font></big>
<font color="#400080">柳絮联章敏，椒花属思清。剪罗成彩字，销蜡脱珠缨。<BR>
</font></big>
<font color="#400080">邂逅当投，艰难莫拊楹。熨来身热定，舐得面痕平。<BR>
</font></big>
<font color="#400080">匣镜金螭怒，帘旌绣兽狞。颈长堪鹤并，腰细任蜂争。<BR>
</font></big>
<font color="#400080">滴泪泉饶竭，论心石未贞。必双成凤去，岂独化蝉鸣。<BR>
</font></big>
<font color="#400080">书远肠空断，楼高胆易惊。数钱红带结，斗草`裙盛。<BR>
</font></big>
<font color="#400080">袂柳阑干小，侵波略昂帷Ｒ钩钜＜难悖晓梦半和莺。<BR>
</font></big>
<font color="#400080">翼只思鹣比，根长羡藕并。可怜衣带缓，休赋重行行。
<P><big><font size="3" face="黑体" color="#000080"><strong><em>&nbsp;&nbsp; 卷685_29 </em></strong></font><font
face="黑体" color="#800080"> </font><font size="4" color="#800080" face="宋体">【即席十韵】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">住处方窥宋，平生未嫁卢。暖金轻铸骨，寒玉细凝肤。<BR>
</font></big>
<font color="#400080">妒蝶长成伴，伤鸾耐得孤。城堪迷下蔡，台合上姑苏。<BR>
</font></big>
<font color="#400080">弄眼难降柳，含茸欲斗蒲。生凉云母扇，直夜博山炉。<BR>
</font></big>
<font color="#400080">翡翠交妆镜，鸳鸯入画图。无心同石转，有泪约泉枯。<BR>
</font></big>
<font color="#400080">猿渴应须见，鹰饥只待呼。银河正清浅，霓节过来无。<br>
<P><big><font size="3" face="黑体" color="#000080"><strong><em>&nbsp;&nbsp; 卷685_30 </em></strong></font><font
face="黑体" color="#800080"> </font><font size="4" color="#800080" face="宋体">【追咏棠梨花十韵】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">蜀地从来胜，棠梨第一花。更应无软弱，别自有妍华。<BR>
</font></big>
<font color="#400080">不贵绡为雾，难降绮作霞。移须归紫府，驻合饵丹砂。<BR>
</font></big>
<font color="#400080">密映弹琴宅，深藏卖酒家。夜宜红蜡照，春称锦筵遮。<BR>
</font></big>
<font color="#400080">连庙魂栖望，飘江字绕巴。未饶酥点薄，兼妒雪飞斜。<BR>
</font></big>
<font color="#400080">旧赏三年断，新期万里赊。长安如种得，谁定牡丹夸。
<P><big><font size="3" face="黑体" color="#000080"><strong><em>&nbsp;&nbsp; 卷685_31 </em></strong></font><font
face="黑体" color="#800080"> </font><font size="4" color="#800080" face="宋体">【绵竹山四十韵】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">绵竹东西隅，千峰势相属。蜓苟巴，连延罗古蜀。<BR>
</font></big>
<font color="#400080">方者露圭角，尖者钻箭簇。引者蛾眉弯，敛者鸢肩缩。<BR>
</font></big>
<font color="#400080">尾Y青蛇盘，颈低玄兔伏。横来突若奔，直上森如束。<BR>
</font></big>
<font color="#400080">岁在作噩年，铜梁摇虿毒。相国京兆公，九命来作牧。<BR>
</font></big>
<font color="#400080">戎提虎仆毛，专奉狼头纛。行府寄精庐，开窗对林麓。<BR>
</font></big>
<font color="#400080">是时重阳后，天气旷清肃。兹山昏晓开，一一在人目。<BR>
</font></big>
<font color="#400080">霜空正寥，浓翠霏扑扑。披海出珊瑚，贴天堆碧玉。<BR>
</font></big>
<font color="#400080">俄然阴霾作，城郭才A。绝顶已凝雪，晃朗开红旭。<BR>
</font></big>
<font color="#400080">初疑昆仑下，夭矫龙衔烛。亦似蓬莱巅，金银台叠蹙。<BR>
</font></big>
<font color="#400080">紫霞或旁映，绮段铺繁褥。晚照忽斜笼，赤城差断续。<BR>
</font></big>
<font color="#400080">又如煮吴盐，万万盆初熟。又如濯楚练，千千匹未轴。<BR>
</font></big>
<font color="#400080">又如水晶宫，蛟螭结川渎。又如钟乳洞，电雷开岩谷。<BR>
</font></big>
<font color="#400080">丹青画不成，造化供难足。合有羽衣人，飘u曳烟躅。<BR>
</font></big>
<font color="#400080">合有五色禽，叫啸含仙曲。根虽限剑门，穴必通林屋。<BR>
</font></big>
<font color="#400080">方诸沧海隔，欲去忧沦覆。群玉缥缈间，未可量往复。<BR>
</font></big>
<font color="#400080">何如当此境，终朝旷遐瞩。往往草檄馀，吟哦思幽独。<BR>
</font></big>
<font color="#400080">早晚扫偾梗笳鼓迎畅毂。休飞霹雳车，罢系虾蟆木。<BR>
</font></big>
<font color="#400080">勒铭燕然山，万代垂芬郁。然后恣逍遥，独往群麋鹿。<BR>
</font></big>
<font color="#400080">不管安与危，不问荣与辱。但乐濠梁鱼，岂怨钟山鹄。<BR>
</font></big>
<font color="#400080">纫兰以围腰，采芝将实腹。石床须卧平，一任闲云触。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷685_32 </em></strong></font><font
face="黑体" color="#800080"> </font><font size="4" color="#800080" face="宋体">【祝风三十二韵】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">我有二顷田，长洲东百里。环涂为之区，积葑相连{。<BR>
</font></big>
<font color="#400080">松江流其旁，春夏多苦水。堤防苟不时，泛滥即无已。<BR>
</font></big>
<font color="#400080">粤余病眠久，而复家无峙。田峻不胜荒，农功皆废弛。<BR>
</font></big>
<font color="#400080">他稼已如云，我田方欲莳。四际上通波，兼之葭与苇。<BR>
</font></big>
<font color="#400080">是时立秋后，烟露浩凄矣。虽然遣毕功，萎约都无几。<BR>
</font></big>
<font color="#400080">如何海上风，连日从空起。似欲驱沧溟，来沃具区里。<BR>
</font></big>
<font color="#400080">噫嘻尔风师，吴中多豪士。锊止九年，一粒惜如死。<BR>
</font></big>
<font color="#400080">籴贱兼粜贵，凶年翻大喜。只是疲羸苦，才饥须易子。<BR>
</font></big>
<font color="#400080">余仍R轲者，进趋年二纪。秋不安一食，春不闲一晷。<BR>
</font></big>
<font color="#400080">肠回为多别，骨瘦因积毁。咳唾莫逢人，揶揄空睹鬼。<BR>
</font></big>
<font color="#400080">中又值干戈，遑遑常转徙。故隐茅山西，今来笠泽濉<BR>
</font></big>
<font color="#400080">荒者不复寻，葺者还有以。将正陶令巾，又盖姜肱被。<BR>
</font></big>
<font color="#400080">不敢务有馀，有馀必骄鄙。所期免假，假多惭耻。<BR>
</font></big>
<font color="#400080">骄鄙既不生，惭耻更能弭。自可致逍遥，无妨阅经史。<BR>
</font></big>
<font color="#400080">吁余将四十，满望只如此。干泽尚多难，学稼兹复尔。<BR>
</font></big>
<font color="#400080">穷达虽系命，祸福生所履。天不饥死余，飘风当自止。<br>
<P><big><font size="3" face="黑体" color="#000080"><strong><em>&nbsp;&nbsp; 卷685_33 </em></strong></font><font
face="黑体" color="#800080"> </font><font size="4" color="#800080" face="宋体">【金陵怀古】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">玉树声沉战舰收，万家冠盖入中州。<br>只应江令偏惆怅，头白归来是客游。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_34 </em></strong></font><font
face="黑体" color="#800080"> </font><font size="4" color="#800080" face="宋体">【凉思】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">松间小槛接波平，月淡烟沉暑气清。<br>半夜水禽栖不定，绿荷风动露珠倾。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_35 </em></strong></font><font
face="黑体" color="#800080"> </font><font size="4" color="#800080" face="宋体">【鲛绡】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">云供片段月供光，贫女寒机枉自忙。<br>莫道不蚕能致此，海边何事有扶桑。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_36 </em></strong></font><font
face="黑体" color="#800080"> </font><font size="4" color="#800080" face="宋体">【潮】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">暮去朝来无定期，桑田长被此声移。<br>蓬莱若探人间事，一日还应两度知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_37 </em></strong></font><font
face="黑体" color="#800080"> </font><font size="4" color="#800080" face="宋体">【忘忧花】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">繁红落尽始凄凉，直道忘忧也未忘。<br>数朵殷红似春在，春愁特此系人肠。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_38 </em></strong></font><font
face="黑体" color="#800080"> </font><font size="4" color="#800080" face="宋体">【忆街西所居】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">衡门一别梦难稀，人欲归时不得归。<br>长忆去年寒食夜，杏花零落雨霏霏。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_39 </em></strong></font><font
face="黑体" color="#800080"> </font><font size="4" color="#800080" face="宋体">【云】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">南北东西似客身，远峰高鸟自为邻。<br>清歌一曲犹能住，莫道无心胜得人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_40 </em></strong></font><font
face="黑体" color="#800080"> </font><font size="4" color="#800080" face="宋体">【华清宫四首】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">中原无鹿海无波，凤辇鸾旗出幸多。<br>今日故宫归寂寞，太平功业在山河。<br>
<br>
<font color="#400080">渔阳烽火照函关，玉辇匆匆下此山。<br>一曲羽衣听不尽，至今遗恨水潺潺。<br>
<br>
<font color="#400080">上皇銮辂重巡游，雨泪无言独倚楼。<br>惆怅眼前多少事，落花明月满宫秋。<br>
<br>
<font color="#400080">别殿和云锁翠微，太真遗像梦依依。<br>玉皇掩泪频惆怅，应叹僧繇彩笔飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_41 </em></strong></font><font
face="黑体" color="#800080"> </font><font size="4" color="#800080" face="宋体">【陈琳墓】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">冀州飞檄傲英雄，却把文辞事邺宫。<br>纵道笔端由我得，九泉何面见袁公。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_42 </em></strong></font><font
face="黑体" color="#800080"> </font><font size="4" color="#800080" face="宋体">【湖州朝阳楼】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">十二亭亭占晓光，隋家浪说有迷藏。<br>仲宣题尽平生恨，别处应难看屋梁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_43 </em></strong></font><font
face="黑体" color="#800080"> </font><font size="4" color="#800080" face="宋体">【卖花翁】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">和烟和露一丛花，担入宫城许史家。<br>惆怅东风无处说，不教闲地著春华。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_44 </em></strong></font><font
face="黑体" color="#800080"> </font><font size="4" color="#800080" face="宋体">【自讽】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">世路升沉合自安，故人何必苦相干。<br>涂穷始解东归去，莫过严光七里滩。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_45 </em></strong></font><font
face="黑体" color="#800080"> </font><font size="4" color="#800080" face="宋体">【送杜鹃花】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">春红始谢又秋红，息国亡来入楚宫。<br>应是蜀冤啼不尽，更凭颜色诉西风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_46 </em></strong></font><font
face="黑体" color="#800080"> </font><font size="4" color="#800080" face="宋体">【西京道中闻蛙】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">雨馀林外夕烟沉，忽有蛙声伴客吟。<br>莫怪闻时倍惆怅，稚圭蓬荜在山阴。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_47 </em></strong></font><font
face="黑体" color="#800080"> </font><font size="4" color="#800080" face="宋体">【情】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">依依脉脉两如何，细似轻丝渺似波。<br>月不长圆花易落，一生惆怅为伊多。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_48 </em></strong></font><font
face="黑体" color="#800080"> </font><font size="4" color="#800080" face="宋体">【送荆南从事之岳州】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">秋拂湖光一镜开，庾郎兰棹好徘徊。<br>遥知月落酒醒处，五十弦从波上来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_49 </em></strong></font><font
face="黑体" color="#800080"> </font><font size="4" color="#800080" face="宋体">【渡淮作】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">红杏花时辞汉苑，黄梅雨里上淮船。<br>雨迎花送长如此，辜负东风十四年。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_50 </em></strong></font><font
face="黑体" color="#800080"> </font><font size="4" color="#800080" face="宋体">【薛舍人见征恩赐香并二十八字同寄】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">往岁知君侍武皇，今来何用紫罗囊。<br>都缘有意重熏`，更洒江毫上玉堂。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_51 </em></strong></font><font
face="黑体" color="#800080"> </font><font size="4" color="#800080" face="宋体">【王母庙】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">鸾龙一夜降昆丘，遗庙千年枕碧流。<br>赚得武皇心力尽，忍看烟草茂陵秋。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_52 </em></strong></font><font
face="黑体" color="#800080"> </font><font size="4" color="#800080" face="宋体">【途中阻风】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">洛阳寒食苦多风，扫荡春华一半空。<br>莫道芳蹊尽成实，野花犹有未开丛。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_53 </em></strong></font><font
face="黑体" color="#800080"> </font><font size="4" color="#800080" face="宋体">【楚事】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">悲秋应亦抵伤春，屈宋当年并楚臣。<br>何事从来好时节，只将惆怅付词人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_54 </em></strong></font><font
face="黑体" color="#800080"> </font><font size="4" color="#800080" face="宋体">【和僧咏牡丹】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">万缘销尽本无心，何事看花恨却深。<br>都是支郎足情调，坠香残蕊亦成吟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_55 </em></strong></font><font
face="黑体" color="#800080"> </font><font size="4" color="#800080" face="宋体">【豫让】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">韩魏同谋反覆深，晋阳三板免成沉。<br>赵衰当面何须恨，不把干将访负心。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_56 </em></strong></font><font
face="黑体" color="#800080"> </font><font size="4" color="#800080" face="宋体">【和寄座主尚书】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">偶逢戎旅战争日，岂是明时放逐臣。<br>不用裁诗苦惆怅，风雷看起卧龙身。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_57 </em></strong></font><font
face="黑体" color="#800080"> </font><font size="4" color="#800080" face="宋体">【江行】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">霞低水远碧翻红，一棹无边落照中。<br>说示北人应不爱，锦遮泥健马追风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_58 </em></strong></font><font
face="黑体" color="#800080"> </font><font size="4" color="#800080" face="宋体">【旅馆梅花】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">清香无以敌寒梅，可爱他乡独看来。<br>为忆故溪千万树，几年辜负雪中开。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_59 </em></strong></font><font
face="黑体" color="#800080"> </font><font size="4" color="#800080" face="宋体">【水鸟】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">烟为行止水为家，两两三三睡暖沙。<br>为谢离鸾兼别鹄，如何禁得向天涯。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_60 </em></strong></font><font
face="黑体" color="#800080"> </font><font size="4" color="#800080" face="宋体">【杨花】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">不斗华不占红，自飞晴野雪鳌<br>百花长恨风吹落，唯有杨花独爱风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_61 </em></strong></font><font
face="黑体" color="#800080"> </font><font size="4" color="#800080" face="宋体">【水调】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">凿河千里走黄沙，沙殿西来动日华。<br>可道新声是亡国，且贪惆怅后庭花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_62 </em></strong></font><font
face="黑体" color="#800080"> </font><font size="4" color="#800080" face="宋体">【秋夕楼居】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">月里青山淡如画，露中黄叶飒然秋。<br>危栏倚遍都无寐，只恐星河堕入楼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_63 </em></strong></font><font
face="黑体" color="#800080"> </font><font size="4" color="#800080" face="宋体">【经苻坚墓】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">百里烟尘散杳冥，新平一隰草青青。<br>八公山石君知否，休更中原作彗星。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_64 </em></strong></font><font
face="黑体" color="#800080"> </font><font size="4" color="#800080" face="宋体">【松江晚泊】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">吴台越峤两分津，万万樯乌簇夜云。<br>吟尽长江一江月，更无人似谢将军。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_65 </em></strong></font><font
face="黑体" color="#800080"> </font><font size="4" color="#800080" face="宋体">【送薛学士赴任峡州二首】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">负谴虽安不敢安，叠猿声里独之官。<br>莫将彩笔闲抛掷，更待淮王诏草看。<br>
<br>
<font color="#400080">片帆飞入峡云深，带雨兼风动楚吟。<br>何似玉堂裁诏罢，月斜T鹊漏沈沈。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_66 </em></strong></font><font
face="黑体" color="#800080"> </font><font size="4" color="#800080" face="宋体">【送许校书】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">故人言别倍依依，病里班荆苦忆违。<br>明日柳亭门外路，不知谁赋送将归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷685_67 </em></strong></font><font
face="黑体" color="#800080"> </font><font size="4" color="#800080" face="宋体">【蛱蝶】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">两两自依依，南园烟露微。住时须并住，飞处要交飞。<BR>
</font></big>
<font color="#400080">草浅忧惊吹，花残惜晚晖。长交撷芳女，夜梦远人归。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
