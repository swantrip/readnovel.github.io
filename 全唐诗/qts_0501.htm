<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百零一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百零一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷501_1 </em></strong></font><font
face="黑体" color="#800080"> </font><font size="4" color="#800080" face="宋体">【和东都令狐留守相公（一作奉寄东都留守令狐相公）】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">除官东守洛阳宫，恩比藩方任更雄。拜表出时传七刻，<BR>
</font></big>
<font color="#400080">排班衙日有三公。旌旗严重临关外，庭宇清深接禁中。<BR>
</font></big>
<font color="#400080">三十六峰诗酒思，朝朝闲望与谁同。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_2 </em></strong></font><font
face="黑体" color="#800080"> </font><font size="4" color="#800080" face="宋体">【和高谏议蒙兼宾客时入翰苑】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">兼秩恩归第一流，时寻仙路向瀛洲。钟声迢递银河晓，<BR>
</font></big>
<font color="#400080">林色葱笼玉露秋。紫殿讲筵邻御座，青宫宾榻入龙楼。<BR>
</font></big>
<font color="#400080">从来共结归山侣，今日多应独自休。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_3 </em></strong></font><font
face="黑体" color="#800080"> </font><font size="4" color="#800080" face="宋体">【和卢给事酬裴员外】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">南山雪色彻皇州，钟鼓声交晓气浮。鸳鹭簪裾上龙尾，<BR>
</font></big>
<font color="#400080">蓬莱宫殿压鳌头。夕郎夜直吟仙掖，天乐和声下禁楼。<BR>
</font></big>
<font color="#400080">赠答诗成才思敌，病夫欲和几朝愁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_4 </em></strong></font><font
face="黑体" color="#800080"> </font><font size="4" color="#800080" face="宋体">【和裴结端公早朝（一作和郭端公早朝）】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">鱼钥千门启，鸡人唱晓传。冕旒临玉殿，丞相入炉烟。<BR>
</font></big>
<font color="#400080">列位同居左，分行忝在前。仰闻天语近，俯拜声连。<BR>
</font></big>
<font color="#400080">彩仗祥光动，彤庭霁色鲜。威仪谁可纪，柱史有新篇。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_5 </em></strong></font><font
face="黑体" color="#800080"> </font><font size="4" color="#800080" face="宋体">【和门下李相饯西蜀相公】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">圣朝同舜日，作相有夔龙。理化知无外，A黎尽可封。<BR>
</font></big>
<font color="#400080">燮和皆达识，出入并登庸。武骑增馀勇，儒冠贵所从。<BR>
</font></big>
<font color="#400080">赠诗全六义，出镇越千峰。连日陈天乐，芳筵叠酒钟。<BR>
</font></big>
<font color="#400080">乌台情已洽，凤阁分弥浓。栈转旌摇水，崖高马蹋松。<BR>
</font></big>
<font color="#400080">恩深施远俗，化美见前踪。江晓流巴字，山晴耸剑峰。<BR>
</font></big>
<font color="#400080">双油拥上宰，四海羡临邛。先路声华远，离京诏旨重。<BR>
</font></big>
<font color="#400080">岁除今向尽，春色即相逢。嫩叶抽W蕊，新苔长翠茸。<BR>
</font></big>
<font color="#400080">冰销鱼，林暖鸟。泉落闻难尽，花开看不供。<BR>
</font></big>
<font color="#400080">青城方眷恋，黄阁竟从容。计日归台席，还听长乐钟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_6 </em></strong></font><font
face="黑体" color="#800080"> </font><font size="4" color="#800080" face="宋体">【和座主相公西亭秋日即事】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">西亭秋望好，宁要更垂帘。夫子墙还峻，侯宅过谦。<BR>
</font></big>
<font color="#400080">微风红叶下，新雨绿苔黏。窗外松初长，栏中药旋添。<BR>
</font></big>
<font color="#400080">海图装玉轴，书目记牙签。竹色晴连地，山光远入檐。<BR>
</font></big>
<font color="#400080">酒浓杯稍重，诗冷语多尖。属和才虽浅，题高免客嫌。
<P><big><font size="3" face="黑体" color="#000080"><strong><em>&nbsp;&nbsp; 卷501_7 </em></strong></font><font
face="黑体" color="#800080"> </font><font size="4" color="#800080" face="宋体">【和秘书崔少监春日游青龙寺僧院】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">官清书府足闲时，晓起攀花折柳枝。九陌城中寻不尽，<BR>
</font></big>
<font color="#400080">千峰寺里看相宜。高人酒味多和药，自古风光只属诗。<BR>
</font></big>
<font color="#400080">见说往来多静者，未知前日更逢谁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_8 </em></strong></font><font
face="黑体" color="#800080"> </font><font size="4" color="#800080" face="宋体">【和李绅助教不赴看花】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">笑辞聘礼深坊住，门馆长闲似退居。太学官资清品秩，<BR>
</font></big>
<font color="#400080">高人公事说经书。年华未是登朝晚，春色何因向酒疏。<BR>
</font></big>
<font color="#400080">且看牡丹吟丽句，不知此外复何如。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_9 </em></strong></font><font
face="黑体" color="#800080"> </font><font size="4" color="#800080" face="宋体">【和李十二舍人冬至日】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">献寿人皆庆，南山复北堂。从今千万日，此日又初长。<br>
<P><big><font size="3" face="黑体" color="#000080"><strong><em>&nbsp;&nbsp; 卷501_10 </em></strong></font><font
face="黑体" color="#800080"> </font><font size="4" color="#800080" face="宋体">【和裴令公新成绿野堂即事】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">结构立嘉名，轩窗四面明。丘墙高莫比，萧宅僻还清。<BR>
</font></big>
<font color="#400080">池际龟潜戏，庭前药旋生。树深檐稍邃，石峭径难平。<BR>
</font></big>
<font color="#400080">道旷襟情远，神闲视听精。古今功独出，大小隐俱成。<BR>
</font></big>
<font color="#400080">曙雨新苔色，秋风长桂声。携诗就竹写，取酒对花倾。<BR>
</font></big>
<font color="#400080">古寺招僧饭，方塘看鹤行。人间无此贵，半仗暮归城。
<P><big><font size="3" face="黑体" color="#000080"><strong><em>&nbsp;&nbsp; 卷501_11 </em></strong></font><font
face="黑体" color="#800080"> </font><font size="4" color="#800080" face="宋体">【和厉玄侍御题户部李相公庐山西林草堂】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">茅屋临江起，登庸复应期。遥知归去日，自致太平时。<BR>
</font></big>
<font color="#400080">幽药禅僧护，高窗宿鸟窥。行人尽歌咏，唯子独能诗。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_12 </em></strong></font><font
face="黑体" color="#800080"> </font><font size="4" color="#800080" face="宋体">【和郑相演杨尚书蜀中唱和诗】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">天福坤维厚，忠贤拥节旄。江同渭滨远，山似傅岩高。<BR>
</font></big>
<font color="#400080">元气符才格，文星照笔毫。五言全丽则，六义出风骚。<BR>
</font></big>
<font color="#400080">圣日麻双下，洪炉柄共操。宠荣连雨露，先后比萧曹。<BR>
</font></big>
<font color="#400080">唱绝时难和，吟多客讵劳。四方虽纸贵，谁怕费钱刀。
<P><big><font size="3" face="黑体" color="#000080"><strong><em>&nbsp;&nbsp; 卷501_13 </em></strong></font><font
face="黑体" color="#800080"> </font><font size="4" color="#800080" face="宋体">【和户部侍郎省中晚归】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">寒日南宫晚，闲吟半醉归。位高行路静，诗好和人稀。<BR>
</font></big>
<font color="#400080">古树苔文匝，遥峰雪色微。宁知逢彩笔，寂寞有光辉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_14 </em></strong></font><font
face="黑体" color="#800080"> </font><font size="4" color="#800080" face="宋体">【和元八郎中秋居】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">圣代无为化，郎中似散仙。晚眠随客醉，夜坐学僧禅。<BR>
</font></big>
<font color="#400080">酒用林花酿，茶将野水煎。人生知此味，独恨少因缘。<br>
<P><big><font size="3" face="黑体" color="#000080"><strong><em>&nbsp;&nbsp; 卷501_15 </em></strong></font><font
face="黑体" color="#800080"> </font><font size="4" color="#800080" face="宋体">【和李十二舍人、裴四二舍人两阁老酬白少傅见寄】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">罢草王言星岁久，嵩高山色日相亲。萧条雨夜吟连晓，<BR>
</font></big>
<font color="#400080">撩乱花时看尽春。此世逍遥应独得，古来闲散有谁邻。<BR>
</font></big>
<font color="#400080">林中长老呼居士，天下书生仰达人。酒挈数瓶杯亦阔，<BR>
</font></big>
<font color="#400080">诗成千首语皆新。纶闱并命诚宜贺，不念衰年寄上频。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_16 </em></strong></font><font
face="黑体" color="#800080"> </font><font size="4" color="#800080" face="宋体">【和刘禹锡主客冬初拜表怀上都故人】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">九陌喧喧骑吏催，百官拜表禁城开。林疏晓日明红叶，<BR>
</font></big>
<font color="#400080">尘静寒霜覆绿苔。玉佩声微班始定，金函光动按初来。<BR>
</font></big>
<font color="#400080">此时共想朝天客，谢食方从阁里回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_17 </em></strong></font><font
face="黑体" color="#800080"> </font><font size="4" color="#800080" face="宋体">【和太仆田卿酬殷尧藩侍御见寄】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">往还知分熟，酬赠思同新。嗜饮殷偏逸，闲吟卿亦贫。<BR>
</font></big>
<font color="#400080">古苔寒更翠，修竹静无邻。促席灯浮酒，听鸿霜满身。<BR>
</font></big>
<font color="#400080">浅才唯是我，高论更何人。携手宜相访，穷行少路尘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_18 </em></strong></font><font
face="黑体" color="#800080"> </font><font size="4" color="#800080" face="宋体">【和膳部李郎中秋夕】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">淅淅复修修，凉风似水流。此生难免老，举世大同愁。<BR>
</font></big>
<font color="#400080">萤影明苔藓，鸿声傍斗牛。犹分省署直，何日是归休。<br>
<P><big><font size="3" face="黑体" color="#000080"><strong><em>&nbsp;&nbsp; 卷501_19 </em></strong></font><font
face="黑体" color="#800080"> </font><font size="4" color="#800080" face="宋体">【和前吏部韩侍郎夜泛南溪】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">辞得官来疾渐平，世间难有此高情。<br>新秋月满南溪里，引客乘船处处行。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷501_20 </em></strong></font><font
face="黑体" color="#800080"> </font><font size="4" color="#800080" face="宋体">【和王郎中题华州李中丞厅】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">莲华峰下郡斋前，绕砌穿池贮瀑泉。<br>君到亦应闲不得，主人草圣复诗仙。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷501_21 </em></strong></font><font
face="黑体" color="#800080"> </font><font size="4" color="#800080" face="宋体">【和厉玄侍御、无可上人会宿见寄】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">九衢难会宿，况复是寒天。朝客清贫老，林僧默悟禅。<BR>
</font></big>
<font color="#400080">眠迟消漏水，吟苦堕寒涎。异日来寻我，沧江有钓船。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_22 </em></strong></font><font
face="黑体" color="#800080"> </font><font size="4" color="#800080" face="宋体">【和令狐六员外直夜即事寄上相公】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">霜台同处轩窗接，粉署先登语笑疏。皓月满帘听玉漏，<BR>
</font></big>
<font color="#400080">紫泥盈手发天书。吟诗清美招闲客，对酒逍遥卧直庐。<BR>
</font></big>
<font color="#400080">荣贵人间难有比，相公离此十年馀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_23 </em></strong></font><font
face="黑体" color="#800080"> </font><font size="4" color="#800080" face="宋体">【答孟侍御早朝见寄】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">河倾月向西，九陌鼓声齐。尘静霜华远，烟生曙色低。<BR>
</font></big>
<font color="#400080">禁门人已度，宫树鸟犹栖。疏懒劳相问，登山有旧梯。
<P><big><font size="3" face="黑体" color="#000080"><strong><em>&nbsp;&nbsp; 卷501_24 </em></strong></font><font
face="黑体" color="#800080"> </font><font size="4" color="#800080" face="宋体">【和友人新居园上】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">新居多野思，不似在京城。墙上云相压，庭前竹乱生。<BR>
</font></big>
<font color="#400080">寻师望药力，依谱上琴声。好是中秋夜，无尘有月明。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_25 </em></strong></font><font
face="黑体" color="#800080"> </font><font size="4" color="#800080" face="宋体">【和裴令公游南庄忆白二十、韦七二宾客】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">四郊初雨歇，高树滴犹残。池满红莲湿，云收绿野宽。<BR>
</font></big>
<font color="#400080">花开半山晓，竹动数村寒。斗雀翻衣袂，惊鱼触钓竿。<BR>
</font></big>
<font color="#400080">樽前多野客，膝下尽郎官。笔通泉脉，移松出药栏。<BR>
</font></big>
<font color="#400080">关东分务重，天下似公难。半醉思韦白，题诗染彩翰。
<P><big><font size="3" face="黑体" color="#000080"><strong><em>&nbsp;&nbsp; 卷501_26 </em></strong></font><font
face="黑体" color="#800080"> </font><font size="4" color="#800080" face="宋体">【和李舍人秋日卧疾言怀】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">闲卧襟情远，西风菊渐芳。虚窗通晓景，珍簟卷秋光。<BR>
</font></big>
<font color="#400080">果坠青莎径，尘离绿藓墙。药奁开静室，书阁出丛篁。<BR>
</font></big>
<font color="#400080">对酒吟难尽，思山梦稍长。王言生彩笔，朝服惹炉香。<BR>
</font></big>
<font color="#400080">松影幽连砌，虫声冷到床。诗成谁敢和，清思若怀霜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_27 </em></strong></font><font
face="黑体" color="#800080"> </font><font size="4" color="#800080" face="宋体">【和李十二舍人直日放朝对雪】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">今朝街鼓何人听，朝客开门对雪眠。<br>岂比直庐丹禁里，九重天近色弥鲜。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷501_28 </em></strong></font><font
face="黑体" color="#800080"> </font><font size="4" color="#800080" face="宋体">【答李频秀才】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">一年离九陌，壁上挂朝袍。物外诗情远，人间酒味高。<BR>
</font></big>
<font color="#400080">思归知病长，失寝觉神劳。衰老无多思，因君把笔毫。<br>
<P><big><font size="3" face="黑体" color="#000080"><strong><em>&nbsp;&nbsp; 卷501_29 </em></strong></font><font
face="黑体" color="#800080"> </font><font size="4" color="#800080" face="宋体">【答胡遇】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">一会一分离，贫游少定期。酒多为客稳，米贵入城迟。<BR>
</font></big>
<font color="#400080">晴日偷将睡，秋山乞与诗。纵然眉得展，不似见君时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_30 </em></strong></font><font
face="黑体" color="#800080"> </font><font size="4" color="#800080" face="宋体">【答友人招游】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">不来知尽怪，失意懒春游。闻鸟宁惊梦，看花怕引愁。<BR>
</font></big>
<font color="#400080">赌棋招敌手，沽酒自扶头。何似华筵上，推辞候到筹。
<P><big><font size="3" face="黑体" color="#000080"><strong><em>&nbsp;&nbsp; 卷501_31 </em></strong></font><font
face="黑体" color="#800080"> </font><font size="4" color="#800080" face="宋体">【答窦知言】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">冬日易惨恶，暴风拔山根。尘沙落黄河，浊波如地翻。<BR>
</font></big>
<font color="#400080">飞鸟皆束翼，居人不开门。独我赴省期，冒此驰毂辕。<BR>
</font></big>
<font color="#400080">陕城城西边，逢子亦且奔。所趋事一心，相见如弟昆。<BR>
</font></big>
<font color="#400080">我惨得子舒，我寒得子温。同行十日程，僮仆性亦敦。<BR>
</font></big>
<font color="#400080">到京人事多，日无闲精魂。念子珍重我，吐辞发蒙昏。<BR>
</font></big>
<font color="#400080">反复千万意，一百六十言。格高思清冷，山低济浑浑。<BR>
</font></big>
<font color="#400080">尝闻朋友惠，赠言始为恩。金玉日消费，好句长存存。<BR>
</font></big>
<font color="#400080">倒篚别收贮，不与俗士论。每当清夜吟，使我如哀猿。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_32 </em></strong></font><font
face="黑体" color="#800080"> </font><font size="4" color="#800080" face="宋体">【酬田就】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">闲居多僻静，犹恐道相违。只是夜深坐，那堪春未归。<BR>
</font></big>
<font color="#400080">嫩苔粘野色，香絮扑人衣。纵有野僧到，终朝不话非。
<P><big><font size="3" face="黑体" color="#000080"><strong><em>&nbsp;&nbsp; 卷501_33 </em></strong></font><font
face="黑体" color="#800080"> </font><font size="4" color="#800080" face="宋体">【酬礼部李员外见寄】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">本求仙郡是闲居，岂向郎官更有书。溪石谁思玉匠爱，<BR>
</font></big>
<font color="#400080">烟鸿愿与弋人疏。自来江上眠方稳，旧在城中病悉除。<BR>
</font></big>
<font color="#400080">唯见君诗难便舍，寒宵吟到晓更初。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_34 </em></strong></font><font
face="黑体" color="#800080"> </font><font size="4" color="#800080" face="宋体">【酬令狐郎中见寄】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">昨是儿童今是翁，人间日月急如风。<br>常闻欲向沧江去，除我无人与子同。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷501_35 </em></strong></font><font
face="黑体" color="#800080"> </font><font size="4" color="#800080" face="宋体">【酬李廓精舍南台望月见寄】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">看月空门里，诗家境有馀。露寒僧梵出，林静鸟巢疏。<BR>
</font></big>
<font color="#400080">远色当秋半，清光胜夜初。独无台上思，寂寞守吾庐。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_36 </em></strong></font><font
face="黑体" color="#800080"> </font><font size="4" color="#800080" face="宋体">【酬光禄田卿末伏见寄】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">下伏秋期近，还知扇渐疏。惊飙坠邻果，暴雨落江鱼。<BR>
</font></big>
<font color="#400080">贵寺虽同秩，闲曹只管书。朝朝廊下食，相庇在肴菹。
<P><big><font size="3" face="黑体" color="#000080"><strong><em>&nbsp;&nbsp; 卷501_37 </em></strong></font><font
face="黑体" color="#800080"> </font><font size="4" color="#800080" face="宋体">【酬薛奉礼见赠之作】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">栖栖沧海一耕人，诏遣江边作使君。山顶雨馀青到地，<BR>
</font></big>
<font color="#400080">涛头风起白连云。诗成客见书墙和，药熟僧来就鼎分。<BR>
</font></big>
<font color="#400080">珍重来章相借分，芳名未识已曾闻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_38 </em></strong></font><font
face="黑体" color="#800080"> </font><font size="4" color="#800080" face="宋体">【酬卢汀谏议】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">粟如流水帛如山，依念仓边语笑间。篇什纵横文案少，<BR>
</font></big>
<font color="#400080">亲朋撩乱吏人闲。杯觞引满从衣湿，墙壁书多任手顽。<BR>
</font></big>
<font color="#400080">遥贺来年二三月，彩衣先辈过春关。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_39 </em></strong></font><font
face="黑体" color="#800080"> </font><font size="4" color="#800080" face="宋体">【酬万年张郎中见寄】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">贡籍常同府，周行今一时。谏曹诚已忝，京邑岂相宜。<BR>
</font></big>
<font color="#400080">黑发年来尽，沧江归去迟。何时得携手，林下静吟诗。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_40 </em></strong></font><font
face="黑体" color="#800080"> </font><font size="4" color="#800080" face="宋体">【酬光禄田卿六韵见寄】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">以病辞朝谒，迂疏种药翁。心弥念鱼鸟，诏遣理兵戎。<BR>
</font></big>
<font color="#400080">绕户旌旗影，吹人鼓角风。雪晴嵩岳顶，树老陕城宫。<BR>
</font></big>
<font color="#400080">莅职才微薄，归山路未通。名卿诗句峭，诮我在关东。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_41 </em></strong></font><font
face="黑体" color="#800080"> </font><font size="4" color="#800080" face="宋体">【酬杨汝士尚书喜人移居】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">未得沧江外，衰残读药书。圣朝优上秩，仁里许闲居。<BR>
</font></big>
<font color="#400080">树对枝相接，泉同井不疏。酬章深自鄙，欲寄复踌躇。<br>
<P><big><font size="3" face="黑体" color="#000080"><strong><em>&nbsp;&nbsp; 卷501_42 </em></strong></font><font
face="黑体" color="#800080"> </font><font size="4" color="#800080" face="宋体">【酬田卿书斋即事见寄】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">幽斋琴思静，晚下紫宸朝。旧隐同溪远，周行隔品遥。<BR>
</font></big>
<font color="#400080">深槐蝉唧唧，疏竹雨萧萧。不是相寻懒，烦君举酒瓢。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_43 </em></strong></font><font
face="黑体" color="#800080"> </font><font size="4" color="#800080" face="宋体">【酬张籍司业见寄】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">日日在心中，青山青桂丛。高人多爱静，归路亦应同。<BR>
</font></big>
<font color="#400080">罢吏方无病，因僧得解空。新诗劳见问，吟对竹林风。
<P><big><font size="3" face="黑体" color="#000080"><strong><em>&nbsp;&nbsp; 卷501_44 </em></strong></font><font
face="黑体" color="#800080"> </font><font size="4" color="#800080" face="宋体">【谢汾州田大夫寄茸毡葡萄】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">筐封紫葡萄，筒卷白茸毛。卧暖身应健，含消齿免劳。<BR>
</font></big>
<font color="#400080">衾衣疏不称，梨栗鄙难高。晓起题诗报，寒澌满笔毫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_45 </em></strong></font><font
face="黑体" color="#800080"> </font><font size="4" color="#800080" face="宋体">【牧杭州谢李太尉德裕】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">皇恩特许拜杭坛，欲谢旌旄去就难。<br>偷拟白头瞻画戟，四神俱散发毛寒。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷501_46 </em></strong></font><font
face="黑体" color="#800080"> </font><font size="4" color="#800080" face="宋体">【杏园宴上谢座主】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">得陪桃李植芳丛，别感生成太昊功。<br>今日无言春雨后，似含冷涕谢东风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷501_47 </em></strong></font><font
face="黑体" color="#800080"> </font><font size="4" color="#800080" face="宋体">【谢韬光上人】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">上方清净无因住，唯愿他生得住持。<br>只恐无生复无我，不知何处更逢师。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷501_48 </em></strong></font><font
face="黑体" color="#800080"> </font><font size="4" color="#800080" face="宋体">【谢秦校书与无可上人见访】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">道同无宿约，三伏自从容。窗豁山侵座，扇摇风下松。<BR>
</font></big>
<font color="#400080">客吟多绕竹，僧饭只凭钟。向晚分归路，莓苔行迹重。
<P><big><font size="3" face="黑体" color="#000080"><strong><em>&nbsp;&nbsp; 卷501_49 </em></strong></font><font
face="黑体" color="#800080"> </font><font size="4" color="#800080" face="宋体">【喜胡遇至】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">穷居稀出入，门户满尘埃。病少闲人问，贫唯密友来。<BR>
</font></big>
<font color="#400080">茅斋从扫破，药酒遣生开。多事经时别，还愁不宿回。<BR>
</font></big>
<font color="#400080">就林烧嫩笋，绕树拣香梅。相对题新什，迟成举罚杯。
<P><big><font size="3" face="黑体" color="#000080"><strong><em>&nbsp;&nbsp; 卷501_50 </em></strong></font><font
face="黑体" color="#800080"> </font><font size="4" color="#800080" face="宋体">【喜贾岛至】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">布囊悬蹇驴，千里到贫居。饮酒谁堪伴，留诗自与书。<BR>
</font></big>
<font color="#400080">爱眠知不醉，省语似相疏。军吏衣裳窄，还应暗笑余。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_51 </em></strong></font><font
face="黑体" color="#800080"> </font><font size="4" color="#800080" face="宋体">【喜喻凫至】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">欲出心还懒，闲吟绕寝床。道书虫食尽，酒律客偷将。<BR>
</font></big>
<font color="#400080">愁至为多病，贫来减得狂。见君何所似，如热得清凉。<br>
<P><big><font size="3" face="黑体" color="#000080"><strong><em>&nbsp;&nbsp; 卷501_52 </em></strong></font><font
face="黑体" color="#800080"> </font><font size="4" color="#800080" face="宋体">【喜雍陶秋夜访宿】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">晓立侍炉烟，夜归蓬荜眠。露华明菊上，萤影灭灯前。<BR>
</font></big>
<font color="#400080">清漏和砧叠，栖禽与叶连。高人来此宿，为似在山颠。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_53 </em></strong></font><font
face="黑体" color="#800080"> </font><font size="4" color="#800080" face="宋体">【喜贾岛雨中访宿】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">雨里难逢客，闲吟不复眠。虫声秋并起，林色夜相连。<BR>
</font></big>
<font color="#400080">爱酒此生里，趋朝未老前。终须携手去，沧海棹鱼船。
<P><big><font size="3" face="黑体" color="#000080"><strong><em>&nbsp;&nbsp; 卷501_54 </em></strong></font><font
face="黑体" color="#800080"> </font><font size="4" color="#800080" face="宋体">【喜马戴冬夜见过期无可上人不至】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">客来初夜里，药酒自开封。老渐多归思，贫惟长病容。<BR>
</font></big>
<font color="#400080">苦寒灯焰细，近晓鼓声重。僧可还相舍，深居闭古松。<BR><BR>
<font color="#400080">内殿臣相命，开樽话旧时。夜钟催鸟绝，积雪阻僧期。<BR>
</font></big>
<font color="#400080">林静寒声远，天阴曙色迟。今宵复何夕，鸣坐相随。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_55 </em></strong></font><font
face="黑体" color="#800080"> </font><font size="4" color="#800080" face="宋体">【访僧法通不遇】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">访师师不遇，礼佛佛无言。依旧将烦恼，黄昏入宅门。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷501_56 </em></strong></font><font
face="黑体" color="#800080"> </font><font size="4" color="#800080" face="宋体">【夜期友生不至】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">忍寒停酒待君来，酒作凌澌火作灰。<br>半夜出门重立望，月明先自下高台。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷501_57 </em></strong></font><font
face="黑体" color="#800080"> </font><font size="4" color="#800080" face="宋体">【寻僧不遇】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">入门愁自散，不假见僧翁。花落煎茶水，松生醒酒风。<BR>
</font></big>
<font color="#400080">拂床寻古画，拔刺看新丛。别有游人见，多疑住此中。
<P><big><font size="3" face="黑体" color="#000080"><strong><em>&nbsp;&nbsp; 卷501_58 </em></strong></font><font
face="黑体" color="#800080"> </font><font size="4" color="#800080" face="宋体">【过友人山庄】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">蕙带缠腰复野蔬，一庄水竹数房书。<br>举头忽见南山雪，便说休官相近居。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷501_59 </em></strong></font><font
face="黑体" color="#800080"> </font><font size="4" color="#800080" face="宋体">【奉和前司封苏郎中喜严常侍萧给事见访惊斑鬓之什】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">绕鬓沧浪有几茎，珥貂相问夕郎惊。只应为酒微微变，<BR>
</font></big>
<font color="#400080">不是因年渐渐生。东观诗成号良史，中台官罢揖高名。<BR>
</font></big>
<font color="#400080">即提彩笔裁天诏，谁得吟诗自在行。<BR>
<P><big><font size="3" face="黑体" color="#000080"><strong><em>&nbsp;&nbsp; 卷501_60 </em></strong></font><font
face="黑体" color="#800080"> </font><font size="4" color="#800080" face="宋体">【奉和门下相公雨中寄裴给事】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">晓起闲看雨，垂檐自滴阶。风清想林壑，云湿似江淮。<BR>
</font></big>
<font color="#400080">石信浮沤重，泥从积藓埋。气消浓酒力，心助独吟怀。<BR>
</font></big>
<font color="#400080">飒飒通琴韵，萧萧静竹斋。彩毫无限思，念与夕郎乖。<br>
<P><big><font size="3" face="黑体" color="#000080"><strong><em>&nbsp;&nbsp; 卷501_61 </em></strong></font><font
face="黑体" color="#800080"> </font><font size="4" color="#800080" face="宋体">【答韩湘】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">疏散无世用，为文乏天格。把笔日不休，忽忽有所得。<BR>
</font></big>
<font color="#400080">所得良自慰，不求他人识。子独访我来，致诗过相饰。<BR>
</font></big>
<font color="#400080">君子无浮言，此诗应亦直。但虑忧我深，鉴亦随之惑。<BR>
</font></big>
<font color="#400080">子在名场中，屡战还屡北。我无数子明，端坐空叹息。<BR>
</font></big>
<font color="#400080">昨闻过春关，名系吏部籍。三十登高科，前涂浩难测。<BR>
</font></big>
<font color="#400080">诗人多峭冷，如水在胸臆。岂随寻常人，五藏为酒食。<BR>
</font></big>
<font color="#400080">期来作酬章，危坐吟到夕。难为间其辞，益贵我纸墨。<br>
<P><big><font size="3" face="黑体" color="#000080"><strong><em>&nbsp;&nbsp; 卷501_62 </em></strong></font><font
face="黑体" color="#800080"> </font><font size="4" color="#800080" face="宋体">【奉和四松】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">四松相对植，苍翠映中台。擢干凌空去，移根笔开。<BR>
</font></big>
<font color="#400080">阴阳气潜煦，造化手亲栽。日月滋佳色，烟霄长异材。<BR>
</font></big>
<font color="#400080">清音胜在涧，寒影遍生苔。静绕霜沾履，闲看酒满杯。<BR>
</font></big>
<font color="#400080">同荣朱户际，永日白云隈。密叶闻风度，高枝见鹤来。<BR>
</font></big>
<font color="#400080">赏心难可尽，丽什妙难裁。此地无因到，循环几百回。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
