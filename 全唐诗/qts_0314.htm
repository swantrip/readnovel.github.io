<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百一十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百一十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷314_1 </em></strong></font><font
face="黑体" color="#800080"> </font><font size="4" color="#800080" face="宋体">【享文恭太子庙乐章】<a
href="authers/qzz_0731.htm" target="_blank"></font><font size="3" color="#0080FF"><font face="黑体">陈京</font></a></big> 
<br>
</font><br>
<font color="#400080">歌以德发，声以乐贵。乐善名存，追仙礼异。<BR>
</font></big>
<font color="#400080">鸾旌拱修，凤鸣合次。神听皇慈，仲月皆至。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷314_2 </em></strong></font><font
face="黑体" color="#800080"> </font><font size="4" color="#800080" face="宋体">【步虚词十九首】<a
href="authers/qzz_0732.htm" target="_blank"></font><font size="3" color="#0080FF"><font face="黑体">韦渠牟</font></a></big> 
<br>
</font><br>
<font color="#400080">玉简真人降，金书道通。烟霞方蔽日，云雨已生风。<BR>
</font></big>
<font color="#400080">四极威仪异，三天使命同。那将人世恋，不去上清宫。<BR>
<font color="#400080">羽驾正翩翩，云鸿最自然。霞冠将月晓，珠与星连。<BR>
</font></big>
<font color="#400080">镂玉留新诀，雕金得旧编。不知飞鸾鹤，更有几人仙。<br>
<font color="#400080">上帝求仙使，真符取玉郎。三才闲布象，二景郁生光。<BR>
</font></big>
<font color="#400080">骑吏排龙虎，笙歌走凤凰。天高人不见，暗入白云乡。<BR>
<font color="#400080">鸾鹤共裴回，仙官使者催。香花三洞启，风雨百神来。<BR>
</font></big>
<font color="#400080">凤篆文初定，龙泥印已开。何须生羽翼，始得上瑶台。<br>
<font color="#400080">羽节忽排烟，苏君已得仙。命风驱日月，缩地走山川。<BR>
</font></big>
<font color="#400080">几处留丹灶，何时种玉田。一朝骑白虎，直上紫微天。<BR>
<font color="#400080">静发降灵香，思神意智长。虎存时促步，龙想更成章。<BR>
</font></big>
<font color="#400080">扣齿风雷响，挑灯日月光。仙云在何处，仿佛满空堂。<br>
<font color="#400080">几度游三洞，何方召百神。风云皆守一，龙虎亦全真。<BR>
</font></big>
<font color="#400080">执节仙童小，烧香玉女春。应须绝岩内，委曲问皇人。<BR>
<font color="#400080">上法杳无营，玄修似有情。道宫琼作想，真帝玉为名。<BR>
</font></big>
<font color="#400080">召岳驰旌节，驱雷发吏兵。云车降何处，斋室有仙卿。<br>
<font color="#400080">羽卫一何鲜，香云起暮烟。方朝太素帝，更向玉清天。<BR>
</font></big>
<font color="#400080">凤曲凝犹吹，龙骖俨欲前。真文几时降，知在永和年。<BR>
<font color="#400080">大道何年学，真符此日催。还持金作印，未要玉为台。<BR>
</font></big>
<font color="#400080">羽节分明授，霞衣整顿裁。应缘五云使，教上列仙来。<br>
<font color="#400080">独自授金书，萧条咏紫虚。龙行还当马，云起自成车。<BR>
</font></big>
<font color="#400080">九转风烟合，千年井灶馀。参差从太一，寿等混元初。<BR>
<font color="#400080">道学已通神，香花会女真。霞床珠斗帐，金荐玉舆轮。<BR>
</font></big>
<font color="#400080">一室心偏静，三天夜正春。灵官竟谁降，仙相有夫人。<br>
<font color="#400080">上界有黄房，仙家道路长。神来知位次，乐变叶宫商。<BR>
</font></big>
<font color="#400080">竞把琉璃盏，都倾白玉浆。霞衣最芬馥，苏合是灵香。<BR>
<font color="#400080">珠佩紫霞缨，夫人会八灵。太霄犹有观，绝宅岂无形。<BR>
</font></big>
<font color="#400080">暮雨裴回降，仙歌宛转听。谁逢玉妃辇，应检九真经。<br>
<font color="#400080">西海辞金母，东方拜木公。云行疑带雨，星步欲凌风。<BR>
</font></big>
<font color="#400080">羽袖挥丹凤，霞巾曳彩虹。飘u九霄外，下视望仙宫。<BR>
<font color="#400080">玉树杂金花，天河织女家。月邀丹凤舄，风送紫鸾车。<BR>
</font></big>
<font color="#400080">雾e笼绡带，云屏列锦霞。瑶台千万里，不觉往来赊。<br>
<font color="#400080">舞凤凌天出，歌麟入夜听。云容衣眇眇，风韵曲泠泠。<BR>
</font></big>
<font color="#400080">扣齿端金简，焚香检玉经。仙宫知不远，只近太微星。<BR>
<font color="#400080">紫府与玄洲，谁来物外游。无烦骑白鹿，不用驾青牛。<BR>
</font></big>
<font color="#400080">金化颜应驻，云飞鬓不秋。仍闻碧海上，更用玉为楼。<br>
<font color="#400080">辔鹤复骖鸾，全家去不难。鸡声随羽化，犬影入云看。<BR>
</font></big>
<font color="#400080">酿玉当成酒，烧金且转丹。何妨五色绶，次第给仙官。
<P><big><font size="3" face="黑体" color="#000080"><strong><em>&nbsp;&nbsp; 卷314_3 </em></strong></font><font
face="黑体" color="#800080"> </font><font size="4" color="#800080" face="宋体">【览外生卢纶诗，因以示此】<a
href="authers/qzz_0732.htm" target="_blank"></font><font size="3" color="#0080FF"><font face="黑体">韦渠牟</font></a></big> 
<br>
</font><br>
<font color="#400080">卫d清谈性最强，明时独拜正员郎。关心珠玉曾无价，<BR>
</font></big>
<font color="#400080">满手琼瑶更有光。谋略久参花府盛，才名常带粉闱香。<BR>
</font></big>
<font color="#400080">终期内殿联诗句，共汝朝天会柏梁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷314_4 </em></strong></font><font
face="黑体" color="#800080"> </font><font size="4" color="#800080" face="宋体">【赠窦五判官】<a
href="authers/qzz_0732.htm" target="_blank"></font><font size="3" color="#0080FF"><font face="黑体">韦渠牟</font></a></big> 
<br>
</font><br>
<font color="#400080">故旧相逢三两家，爱君兄弟有声华。文辉锦彩珠垂露，<BR>
</font></big>
<font color="#400080">逸兴江天绮散霞。美玉自矜频献璞，真金难与细披沙。<BR>
</font></big>
<font color="#400080">终须撰取新诗品，更比芙蓉出水花。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷314_5 </em></strong></font><font
face="黑体" color="#800080"> </font><font size="4" color="#800080" face="宋体">【湖上闲居（一作闲居湖上）】<a
href="authers/qzz_0733.htm" target="_blank"></font><font size="3" color="#0080FF"><font face="黑体">窦参</font></a></big> 
<br>
</font><br>
<font color="#400080">避影将息阴，自然知音稀。向来深林中，偶亦有所窥。<BR>
</font></big>
<font color="#400080">飞鸟口衔食，引雏上高枝。高枝但各有，安知宜不宜。<BR>
</font></big>
<font color="#400080">止止复何云，物情何自私。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷314_6 </em></strong></font><font
face="黑体" color="#800080"> </font><font size="4" color="#800080" face="宋体">【迁谪江表久未归】<a
href="authers/qzz_0733.htm" target="_blank"></font><font size="3" color="#0080FF"><font face="黑体">窦参</font></a></big> 
<br>
</font><br>
<font color="#400080">一自经放逐，裴回无所从。便为寒山云，不得随飞龙。<BR>
</font></big>
<font color="#400080">名岂不欲保，归岂不欲早。苟无三月资，难适千里道。<BR>
</font></big>
<font color="#400080">离心与羁思，终日常草草。人生年几齐，忧苦即先老。<BR>
</font></big>
<font color="#400080">谁能假羽翼，使我畅怀抱。
<P><big><font size="3" face="黑体" color="#000080"><strong><em>&nbsp;&nbsp; 卷314_7 </em></strong></font><font
face="黑体" color="#800080"> </font><font size="4" color="#800080" face="宋体">【登潜山观】<a
href="authers/qzz_0733.htm" target="_blank"></font><font size="3" color="#0080FF"><font face="黑体">窦参</font></a></big> 
<br>
</font><br>
<font color="#400080">山势欲相抱，一条微径盘。攀萝歇复行，始得凌仙坛。<BR>
</font></big>
<font color="#400080">闻道葛夫子，此中炼还丹。丹成五色光，服之生羽翰。<BR>
</font></big>
<font color="#400080">灵草空自绿，馀霞谁共餐。至今步虚处，犹有孤飞鸾。<BR>
</font></big>
<font color="#400080">幽幽古殿门，下压浮云端。万丈水声落，四时松色寒。<BR>
</font></big>
<font color="#400080">既入无何乡，转嫌人事难。终当远尘俗，高卧从所安。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷314_8 </em></strong></font><font
face="黑体" color="#800080"> </font><font size="4" color="#800080" face="宋体">【淮西席上醉歌】<a
href="authers/qzz_0734.htm" target="_blank"></font><font size="3" color="#0080FF"><font face="黑体">卢群</font></a></big> 
<br>
</font><br>
<font color="#400080">祥瑞不在凤凰麒麟，太平须得边将忠臣。卫霍真诚奉主，<BR>
</font></big>
<font color="#400080">貔虎十万一身。江河潜注息浪，蛮貊款塞无尘。<BR>
</font></big>
<font color="#400080">但得百寮师长肝胆，不用三军罗绮金银。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷314_9 </em></strong></font><font
face="黑体" color="#800080"> </font><font size="4" color="#800080" face="宋体">【天池晚棹】<a
href="authers/qzz_0735.htm" target="_blank"></font><font size="3" color="#0080FF"><font face="黑体">韦皋</font></a></big> 
<br>
</font><br>
<font color="#400080">雨霁天池生意足，花间谁咏采莲曲。舟浮十里芰荷香，<BR>
</font></big>
<font color="#400080">歌发一声山水绿。春暧鱼抛水面纶，晚晴鹭立波心玉。<BR>
</font></big>
<font color="#400080">扣舷归载月黄昏，直至更深不假烛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷314_10 </em></strong></font><font
face="黑体" color="#800080"> </font><font size="4" color="#800080" face="宋体">【赠何遐】<a
href="authers/qzz_0735.htm" target="_blank"></font><font size="3" color="#0080FF"><font face="黑体">韦皋</font></a></big> 
<br>
</font><br>
<font color="#400080">腰间宝剑七星文，掌上弯弓挂六钧。<br>箭发□云双雁落，始知秦地有将军。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷314_11 </em></strong></font><font
face="黑体" color="#800080"> </font><font size="4" color="#800080" face="宋体">【忆玉箫】<a
href="authers/qzz_0735.htm" target="_blank"></font><font size="3" color="#0080FF"><font face="黑体">韦皋</font></a></big> 
<br>
</font><br>
<font color="#400080">黄雀衔来已数春，别时留解赠佳人。<br>长江不见鱼书至，为遣相思梦入秦。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷314_12 </em></strong></font><font
face="黑体" color="#800080"> </font><font size="4" color="#800080" face="宋体">【观翟玉妓】<a
href="authers/qzz_0736.htm" target="_blank"></font><font size="3" color="#0080FF"><font face="黑体">李愿</font></a></big> 
<br>
</font><br>
<font color="#400080">女郎闺阁春，抱瑟坐花茵。艳粉宜斜烛，羞蛾惨向人。<BR>
</font></big>
<font color="#400080">寄情摇玉柱，流眄整罗巾。幸以芳香袖，承君宛转尘。<br>
<P><big><font size="3" face="黑体" color="#000080"><strong><em>&nbsp;&nbsp; 卷314_13 </em></strong></font><font
face="黑体" color="#800080"> </font><font size="4" color="#800080" face="宋体">【思妇】<a
href="authers/qzz_0736.htm" target="_blank"></font><font size="3" color="#0080FF"><font face="黑体">李愿</font></a></big> 
<br>
</font><br>
<font color="#400080">良人久不至，惟恨锦屏孤。憔悴衣宽日，空房问女巫。
<P><big><font size="3" face="黑体" color="#000080"><strong><em>&nbsp;&nbsp; 卷314_14 </em></strong></font><font
face="黑体" color="#800080"> </font><font size="4" color="#800080" face="宋体">【徐州使院赋】<a
href="authers/qzz_0737.htm" target="_blank"></font><font size="3" color="#0080FF"><font face="黑体">王智兴</font></a></big> 
<br>
</font><br>
<font color="#400080">三十年前老健儿，刚被郎中遣作诗。<br>江南花柳从君咏，塞北烟尘我独知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷314_15 </em></strong></font><font
face="黑体" color="#800080"> </font><font size="4" color="#800080" face="宋体">【茶山诗】<a
href="authers/qzz_0738.htm" target="_blank"></font><font size="3" color="#0080FF"><font face="黑体">袁高</font></a></big> 
<br>
</font><br>
<font color="#400080">禹贡通远俗，所图在安人。后王失其本，职吏不敢陈。<BR>
</font></big>
<font color="#400080">亦有奸佞者，因兹欲求伸。动生千金费，日使万姓贫。<BR>
</font></big>
<font color="#400080">我来顾渚源，得与茶事亲。氓辍耕农耒，采采实苦辛。<BR>
</font></big>
<font color="#400080">一夫旦当役，尽室皆同臻。扪葛上欹壁，蓬头入荒榛。<BR>
</font></big>
<font color="#400080">终朝不盈掬，手足皆鳞皴。悲嗟遍空山，草木为不春。<BR>
</font></big>
<font color="#400080">阴岭芽未吐，使者牒已频。心争造化功，走挺糜鹿均。<BR>
</font></big>
<font color="#400080">选纳无昼夜，捣声昏继晨。众工何枯栌，俯视弥伤神。<BR>
</font></big>
<font color="#400080">皇帝尚巡狩，东郊路多堙。周回绕天涯，所献愈艰勤。<BR>
</font></big>
<font color="#400080">况减兵革困，重兹固疲民。未知供御馀，谁合分此珍。<BR>
</font></big>
<font color="#400080">顾省忝邦守，又惭复因循。茫茫沧海间，丹愤何由申。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷314_16 </em></strong></font><font
face="黑体" color="#800080"> </font><font size="4" color="#800080" face="宋体">【送惟详律师自越之义兴】<a
href="authers/qzz_0739.htm" target="_blank"></font><font size="3" color="#0080FF"><font face="黑体">崔子向</font></a></big> 
<br>
</font><br>
<font color="#400080">阳羡诸峰顶，何曾异剡山。雨晴人到寺，木落夜开关。<BR>
</font></big>
<font color="#400080">缝衲纱灯亮，看心锡仗闲。西方知有社，未得与师还。
<P><big><font size="3" face="黑体" color="#000080"><strong><em>&nbsp;&nbsp; 卷314_17 </em></strong></font><font
face="黑体" color="#800080"> </font><font size="4" color="#800080" face="宋体">【上鲍大夫（防）】<a
href="authers/qzz_0739.htm" target="_blank"></font><font size="3" color="#0080FF"><font face="黑体">崔子向</font></a></big> 
<br>
</font><br>
<font color="#400080">行尽江南塞北时，无人不诵鲍家诗。<br>东堂桂树何年折，直至如今少一枝。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷314_18 </em></strong></font><font
face="黑体" color="#800080"> </font><font size="4" color="#800080" face="宋体">【题越王台】<a
href="authers/qzz_0739.htm" target="_blank"></font><font size="3" color="#0080FF"><font face="黑体">崔子向</font></a></big> 
<br>
</font><br>
<font color="#400080">越井岗头松柏老，越王台上生秋草。<br>古木多年无子孙，牛羊践踏成官道。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷314_19 </em></strong></font><font
face="黑体" color="#800080"> </font><font size="4" color="#800080" face="宋体">【赠韩退之】<a
href="authers/qzz_0740.htm" target="_blank"></font><font size="3" color="#0080FF"><font face="黑体">张署</font></a></big> 
<br>
</font><br>
<font color="#400080">九疑峰畔二江前，恋阙思乡日抵年。白简趋朝曾并命，<BR>
</font></big>
<font color="#400080">苍梧左宦一联翩。鲛人远泛渔舟水，f鸟闲飞露里天。<BR>
</font></big>
<font color="#400080">涣汗几时流率土，扁舟西下共归田。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷314_20 </em></strong></font><font
face="黑体" color="#800080"> </font><font size="4" color="#800080" face="宋体">【享惠昭太子庙乐章（请神）】<a
href="authers/qzz_0741.htm" target="_blank"></font><font size="3" color="#0080FF"><font face="黑体">归登</font></a></big> 
<br>
</font><br>
<font color="#400080">嘉荐既陈，祀事孔明。间歌在堂，万舞在庭。<BR>
</font></big>
<font color="#400080">外则尽物，内则尽诚。凤笙如闻，歆其洁精。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
