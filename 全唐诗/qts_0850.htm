<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百五十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百五十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷850_1 </em></strong></font><font
face="黑体" color="#800080"> </font><font size="4" color="#800080" face="宋体">【招隐】<a
href="authers/qzz_1847.htm" target="_blank"></font><font size="3" color="#0080FF"><font face="黑体">昙翼</font></a></big> 
<br>
</font><br>
<font color="#400080">连峰数千里，修林带平津。云起远山翳，风至□荒榛。<BR>
</font></big>
<font color="#400080">茅茨隐不见，鸡鸣知有人。蹑磴践其迹，处处见遗薪。<BR>
</font></big>
<font color="#400080">乃知百代下，固有上皇民。
<P><big><font size="3" face="黑体" color="#000080"><strong><em>&nbsp;&nbsp; 卷850_2 </em></strong></font><font
face="黑体" color="#800080"> </font><font size="4" color="#800080" face="宋体">【石桥琪树】<a
href="authers/qzz_1848.htm" target="_blank"></font><font size="3" color="#0080FF"><font face="黑体">隐求</font></a></big> 
<br>
</font><br>
<font color="#400080">山上天将近，人间路渐遥。谁当云里见，知欲渡仙桥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷850_3 </em></strong></font><font
face="黑体" color="#800080"> </font><font size="4" color="#800080" face="宋体">【律僧】<a
href="authers/qzz_0000.htm" target="_blank"></font><font size="3" color="#0080FF"><font face="黑体">智远</font></a></big> 
<br>
</font><br>
<font color="#400080">滤水与龛灯，长长护有情。自从青草出，便不下阶行。<BR>
</font></big>
<font color="#400080">北阙应无梦，南山旧有名。将何喻浮世，惟指浪沤轻。<br>
<P><big><font size="3" face="黑体" color="#000080"><strong><em>&nbsp;&nbsp; 卷850_4 </em></strong></font><font
face="黑体" color="#800080"> </font><font size="4" color="#800080" face="宋体">【暮春送人】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无闷</font></a></big> 
<br>
</font><br>
<font color="#400080">折柳亭边手重携，江烟澹澹草萋萋。<br>杜鹃不解离人意，更向落花枝上啼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷850_5 </em></strong></font><font
face="黑体" color="#800080"> </font><font size="4" color="#800080" face="宋体">【寒林石屏】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无闷</font></a></big> 
<br>
</font><br>
<font color="#400080">草堂无物伴身闲，惟有屏风枕簟间。<br>本向他山求得石，却于石上看他山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷850_6 </em></strong></font><font
face="黑体" color="#800080"> </font><font size="4" color="#800080" face="宋体">【江上秋志】<a
href="authers/qzz_0000.htm" target="_blank"></font><font size="3" color="#0080FF"><font face="黑体">尚志</font></a></big> 
<br>
</font><br>
<font color="#400080">到来江上久，谁念旅游心。故国无秋信，邻家有暮砧。<BR>
</font></big>
<font color="#400080">坐遥翻不睡，愁极却成吟。即恐髭连鬓，还为白所侵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷850_7 </em></strong></font><font
face="黑体" color="#800080"> </font><font size="4" color="#800080" face="宋体">【路】<a
href="authers/qzz_0000.htm" target="_blank"></font><font size="3" color="#0080FF"><font face="黑体">玄宝</font></a></big> 
<br>
</font><br>
<font color="#400080">南北东西去，茫茫万古尘。关河无尽处，风雪有行人。<BR>
</font></big>
<font color="#400080">险极山通蜀，平多地入秦。营营名利者，来往岂辞频。
<P><big><font size="3" face="黑体" color="#000080"><strong><em>&nbsp;&nbsp; 卷850_8 </em></strong></font><font
face="黑体" color="#800080"> </font><font size="4" color="#800080" face="宋体">【赠智舟三藏】<a
href="authers/qzz_0000.htm" target="_blank"></font><font size="3" color="#0080FF"><font face="黑体">怀浦</font></a></big> 
<br>
</font><br>
<font color="#400080">壮岁心难伏，师心伏岂难。寻常独在院，行坐不离坛。<BR>
</font></big>
<font color="#400080">岳雪当禅暝，松声入咒寒。更因文字外，多把史书看。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷850_9 </em></strong></font><font
face="黑体" color="#800080"> </font><font size="4" color="#800080" face="宋体">【初冬旅舍早怀】<a
href="authers/qzz_0000.htm" target="_blank"></font><font size="3" color="#0080FF"><font face="黑体">怀浦</font></a></big> 
<br>
</font><br>
<font color="#400080">枕上角声微，离情未息机。梦回三楚寺，寒入五更衣。<BR>
</font></big>
<font color="#400080">月没栖禽动，霜晴冻叶飞。自惭行役早，深与道相违。<br>
<P><big><font size="3" face="黑体" color="#000080"><strong><em>&nbsp;&nbsp; 卷850_10 </em></strong></font><font
face="黑体" color="#800080"> </font><font size="4" color="#800080" face="宋体">【对御书后一绝】<a
href="authers/qzz_0000.htm" target="_blank"></font><font size="3" color="#0080FF"><font face="黑体">亚栖</font></a></big> 
<br>
</font><br>
<font color="#400080">通神笔法得玄门，亲入长安谒至尊。<br>莫怪出来多意气，草书曾悦圣明君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷850_11 </em></strong></font><font
face="黑体" color="#800080"> </font><font size="4" color="#800080" face="宋体">【题英禅师】<a
href="authers/qzz_0000.htm" target="_blank"></font><font size="3" color="#0080FF"><font face="黑体">亚栖</font></a></big> 
<br>
</font><br>
<font color="#400080">将知德行异寻常，每见持经在道场。<br>欲识用心精洁处，一瓶秋水一炉香。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷850_12 </em></strong></font><font
face="黑体" color="#800080"> </font><font size="4" color="#800080" face="宋体">【别友人】<a
href="authers/qzz_0000.htm" target="_blank"></font><font size="3" color="#0080FF"><font face="黑体">惟审</font></a></big> 
<br>
</font><br>
<font color="#400080">一身无定处，万里独销魂。芳草迷归路，春衣滴泪痕。<BR>
</font></big>
<font color="#400080">几时休旅食，向夜宿江村。欲识异乡苦，空山啼暮猿。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷850_13 </em></strong></font><font
face="黑体" color="#800080"> </font><font size="4" color="#800080" face="宋体">【赋得闻晓莺啼】<a
href="authers/qzz_0000.htm" target="_blank"></font><font size="3" color="#0080FF"><font face="黑体">惟审</font></a></big> 
<br>
</font><br>
<font color="#400080">卷帘清梦后，芳树引流莺。隔叶传春意，穿花送晓声。<BR>
</font></big>
<font color="#400080">未调云路翼，空负桂枝情。莫尽关关兴，羁愁正厌生。
<P><big><font size="3" face="黑体" color="#000080"><strong><em>&nbsp;&nbsp; 卷850_14 </em></strong></font><font
face="黑体" color="#800080"> </font><font size="4" color="#800080" face="宋体">【春日旅怀呈知己】<a
href="authers/qzz_0000.htm" target="_blank"></font><font size="3" color="#0080FF"><font face="黑体">惟审</font></a></big> 
<br>
</font><br>
<font color="#400080">生涯万事有苍苍，应任流萍便越乡。春水独行人渐远，<BR>
</font></big>
<font color="#400080">故园归梦夜空长。一声隔浦猿啼处，数滴惊心泪满裳。<BR>
</font></big>
<font color="#400080">不为知音皆鲍叔，信谁江上去茫茫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷850_15 </em></strong></font><font
face="黑体" color="#800080"> </font><font size="4" color="#800080" face="宋体">【剑客】<a
href="authers/qzz_0000.htm" target="_blank"></font><font size="3" color="#0080FF"><font face="黑体">慕幽</font></a></big> 
<br>
</font><br>
<font color="#400080">去住知何处，空将一剑行。杀人虽取次，为事爱公平。<BR>
</font></big>
<font color="#400080">戟立嗔髭鬓，星流忿眼睛。晓来湘市说，拂曙别辽城。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷850_16 </em></strong></font><font
face="黑体" color="#800080"> </font><font size="4" color="#800080" face="宋体">【酬和友人见寄（一作冬日淮上别文上人）】<a
href="authers/qzz_0000.htm" target="_blank"></font><font size="3" color="#0080FF"><font face="黑体">慕幽</font></a></big> 
<br>
</font><br>
<font color="#400080">劳歌好自看，终久偶齐桓。五字若教易，一名争得难。<BR>
</font></big>
<font color="#400080">侵窗红树老，荫砌雪花残。莫效齐僚属，东归剪钓竿。<br>
<P><big><font size="3" face="黑体" color="#000080"><strong><em>&nbsp;&nbsp; 卷850_17 </em></strong></font><font
face="黑体" color="#800080"> </font><font size="4" color="#800080" face="宋体">【冬日淮上别文上人（一作酬和友人见寄）】<a
href="authers/qzz_0000.htm" target="_blank"></font><font size="3" color="#0080FF"><font face="黑体">慕幽</font></a></big> 
<br>
</font><br>
<font color="#400080">家国各万里，同吟六七年。可堪随北雁，迢递向南天。<BR>
</font></big>
<font color="#400080">水共行人远，山将落日连。春淮有双鲤，莫忘尺书传。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷850_18 </em></strong></font><font
face="黑体" color="#800080"> </font><font size="4" color="#800080" face="宋体">【柳】<a
href="authers/qzz_0000.htm" target="_blank"></font><font size="3" color="#0080FF"><font face="黑体">慕幽</font></a></big> 
<br>
</font><br>
<font color="#400080">今古凭君一赠行，几回折尽复重生。五株斜傍渊明宅，<BR>
</font></big>
<font color="#400080">千树低垂太尉营。临水带烟藏翡翠，倚风兼雨宿流莺。<BR>
</font></big>
<font color="#400080">隋皇堤畔依依在，曾惹当时歌吹声。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷850_19 </em></strong></font><font
face="黑体" color="#800080"> </font><font size="4" color="#800080" face="宋体">【三峡闻猿】<a
href="authers/qzz_0000.htm" target="_blank"></font><font size="3" color="#0080FF"><font face="黑体">慕幽</font></a></big> 
<br>
</font><br>
<font color="#400080">谁向兹来不恨生，声声都是断肠声。七千里外一家住，<BR>
</font></big>
<font color="#400080">十二峰前独自行。瘴雨晚藏神女庙，蛮烟寒锁夜郎城。<BR>
</font></big>
<font color="#400080">凭君且听哀吟好，会待青云道路平。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷850_20 </em></strong></font><font
face="黑体" color="#800080"> </font><font size="4" color="#800080" face="宋体">【灯】<a
href="authers/qzz_0000.htm" target="_blank"></font><font size="3" color="#0080FF"><font face="黑体">慕幽</font></a></big> 
<br>
</font><br>
<font color="#400080">钟断危楼鸟不飞，荧荧何处最相宜。香然水寺僧开卷，<BR>
</font></big>
<font color="#400080">笔写春帏客著诗。忽尔思多穿壁处，偶然心尽断缨时。<BR>
</font></big>
<font color="#400080">孙康勤苦谁能念，少减馀光借与伊。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷850_21 </em></strong></font><font
face="黑体" color="#800080"> </font><font size="4" color="#800080" face="宋体">【宝琴】<a
href="authers/qzz_0000.htm" target="_blank"></font><font size="3" color="#0080FF"><font face="黑体">释彪</font></a></big> 
<br>
</font><br>
<font color="#400080">吾有一宝琴，价重双南金。刻作龙凤象，弹为山水音。<BR>
</font></big>
<font color="#400080">星从徽里发，风来弦上吟。钟期不可遇，谁辨曲中心。
<P><big><font size="3" face="黑体" color="#000080"><strong><em>&nbsp;&nbsp; 卷850_22 </em></strong></font><font
face="黑体" color="#800080"> </font><font size="4" color="#800080" face="宋体">【观大驾出叙事寄怀（见《文苑英华》）】<a
href="authers/qzz_0000.htm" target="_blank"></font><font size="3" color="#0080FF"><font face="黑体">法轮</font></a></big> 
<br>
</font><br>
<font color="#400080">紫台宵漏竭，青门曙鼓通。轻霞照复道，徐吹转相风。<BR>
</font></big>
<font color="#400080">玉鸾光万骑，金舆郁五戎。鸣笳犹度阙，清跸尚喧宫。<BR>
</font></big>
<font color="#400080">云旗乱陌紫，羽旆杂尘红。百城归北丽，两汉久惭雄。<BR>
</font></big>
<font color="#400080">吾曹陋薄技，馀庆洽微躬。平源已起洛，印手亦还丰。<BR>
</font></big>
<font color="#400080">得奉衣冠盛，仍观书轨同。犹言待封告，未忍向华嵩。<br>
<P><big><font size="3" face="黑体" color="#000080"><strong><em>&nbsp;&nbsp; 卷850_23 </em></strong></font><font
face="黑体" color="#800080"> </font><font size="4" color="#800080" face="宋体">【中秋旅怀】<a
href="authers/qzz_0000.htm" target="_blank"></font><font size="3" color="#0080FF"><font face="黑体">尚能</font></a></big> 
<br>
</font><br>
<font color="#400080">所畜惟骚雅，兼之得固穷。望乡连北斗，听雨带西风。<BR>
</font></big>
<font color="#400080">稼穑村坊远，烟波路径通。冥搜清绝句，恰似有神功。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷850_24 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0000.htm" target="_blank"></font><font size="3" color="#0080FF"><font face="黑体">尚能</font></a></big> 
<br>
</font><br>
<font color="#400080">霜洲枫落尽，月馆竹生寒。（见《万花谷》）<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷850_25 </em></strong></font><font
face="黑体" color="#800080"> </font><font size="4" color="#800080" face="宋体">【题伍相庙】<a
href="authers/qzz_0000.htm" target="_blank"></font><font size="3" color="#0080FF"><font face="黑体">常雅</font></a></big> 
<br>
</font><br>
<font color="#400080">苍苍古庙映林峦，漠漠烟霞覆古坛。<br>精魄不知何处在，威风犹入浙江寒。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷850_26 </em></strong></font><font
face="黑体" color="#800080"> </font><font size="4" color="#800080" face="宋体">【怀旧山（一作别嘉兴知己）】<a
href="authers/qzz_0000.htm" target="_blank"></font><font size="3" color="#0080FF"><font face="黑体">沧浩</font></a></big> 
<br>
</font><br>
<font color="#400080">一坐西林寺，从来未下山。不因寻长者，无事到人间。<BR>
</font></big>
<font color="#400080">宿雨愁为客，寒花笑未还。空怀旧山月，童子诵经闲。
<P><big><font size="3" face="黑体" color="#000080"><strong><em>&nbsp;&nbsp; 卷850_27 </em></strong></font><font
face="黑体" color="#800080"> </font><font size="4" color="#800080" face="宋体">【题慧山泉】<a
href="authers/qzz_0000.htm" target="_blank"></font><font size="3" color="#0080FF"><font face="黑体">若水</font></a></big> 
<br>
</font><br>
<font color="#400080">石脉绽寒光，松根喷晓凉。注瓶云母滑，漱齿茯苓香。<BR>
</font></big>
<font color="#400080">野客偷煎茗，山僧借净床。安禅何所问，孤月在中央。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷850_28 </em></strong></font><font
face="黑体" color="#800080"> </font><font size="4" color="#800080" face="宋体">【题马迹山】<a
href="authers/qzz_0000.htm" target="_blank"></font><font size="3" color="#0080FF"><font face="黑体">文鉴</font></a></big> 
<br>
</font><br>
<font color="#400080">瀛洲西望沃洲山，山在平湖缥缈间。<br>常说使君千里马，至今龙迹尚堪攀。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
