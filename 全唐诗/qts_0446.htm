<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百四十六</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百四十六</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷446_1 </em></strong></font><font
face="黑体" color="#800080"> </font><font size="4" color="#800080" face="宋体">【元微之除浙东观察使，喜得杭越邻州，先赠长句】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">稽山镜水欢游地，犀带金章荣贵身。官职比君虽校小，<BR>
</font></big>
<font color="#400080">封疆与我且为邻。郡楼对玩千峰月，江界平分两岸春。<BR>
</font></big>
<font color="#400080">杭越风光诗酒主，相看更合与何人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_2 </em></strong></font><font
face="黑体" color="#800080"> </font><font size="4" color="#800080" face="宋体">【席上答微之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">我住浙江西，君去浙江东。勿言一水隔，便与千里同。<BR>
</font></big>
<font color="#400080">富贵无人劝君酒，今宵为我尽杯中。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_3 </em></strong></font><font
face="黑体" color="#800080"> </font><font size="4" color="#800080" face="宋体">【答微之上船后留别】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">烛下尊前一分手，舟中岸上两回头。<br>归来虚白堂中梦，合眼先应到越州。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_4 </em></strong></font><font
face="黑体" color="#800080"> </font><font size="4" color="#800080" face="宋体">【答微之泊西陵驿见寄（一无泊字）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">烟波尽处一点白，应是西陵古驿台。<br>知在台边望不见，暮潮空送渡船回。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_5 </em></strong></font><font
face="黑体" color="#800080"> </font><font size="4" color="#800080" face="宋体">【答微之夸越州州宅】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">贺上人回得报书，大夸州宅似仙居。厌看冯翊风沙久，<BR>
</font></big>
<font color="#400080">喜见兰亭烟景初。日出旌旗生气色，月明楼阁在空虚。<BR>
</font></big>
<font color="#400080">知君暗数江南郡，除却馀杭尽不如。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_6 </em></strong></font><font
face="黑体" color="#800080"> </font><font size="4" color="#800080" face="宋体">【微之重夸州居其落句有西州罗刹之谑因嘲兹石聊以寄怀】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">君问西州城下事，醉中叠纸为君书。嵌空石面标罗刹，<BR>
</font></big>
<font color="#400080">压捺潮头敌子胥。神鬼曾鞭犹不动，波涛虽打欲何如。<BR>
</font></big>
<font color="#400080">谁知太守心相似，抵滞坚顽两有馀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_7 </em></strong></font><font
face="黑体" color="#800080"> </font><font size="4" color="#800080" face="宋体">【张十八员外以新诗二十五首见寄郡楼月下吟玩…寄微之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">秦城南省清秋夜，江郡东楼明月时。去我三千六百里，<BR>
</font></big>
<font color="#400080">得君二十五篇诗。阳春曲调高难和，淡水交情老始知。<BR>
</font></big>
<font color="#400080">坐到天明吟未足，重封转寄与微之。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_8 </em></strong></font><font
face="黑体" color="#800080"> </font><font size="4" color="#800080" face="宋体">【酬微之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">满帙填箱唱和诗，少年为戏老成悲。声声丽曲敲寒玉，<BR>
</font></big>
<font color="#400080">句句妍辞缀色丝。吟玩独当明月夜，伤嗟同是白头时。<BR>
</font></big>
<font color="#400080">由来才命相磨折，天遣无儿欲怨谁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_9 </em></strong></font><font
face="黑体" color="#800080"> </font><font size="4" color="#800080" face="宋体">【馀思未尽，加为六韵，重寄微之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">海内声华并在身，箧中文字绝无伦。遥知独对封章草，<BR>
</font></big>
<font color="#400080">忽忆同为献纳臣。走笔往来盈卷轴，除官递互掌丝纶。<BR>
</font></big>
<font color="#400080">制从长庆辞高古，诗到元和体变新。各有文姬才稚齿，<BR>
</font></big>
<font color="#400080">俱无通子继馀尘。琴书何必求王粲，与女犹胜与外人。
<P><big><font size="3" face="黑体" color="#000080"><strong><em>&nbsp;&nbsp; 卷446_10 </em></strong></font><font
face="黑体" color="#800080"> </font><font size="4" color="#800080" face="宋体">【答微之咏怀见寄】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">x中同直前春事，船里相逢昨日情。分袂二年劳梦寐，<BR>
</font></big>
<font color="#400080">并床三宿话平生。紫微北畔辞宫阙，沧海西头对郡城。<BR>
</font></big>
<font color="#400080">聚散穷通何足道，醉来一曲放歌行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_11 </em></strong></font><font
face="黑体" color="#800080"> </font><font size="4" color="#800080" face="宋体">【酬微之夸镜湖】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">我嗟身老岁方徂，君更官高兴转孤。军门郡阁曾闲否，<BR>
</font></big>
<font color="#400080">禹穴耶溪得到无。酒盏省陪波卷白，骰盘思共彩呼卢。<BR>
</font></big>
<font color="#400080">一泓镜水谁能羡，自有胸中万顷湖。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_12 </em></strong></font><font
face="黑体" color="#800080"> </font><font size="4" color="#800080" face="宋体">【雪中即事答微之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">连夜江云黄惨澹，平明山雪白模糊。银河沙涨三千里，<BR>
</font></big>
<font color="#400080">梅岭花排一万株。北市风生飘散面，东楼日出照凝酥。<BR>
</font></big>
<font color="#400080">谁家高士关门户，何处行人失道途。舞鹤庭前毛稍定，<BR>
</font></big>
<font color="#400080">捣衣砧上练新铺。戏团稚女呵红手，愁坐衰翁对白须。<BR>
</font></big>
<font color="#400080">压瘴一州除疾苦，呈丰万井尽欢娱。润含玉德怀君子，<BR>
</font></big>
<font color="#400080">寒助霜威忆大夫。莫道烟波一水隔，何妨气候两乡殊。<BR>
</font></big>
<font color="#400080">越中地暖多成雨，还有瑶台琼树无。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_13 </em></strong></font><font
face="黑体" color="#800080"> </font><font size="4" color="#800080" face="宋体">【醉封诗筒寄微之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">一生休戚与穷通，处处相随事事同。未死又怜沧海郡，<BR>
</font></big>
<font color="#400080">无儿俱作白头翁。展眉只仰三杯后，代面唯凭五字中。<BR>
</font></big>
<font color="#400080">为向两州邮吏道，莫辞来去递诗筒。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_14 </em></strong></font><font
face="黑体" color="#800080"> </font><font size="4" color="#800080" face="宋体">【除夜寄微之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">鬓毛不觉白毵毵，一事无成百不堪。共惜盛时辞阙下，<BR>
</font></big>
<font color="#400080">同嗟除夜在江南。家山泉石寻常忆，世路风波子细谙。<BR>
</font></big>
<font color="#400080">老校于君合先退，明年半百又加三。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_15 </em></strong></font><font
face="黑体" color="#800080"> </font><font size="4" color="#800080" face="宋体">【苏州李中丞以元日郡斋感怀诗寄微之及予辄依…兼呈微之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">白首馀杭白太守，落魄抛名来已久。一辞渭北故园春，<BR>
</font></big>
<font color="#400080">再把江南新岁酒。杯前笑歌徒勉强，镜里形容渐衰朽。<BR>
</font></big>
<font color="#400080">领郡惭当潦倒年，邻州喜得平生友。长洲草接松江岸，<BR>
</font></big>
<font color="#400080">曲水花连镜湖口。老去还能痛饮无，春来曾作闲游否。<BR>
</font></big>
<font color="#400080">凭莺传语报李六，倩雁将书与元九。莫嗟一日日催人，<BR>
</font></big>
<font color="#400080">且贵一年年入手。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷446_16 </em></strong></font><font
face="黑体" color="#800080"> </font><font size="4" color="#800080" face="宋体">【早春西湖闲游怅然兴怀忆与微之同赏…偶成十八韵寄微之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">上马复呼宾，湖边景气新。管弦三数事，骑从十馀人。<BR>
</font></big>
<font color="#400080">立换登山屐，行携漉酒巾。逢花看当妓，遇草坐为茵。<BR>
</font></big>
<font color="#400080">西日笼黄柳，东风荡白O。小桥装雁齿，轻浪L鱼鳞。<BR>
</font></big>
<font color="#400080">画舫牵徐转，银船酌慢巡。野情遗世累，醉态任天真。<BR>
</font></big>
<font color="#400080">彼此年将老，平生分最亲。高天从所愿，远地得为邻。<BR>
</font></big>
<font color="#400080">云树分三驿，烟波限一津。翻嗟寸步隔，却厌尺书频。<BR>
</font></big>
<font color="#400080">浙右称雄镇，山阴委重臣。贵垂长紫绶，荣驾大朱轮。<BR>
</font></big>
<font color="#400080">出动刀枪队，归生道路尘。雁惊弓易散，鸥怕鼓难驯。<BR>
</font></big>
<font color="#400080">百吏瞻相面，千夫捧拥身。自然闲兴少，应负镜湖春。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_17 </em></strong></font><font
face="黑体" color="#800080"> </font><font size="4" color="#800080" face="宋体">【答微之见寄（时在郡楼对雪）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">可怜风景浙东西，先数馀杭次会稽。禹庙未胜天竺寺，<BR>
</font></big>
<font color="#400080">钱湖不羡若耶溪。摆尘野鹤春毛暖，拍水沙鸥湿翅低。<BR>
</font></big>
<font color="#400080">更对雪楼君爱否，红栏碧L点银泥。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_18 </em></strong></font><font
face="黑体" color="#800080"> </font><font size="4" color="#800080" face="宋体">【祭社宵兴灯前偶作】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">城头传鼓角，灯下整衣冠。夜镜藏须白，秋泉漱齿寒。<BR>
</font></big>
<font color="#400080">欲将闲送老，须著病辞官。更待年终后，支持归计看。
<P><big><font size="3" face="黑体" color="#000080"><strong><em>&nbsp;&nbsp; 卷446_19 </em></strong></font><font
face="黑体" color="#800080"> </font><font size="4" color="#800080" face="宋体">【闲卧】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">尽日前轩卧，神闲境亦空。有山当枕上，无事到心中。<BR>
</font></big>
<font color="#400080">帘卷侵床日，屏遮入座风。望春春未到，应在海门东。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_20 </em></strong></font><font
face="黑体" color="#800080"> </font><font size="4" color="#800080" face="宋体">【新春江次】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">浦干潮未应，堤湿冻初销。粉片妆梅朵，金丝刷柳条。<BR>
</font></big>
<font color="#400080">鸭头新绿水，雁齿小红桥。莫怪珂声碎，春来五马骄。<br>
<P><big><font size="3" face="黑体" color="#000080"><strong><em>&nbsp;&nbsp; 卷446_21 </em></strong></font><font
face="黑体" color="#800080"> </font><font size="4" color="#800080" face="宋体">【春题湖上】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">湖上春来似画图，乱峰围绕水平铺。松排山面千重翠，<BR>
</font></big>
<font color="#400080">月点波心一颗珠。碧毯线头抽早稻，青罗裙带展新蒲。<BR>
</font></big>
<font color="#400080">未能抛得杭州去，一半句留是此湖。<BR>
<P><big><font size="3" face="黑体" color="#000080"><strong><em>&nbsp;&nbsp; 卷446_22 </em></strong></font><font
face="黑体" color="#800080"> </font><font size="4" color="#800080" face="宋体">【早春忆微之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">昏昏老与病相和，感物思君叹复歌。声早鸡先知夜短，<BR>
</font></big>
<font color="#400080">色浓柳最占春多。沙头雨染斑斑草，水面风驱瑟瑟波。<BR>
</font></big>
<font color="#400080">可道眼前光景恶，其如难见故人何。<BR>
<P><big><font size="3" face="黑体" color="#000080"><strong><em>&nbsp;&nbsp; 卷446_23 </em></strong></font><font
face="黑体" color="#800080"> </font><font size="4" color="#800080" face="宋体">【失鹤】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">失为庭前雪，飞因海上风。九霄应得侣，三夜不归笼。<BR>
</font></big>
<font color="#400080">声断碧云外，影沉明月中。郡斋从此后，谁伴白头翁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_24 </em></strong></font><font
face="黑体" color="#800080"> </font><font size="4" color="#800080" face="宋体">【自感】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">宴游寝食渐无味，杯酒管弦徒绕身。<br>宾客欢娱僮仆饱，始知官职为他人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_25 </em></strong></font><font
face="黑体" color="#800080"> </font><font size="4" color="#800080" face="宋体">【得湖州崔十八使君书喜与杭越邻郡因成长句代贺兼寄微之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">三郡何因此结缘，贞元科第忝同年。故情欢喜开书后，<BR>
</font></big>
<font color="#400080">旧事思量在眼前。越国封疆吞碧海，杭城楼x入青烟。<BR>
</font></big>
<font color="#400080">吴兴卑小君应屈，为是蓬莱最后仙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_26 </em></strong></font><font
face="黑体" color="#800080"> </font><font size="4" color="#800080" face="宋体">【同诸客携酒早看樱桃花】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">晓报樱桃发，春携酒客过。绿饧粘盏杓，红雪压枝柯。<BR>
</font></big>
<font color="#400080">天色晴明少，人生事故多。停杯替花语，不醉拟如何。<br>
<P><big><font size="3" face="黑体" color="#000080"><strong><em>&nbsp;&nbsp; 卷446_27 </em></strong></font><font
face="黑体" color="#800080"> </font><font size="4" color="#800080" face="宋体">【柳絮】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">三月尽是头白日，与春老别更依依。<br>凭莺为向杨花道，绊惹春风莫放归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_28 </em></strong></font><font
face="黑体" color="#800080"> </font><font size="4" color="#800080" face="宋体">【早饮湖州酒，寄崔使君】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">一}扶头酒，泓澄泻玉壶。十分蘸甲酌，潋艳满银盂。<BR>
</font></big>
<font color="#400080">捧出光华动，尝看气味殊。手中稀琥珀，舌上冷醍醐。<BR>
</font></big>
<font color="#400080">瓶里有时尽，江边无处沽。不知崔太守，更有寄来无。
<P><big><font size="3" face="黑体" color="#000080"><strong><em>&nbsp;&nbsp; 卷446_29 </em></strong></font><font
face="黑体" color="#800080"> </font><font size="4" color="#800080" face="宋体">【病中书事】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">三载卧山城，闲知节物情。莺多过春语，蝉不待秋鸣。<BR>
</font></big>
<font color="#400080">气嗽因寒发，风痰欲雨生。病身无所用，唯解卜阴晴。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_30 </em></strong></font><font
face="黑体" color="#800080"> </font><font size="4" color="#800080" face="宋体">【与微之唱和来去常以竹筒贮诗陈协律美而成篇因以此答】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">拣得琅\截作筒，缄题章句写心胸。随风每喜飞如鸟，<BR>
</font></big>
<font color="#400080">渡水常忧化作龙。粉节坚如太守信，霜筠冷称大夫容。<BR>
</font></big>
<font color="#400080">烦君赞咏心知愧，鱼目骊珠同一封。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_31 </em></strong></font><font
face="黑体" color="#800080"> </font><font size="4" color="#800080" face="宋体">【醉戏诸妓】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">席上争飞使君酒，歌中多唱舍人诗。<br>不知明日休官后，逐我东山去是谁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_32 </em></strong></font><font
face="黑体" color="#800080"> </font><font size="4" color="#800080" face="宋体">【北院】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">北院人稀到，东窗事最偏。竹烟行灶上，石壁卧房前。<BR>
</font></big>
<font color="#400080">性拙身多暇，心慵事少缘。还如病居士，唯置一床眠。
<P><big><font size="3" face="黑体" color="#000080"><strong><em>&nbsp;&nbsp; 卷446_33 </em></strong></font><font
face="黑体" color="#800080"> </font><font size="4" color="#800080" face="宋体">【酬周协律】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">五十钱唐守，应为送老官。滥蒙辞客爱，犹作近臣看。<BR>
</font></big>
<font color="#400080">凿落愁须饮，琵琶闷遣弹。白头虽强醉，不似少年欢。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_34 </em></strong></font><font
face="黑体" color="#800080"> </font><font size="4" color="#800080" face="宋体">【题石山人】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">腾腾兀兀在人间，贵贱贤愚尽往还。膻腻筵中唯饮酒，<BR>
</font></big>
<font color="#400080">歌钟会处独思山。存神不许三尸住，混俗无妨两鬓斑。<BR>
</font></big>
<font color="#400080">除却馀杭白太守，何人更解爱君闲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_35 </em></strong></font><font
face="黑体" color="#800080"> </font><font size="4" color="#800080" face="宋体">【诗解】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">新篇日日成，不是爱声名。旧句时时改，无妨悦性情。<BR>
</font></big>
<font color="#400080">但令长守郡，不觉却归城。只拟江湖上，吟哦过一生。<br>
<P><big><font size="3" face="黑体" color="#000080"><strong><em>&nbsp;&nbsp; 卷446_36 </em></strong></font><font
face="黑体" color="#800080"> </font><font size="4" color="#800080" face="宋体">【潮】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">早潮才落晚潮来，一月周流六十回。<br>不独光阴朝复暮，杭州老去被潮催。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_37 </em></strong></font><font
face="黑体" color="#800080"> </font><font size="4" color="#800080" face="宋体">【闻歌妓唱严郎中诗，因以绝句寄之（严前为郡守）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">已留旧政布中和，又付新词与艳歌。<br>但是人家有遗爱，就中苏小感恩多。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_38 </em></strong></font><font
face="黑体" color="#800080"> </font><font size="4" color="#800080" face="宋体">【柘枝妓】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">平铺一合锦筵开，连击三声画鼓催。红蜡烛移桃叶起，<BR>
</font></big>
<font color="#400080">紫罗衫动柘枝来。带垂钿胯花腰重，帽转金铃雪面回。<BR>
</font></big>
<font color="#400080">看即曲终留不住，云飘雨送向阳台。<BR>
<P><big><font size="3" face="黑体" color="#000080"><strong><em>&nbsp;&nbsp; 卷446_39 </em></strong></font><font
face="黑体" color="#800080"> </font><font size="4" color="#800080" face="宋体">【急乐世辞（《乐府诗》作《急世乐》）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">正抽碧线绣红罗，忽听黄莺敛翠蛾。<br>秋思冬愁春怅望，大都不称意时多。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_40 </em></strong></font><font
face="黑体" color="#800080"> </font><font size="4" color="#800080" face="宋体">【天竺寺送坚上人归庐山】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">锡杖登高寺，香炉忆旧峰。偶来舟不系，忽去鸟无踪。<BR>
</font></big>
<font color="#400080">岂要留离偈，宁劳动别容。与师俱是梦，梦里暂相逢。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_41 </em></strong></font><font
face="黑体" color="#800080"> </font><font size="4" color="#800080" face="宋体">【除官赴阙，留赠微之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">去年十月半，君来过浙东。今年五月尽，我发向关中。<BR>
</font></big>
<font color="#400080">两乡默默心相别，一水盈盈路不通。从此津人应省事，<BR>
</font></big>
<font color="#400080">寂寥无复递诗筒。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷446_42 </em></strong></font><font
face="黑体" color="#800080"> </font><font size="4" color="#800080" face="宋体">【留题郡斋】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">吟山歌水嘲风月，便是三年官满时。春为醉眠多闭x，<BR>
</font></big>
<font color="#400080">秋因晴望暂褰帷。更无一事移风俗，唯化州民解咏诗。<br>
<P><big><font size="3" face="黑体" color="#000080"><strong><em>&nbsp;&nbsp; 卷446_43 </em></strong></font><font
face="黑体" color="#800080"> </font><font size="4" color="#800080" face="宋体">【别州民】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">耆老遮归路，壶浆满别筵。甘棠无一树，那得泪潸然。<BR>
</font></big>
<font color="#400080">税重多贫户，农饥足旱田。唯留一湖水，与汝救凶年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_44 </em></strong></font><font
face="黑体" color="#800080"> </font><font size="4" color="#800080" face="宋体">【留题天竺、灵隐两寺】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">在郡六百日，入山十二回。宿因月桂落，醉为海榴开。<BR>
</font></big>
<font color="#400080">黄纸除书到，青宫诏命催。僧徒多怅望，宾从亦裴回。<BR>
</font></big>
<font color="#400080">寺烟埋竹，林香雨落梅。别桥怜白石，辞洞恋青苔。<BR>
</font></big>
<font color="#400080">渐出松间路，犹飞马上杯。谁教冷泉水，送我下山来。<br>
<P><big><font size="3" face="黑体" color="#000080"><strong><em>&nbsp;&nbsp; 卷446_45 </em></strong></font><font
face="黑体" color="#800080"> </font><font size="4" color="#800080" face="宋体">【西湖留别】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">征途行色惨风烟，祖帐离声咽管弦。翠黛不须留五马，<BR>
</font></big>
<font color="#400080">皇恩只许住三年。绿藤阴下铺歌席，红藕花中泊妓船。<BR>
</font></big>
<font color="#400080">处处回头尽堪恋，就中难别是湖边。<BR>
<P><big><font size="3" face="黑体" color="#000080"><strong><em>&nbsp;&nbsp; 卷446_46 </em></strong></font><font
face="黑体" color="#800080"> </font><font size="4" color="#800080" face="宋体">【重寄别微之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">凭仗江波寄一辞，不须惆怅报微之。<br>犹胜往岁峡中别，滟堆边招手时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_47 </em></strong></font><font
face="黑体" color="#800080"> </font><font size="4" color="#800080" face="宋体">【重题别东楼】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">东楼胜事我偏知，气象多随昏旦移。湖卷衣裳白重叠，<BR>
</font></big>
<font color="#400080">山张屏障绿参差。海仙楼塔晴方出，江女笙箫夜始吹。<BR>
</font></big>
<font color="#400080">春雨星攒寻蟹火，秋风霞s弄涛旗。宴宜云髻新梳后，<BR>
</font></big>
<font color="#400080">曲爱霓裳未拍时。太守三年嘲不尽，郡斋空作百篇诗。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_48 </em></strong></font><font
face="黑体" color="#800080"> </font><font size="4" color="#800080" face="宋体">【别周军事】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">主人头白官仍冷，去后怜君是底人。<br>试谒会稽元相去，不妨相见却殷勤。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_49 </em></strong></font><font
face="黑体" color="#800080"> </font><font size="4" color="#800080" face="宋体">【看常州柘枝，赠贾使君】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">莫惜新衣舞柘枝，也从尘污汗沾垂。<br>料君即却归朝去，不见银泥衫故时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_50 </em></strong></font><font
face="黑体" color="#800080"> </font><font size="4" color="#800080" face="宋体">【汴河路有感】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">三十年前路，孤舟重往还。绕身新眷属，举目旧乡关。<BR>
</font></big>
<font color="#400080">事去唯留水，人非但见山。啼襟与愁鬓，此日两成斑。
<P><big><font size="3" face="黑体" color="#000080"><strong><em>&nbsp;&nbsp; 卷446_51 </em></strong></font><font
face="黑体" color="#800080"> </font><font size="4" color="#800080" face="宋体">【桥旧业】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">别业城北，抛来二十春。改移新径路，变换旧村邻。<BR>
</font></big>
<font color="#400080">有税田畴薄，无官弟侄贫。田园何用问，强半属他人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_52 </em></strong></font><font
face="黑体" color="#800080"> </font><font size="4" color="#800080" face="宋体">【茅城驿】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">汴河无景思，秋日又凄凄。地薄桑麻瘦，村贫屋舍低。<BR>
</font></big>
<font color="#400080">早苗多间草，浊水半和泥。最是萧条处，茅城驿向西。<br>
<P><big><font size="3" face="黑体" color="#000080"><strong><em>&nbsp;&nbsp; 卷446_53 </em></strong></font><font
face="黑体" color="#800080"> </font><font size="4" color="#800080" face="宋体">【河阴夜泊忆微之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">忆君我正泊行舟，望我君应上郡楼。<br>万里月明同此夜，黄河东面海西头。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_54 </em></strong></font><font
face="黑体" color="#800080"> </font><font size="4" color="#800080" face="宋体">【杭州回舫】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">自别钱塘山水后，不多饮酒懒吟诗。<br>欲将此意凭回棹，报与西湖风月知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_55 </em></strong></font><font
face="黑体" color="#800080"> </font><font size="4" color="#800080" face="宋体">【途中题山泉】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">决决涌岩穴，溅溅出洞门。向东应入海，从此不归源。<BR>
</font></big>
<font color="#400080">似叶飘辞树，如云断别根。吾身亦如此，何日返乡园。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_56 </em></strong></font><font
face="黑体" color="#800080"> </font><font size="4" color="#800080" face="宋体">【欲到东洛，得杨使君书，因以此报】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">向公心切向财疏，淮上休官洛下居。三郡政能从独步，<BR>
</font></big>
<font color="#400080">十年生计复何如。使君滩上久分手，别驾渡头先得书。<BR>
</font></big>
<font color="#400080">且喜平安又相见，其馀外事尽空虚。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_57 </em></strong></font><font
face="黑体" color="#800080"> </font><font size="4" color="#800080" face="宋体">【洛下寓居】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">秋馆清凉日，书因解闷看。夜窗幽独处，琴不为人弹。<BR>
</font></big>
<font color="#400080">游宴慵多废，趋朝老渐难。禅僧教断酒，道士劝休官。<BR>
</font></big>
<font color="#400080">渭曲庄犹在，钱唐俸尚残。如能便归去，亦不至饥寒。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_58 </em></strong></font><font
face="黑体" color="#800080"> </font><font size="4" color="#800080" face="宋体">【味道】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">叩齿晨兴秋院静，焚香冥坐晚窗深。七篇真诰论仙事，<BR>
</font></big>
<font color="#400080">一卷檀经说佛心。此日尽知前境妄，多生曾被外尘侵。<BR>
</font></big>
<font color="#400080">自嫌习性犹残处，爱咏闲诗好听琴。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_59 </em></strong></font><font
face="黑体" color="#800080"> </font><font size="4" color="#800080" face="宋体">【好听琴】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">本性好丝桐，尘机闻即空。一声来耳里，万事离心中。<BR>
</font></big>
<font color="#400080">清畅堪销疾，恬和好养蒙。尤宜听三乐，安慰白头翁。
<P><big><font size="3" face="黑体" color="#000080"><strong><em>&nbsp;&nbsp; 卷446_60 </em></strong></font><font
face="黑体" color="#800080"> </font><font size="4" color="#800080" face="宋体">【爱咏诗】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">辞章讽咏成千首，心行归依向一乘。<br>坐倚绳床闲自念，前生应是一诗僧。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_61 </em></strong></font><font
face="黑体" color="#800080"> </font><font size="4" color="#800080" face="宋体">【酬皇甫庶子见寄】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">掌纶不称吾应笑，典郡无能我自知。别诏忽惊新命出，<BR>
</font></big>
<font color="#400080">同寮偶与夙心期。春坊潇洒优闲地，秋鬓苍浪老大时。<BR>
</font></big>
<font color="#400080">独占二疏应未可，龙楼见拟觅分司。<BR>
<P><big><font size="3" face="黑体" color="#000080"><strong><em>&nbsp;&nbsp; 卷446_62 </em></strong></font><font
face="黑体" color="#800080"> </font><font size="4" color="#800080" face="宋体">【卧疾】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">闲官卧疾绝经过，居处萧条近洛河。<br>水北水南秋月夜，管弦声少杵声多。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_63 </em></strong></font><font
face="黑体" color="#800080"> </font><font size="4" color="#800080" face="宋体">【远师】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">东宫白庶子，南寺远禅师。何处遥相见，心无一事时。<br>
<P><big><font size="3" face="黑体" color="#000080"><strong><em>&nbsp;&nbsp; 卷446_64 </em></strong></font><font
face="黑体" color="#800080"> </font><font size="4" color="#800080" face="宋体">【问远师】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">荤膻停夜食，吟咏散秋怀。笑问东林老，诗应不破斋。
<P><big><font size="3" face="黑体" color="#000080"><strong><em>&nbsp;&nbsp; 卷446_65 </em></strong></font><font
face="黑体" color="#800080"> </font><font size="4" color="#800080" face="宋体">【小院酒醒】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">酒醒闲独步，小院夜深凉。一领新秋簟，三间明月廊。<BR>
</font></big>
<font color="#400080">未收残盏杓，初换热衣裳。好是幽眠处，松阴六尺床。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_66 </em></strong></font><font
face="黑体" color="#800080"> </font><font size="4" color="#800080" face="宋体">【赠侯三郎中】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">老爱东都好寄身，足泉多竹少埃尘。年丰最喜唯贫客，<BR>
</font></big>
<font color="#400080">秋冷先知是瘦人。幸有琴书堪作伴，苦无田宅可为邻。<BR>
</font></big>
<font color="#400080">洛中纵未长居得，且与苏田游过春。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_67 </em></strong></font><font
face="黑体" color="#800080"> </font><font size="4" color="#800080" face="宋体">【求分司东都，寄牛相公十韵】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">忽忽心如梦，星星鬓似丝。纵贫长有酒，虽老未抛诗。<BR>
</font></big>
<font color="#400080">俭薄身都惯，疏顽性颇宜。饭粗餐亦饱，被暖起常迟。<BR>
</font></big>
<font color="#400080">万里归何得，三年伴是谁。华亭鹤不去，天竺石相随。<BR>
</font></big>
<font color="#400080">王尹贳将马，田家卖与池。开门闲坐日，绕水独行时。<BR>
</font></big>
<font color="#400080">懒慢交游许，衰羸相府知。官寮幸无事，可惜不分司。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_68 </em></strong></font><font
face="黑体" color="#800080"> </font><font size="4" color="#800080" face="宋体">【酬杨八】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">君以旷怀宜静境，我因蹇步称闲官。<br>闭门足病非高士，劳作云心鹤眼看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_69 </em></strong></font><font
face="黑体" color="#800080"> </font><font size="4" color="#800080" face="宋体">【履道新居二十韵】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">履道坊西角，官河曲北头。林园四邻好，风景一家秋。<BR>
</font></big>
<font color="#400080">门闭深沈树，池通浅沮沟。拔青松直上，铺碧水平流。<BR>
</font></big>
<font color="#400080">篱菊黄金合，窗筠绿玉稠。疑连紫阳洞，似到白O洲。<BR>
</font></big>
<font color="#400080">僧至多同宿，宾来辄少留。岂无诗引兴，兼有酒销忧。<BR>
</font></big>
<font color="#400080">移榻临平岸，携茶上小舟。果穿闻鸟啄，萍破见鱼游。<BR>
</font></big>
<font color="#400080">地与尘相远，人将境共幽。泛潭菱点镜，沉浦月生钩。<BR>
</font></big>
<font color="#400080">厨晓烟孤起，庭寒雨半收。老饥初爱粥，瘦冷早披裘。<BR>
</font></big>
<font color="#400080">洛下招新隐，秦中忘旧游。辞章留凤阁，班籍寄龙楼。<BR>
</font></big>
<font color="#400080">病惬官曹静，闲惭俸禄优。琴书中有得，衣食外何求。<BR>
</font></big>
<font color="#400080">济世才无取，谋身智不周。应须共心语，万事一时休。<br>
<P><big><font size="3" face="黑体" color="#000080"><strong><em>&nbsp;&nbsp; 卷446_70 </em></strong></font><font
face="黑体" color="#800080"> </font><font size="4" color="#800080" face="宋体">【九日思杭州旧游，寄周判官及诸客】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">忽忆郡南山顶上，昔时同醉是今辰。笙歌委曲声延耳，<BR>
</font></big>
<font color="#400080">金翠动摇光照身。风景不随宫相去，欢娱应逐使君新。<BR>
</font></big>
<font color="#400080">江山宾客皆如旧，唯是当筵换主人。<BR>
<P><big><font size="3" face="黑体" color="#000080"><strong><em>&nbsp;&nbsp; 卷446_71 </em></strong></font><font
face="黑体" color="#800080"> </font><font size="4" color="#800080" face="宋体">【秋晚】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">烟景淡鳎池边微有风。觉寒蛩近壁，知暝鹤归笼。<BR>
</font></big>
<font color="#400080">长貌随年改，衰情与物同。夜来霜厚薄，梨叶半低红。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_72 </em></strong></font><font
face="黑体" color="#800080"> </font><font size="4" color="#800080" face="宋体">【分司】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">散秩留司殊有味，最宜病拙不才身。行香拜表为公事，<BR>
</font></big>
<font color="#400080">碧洛青嵩当主人。已出闲游多到夜，却归慵卧又经旬。<BR>
</font></big>
<font color="#400080">钱唐五马留三匹，还拟骑游搅扰春。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_73 </em></strong></font><font
face="黑体" color="#800080"> </font><font size="4" color="#800080" face="宋体">【河南王尹初到，以诗代书先问之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">别来王阁老，三岁似须臾。鬓上斑多少，杯前兴有无。<BR>
</font></big>
<font color="#400080">官从分紧慢，情莫问荣枯。许入朱门否，篮舆一病夫。
<P><big><font size="3" face="黑体" color="#000080"><strong><em>&nbsp;&nbsp; 卷446_74 </em></strong></font><font
face="黑体" color="#800080"> </font><font size="4" color="#800080" face="宋体">【池西亭】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">朱栏映晚树，金魄落秋池。还似钱唐夜，西楼月出时。<br>
<P><big><font size="3" face="黑体" color="#000080"><strong><em>&nbsp;&nbsp; 卷446_75 </em></strong></font><font
face="黑体" color="#800080"> </font><font size="4" color="#800080" face="宋体">【临池闲卧】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">小竹围庭匝，平池与砌连。闲多临水坐，老爱向阳眠。<BR>
</font></big>
<font color="#400080">营役抛身外，幽奇送枕前。谁家卧床脚，解系钓鱼船。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_76 </em></strong></font><font
face="黑体" color="#800080"> </font><font size="4" color="#800080" face="宋体">【吾庐】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">吾庐不独贮妻儿，自觉年侵身力衰。眼下营求容足地，<BR>
</font></big>
<font color="#400080">心中准拟挂冠时。新昌小院松当户，履道幽居竹绕池。<BR>
</font></big>
<font color="#400080">莫道两都空有宅，林泉风月是家资。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_77 </em></strong></font><font
face="黑体" color="#800080"> </font><font size="4" color="#800080" face="宋体">【题新居，寄宣州崔相公（所居南邻即崔家池）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">门庭有水巷无尘，好称闲官作主人。冷似雀罗虽少客，<BR>
</font></big>
<font color="#400080">宽于蜗舍足容身。疏通竹径将迎月，扫掠莎台欲待春。<BR>
</font></big>
<font color="#400080">济世料君归未得，南园北曲谩为邻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_78 </em></strong></font><font
face="黑体" color="#800080"> </font><font size="4" color="#800080" face="宋体">【忆杭州梅花，因叙旧游，寄萧协律】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">三年闲闷在馀杭，曾为梅花醉几场。伍相庙边繁似雪，<BR>
</font></big>
<font color="#400080">孤山园里丽如妆。蹋随游骑心长惜，折赠佳人手亦香。<BR>
</font></big>
<font color="#400080">赏自初开直至落，欢因小饮便成狂。薛刘相次埋新垄，<BR>
</font></big>
<font color="#400080">沈谢双飞出故乡。歌伴酒徒零散尽，唯残头白老萧郎。<br>
<P><big><font size="3" face="黑体" color="#000080"><strong><em>&nbsp;&nbsp; 卷446_79 </em></strong></font><font
face="黑体" color="#800080"> </font><font size="4" color="#800080" face="宋体">【病中辱张常侍题集贤院诗，因以继和】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">天禄阁门开，甘泉侍从回。图书皆帝籍，寮友尽仙才。<BR>
</font></big>
<font color="#400080">骑省通中掖，龙楼隔上台。犹怜病宫相，诗寄洛阳来。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_80 </em></strong></font><font
face="黑体" color="#800080"> </font><font size="4" color="#800080" face="宋体">【早春晚归】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">晚归骑马过天津，沙白桥红返照新。草色连延多隙地，<BR>
</font></big>
<font color="#400080">鼓声闲缓少忙人。还如南国饶沟水，不似西京足路尘。<BR>
</font></big>
<font color="#400080">金谷风光依旧在，无人管领石家春。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_81 </em></strong></font><font
face="黑体" color="#800080"> </font><font size="4" color="#800080" face="宋体">【赠杨使君】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">曾嗟放逐同巴峡，且喜归还会洛阳。时命到来须作用，<BR>
</font></big>
<font color="#400080">功名未立莫思量。银衔叱拨欺风雪，金屑琵琶费酒浆。<BR>
</font></big>
<font color="#400080">更待城东桃李发，共君沉醉两三场。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_82 </em></strong></font><font
face="黑体" color="#800080"> </font><font size="4" color="#800080" face="宋体">【赠皇甫庶子】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">何因散地共徘徊，人道君才我不才。骑少马蹄生易蹶，<BR>
</font></big>
<font color="#400080">用稀印锁涩难开。妻知年老添衣絮，婢报天寒拨酒醅。<BR>
</font></big>
<font color="#400080">更愧小胥咨拜表，单衫冲雪夜深来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_83 </em></strong></font><font
face="黑体" color="#800080"> </font><font size="4" color="#800080" face="宋体">【池上竹下作】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">穿篱绕舍碧逶迤，十亩闲居半是池。食饱窗间新睡后，<BR>
</font></big>
<font color="#400080">脚轻林下独行时。水能性淡为吾友，竹解心虚即我师。<BR>
</font></big>
<font color="#400080">何必悠悠人世上，劳心费目觅亲知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_84 </em></strong></font><font
face="黑体" color="#800080"> </font><font size="4" color="#800080" face="宋体">【闲出觅春，戏赠诸郎官】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">年来数出觅风光，亦不全闲亦不忙。放体安骑稳马，<BR>
</font></big>
<font color="#400080">隔袍身暖照晴阳。迎春日日添诗思，送老时时放酒狂。<BR>
</font></big>
<font color="#400080">除却髭须白一色，其馀未伏少年郎。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_85 </em></strong></font><font
face="黑体" color="#800080"> </font><font size="4" color="#800080" face="宋体">【别春炉】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">暖阁春初入，温炉兴稍阑。晚风犹冷在，夜火且留看。<BR>
</font></big>
<font color="#400080">独宿相依久，多情欲别难。谁能共天语，长遣四时寒。
<P><big><font size="3" face="黑体" color="#000080"><strong><em>&nbsp;&nbsp; 卷446_86 </em></strong></font><font
face="黑体" color="#800080"> </font><font size="4" color="#800080" face="宋体">【泛小fq二首】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">水一塘，fq一只。fq头漾漾知风起，fq背萧萧闻雨滴。<BR>
</font></big>
<font color="#400080">醉卧船中欲醒时，忽疑身是江南客。<br><BR>
<font color="#400080">船缓进，水平流。一茎竹篙剔船尾，两幅青幕覆船头。<BR>
</font></big>
<font color="#400080">亚竹乱藤多照岸，如从凤口向湖州。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_87 </em></strong></font><font
face="黑体" color="#800080"> </font><font size="4" color="#800080" face="宋体">【梦行简】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">天气妍和水色鲜，闲吟独步小桥边。<br>池塘草绿无佳句，虚卧春窗梦阿怜。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_88 </em></strong></font><font
face="黑体" color="#800080"> </font><font size="4" color="#800080" face="宋体">【题新居呈王尹，兼简府中三掾】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">弊宅须重葺，贫家乏羡财。桥凭川守造，树倩府僚栽。<BR>
</font></big>
<font color="#400080">朱板新犹湿，红英暖渐开。仍期更携酒，倚槛看花来。<br>
<P><big><font size="3" face="黑体" color="#000080"><strong><em>&nbsp;&nbsp; 卷446_89 </em></strong></font><font
face="黑体" color="#800080"> </font><font size="4" color="#800080" face="宋体">【云和】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">非琴非瑟亦非筝，拨柱推弦调未成。<br>欲散白头千万恨，只消红袖两三声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_90 </em></strong></font><font
face="黑体" color="#800080"> </font><font size="4" color="#800080" face="宋体">【春老】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">欲随年少强游春，自觉风光不属身。<br>歌舞屏风花障上，几时曾画白头人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_91 </em></strong></font><font
face="黑体" color="#800080"> </font><font size="4" color="#800080" face="宋体">【春雪过皇甫家】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">晚来篮舆雪中回，喜遇君家门正开。<br>唯要主人青眼待，琴诗谈笑自将来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_92 </em></strong></font><font
face="黑体" color="#800080"> </font><font size="4" color="#800080" face="宋体">【崔侍御以孩子三日示其所生诗见示因以二绝句和之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">洞房门上挂桑弧，香水盆中浴凤雏。<br>还似初生三日魄，嫦娥满月即成珠。<br>
<br>
<font color="#400080">爱惜肯将同宝玉，喜欢应胜得王侯。<br>弄璋诗句多才思，愁杀无儿老邓攸。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_93 </em></strong></font><font
face="黑体" color="#800080"> </font><font size="4" color="#800080" face="宋体">【与皇甫庶子同游城东】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">闲游何必多徒侣，相劝时时举一杯。博望苑中无职役，<BR>
</font></big>
<font color="#400080">建春门外足池台。绿油剪叶蒲新长，红蜡黏枝杏欲开。<BR>
</font></big>
<font color="#400080">白马朱衣两宫相，可怜天气出城来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_94 </em></strong></font><font
face="黑体" color="#800080"> </font><font size="4" color="#800080" face="宋体">【洛城东花下作】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">记得旧诗章，花多数洛阳。及逢枝似雪，已是鬓成霜。<BR>
</font></big>
<font color="#400080">向后光阴促，从前事意忙。无因重年少，何计驻时芳。<BR>
</font></big>
<font color="#400080">欲送愁离面，须倾酒入肠。白头无藉在，醉倒亦何妨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_95 </em></strong></font><font
face="黑体" color="#800080"> </font><font size="4" color="#800080" face="宋体">【晚春寄微之并崔湖州】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">洛阳陌上少交亲，履道城边欲暮春。<br>崔在吴兴元在越，出门骑马觅何人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷446_96 </em></strong></font><font
face="黑体" color="#800080"> </font><font size="4" color="#800080" face="宋体">【城东闲行，因题尉迟司业水阁】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">闲绕洛阳城，无人知姓名。病乘篮舆出，老著茜衫行。<BR>
</font></big>
<font color="#400080">处处花相引，时时酒一倾。借君溪阁上，醉咏两三声。
<P><big><font size="3" face="黑体" color="#000080"><strong><em>&nbsp;&nbsp; 卷446_97 </em></strong></font><font
face="黑体" color="#800080"> </font><font size="4" color="#800080" face="宋体">【寄皇甫七】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">孟夏爱吾庐，陶潜语不虚。花樽飘落酒，风案展开书。<BR>
</font></big>
<font color="#400080">邻女偷新果，家僮漉小鱼。不知皇甫七，池上兴何如。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷446_98 </em></strong></font><font
face="黑体" color="#800080"> </font><font size="4" color="#800080" face="宋体">【访皇甫七】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">上马行数里，逢花倾一杯。更无停泊处，还是觅君来。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
