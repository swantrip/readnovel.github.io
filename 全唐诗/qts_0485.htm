<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百八十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百八十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷485_1 </em></strong></font><font
face="黑体" color="#800080"> </font><font size="4" color="#800080" face="宋体">【古意】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">女萝寄青松，绿蔓花绵绵。三五定君婚，结发早移天。<BR>
</font></big>
<font color="#400080">肃肃羔雁礼，泠泠琴瑟篇。恭承采蘩祀，敢效同车贤。<BR>
</font></big>
<font color="#400080">皎日不留景，良辰如逝川。愁心忽移爱，花貌无归妍。<BR>
</font></big>
<font color="#400080">翠袖皓珠粉，碧阶封绿钱。新人易如玉，废瑟难为弦。<BR>
</font></big>
<font color="#400080">寄谢华木，荣君香阁前。岂无摇落苦，贵与根蒂连。<BR>
</font></big>
<font color="#400080">希君旧光景，照妾薄暮年。
<P><big><font size="3" face="黑体" color="#000080"><strong><em>&nbsp;&nbsp; 卷485_2 </em></strong></font><font
face="黑体" color="#800080"> </font><font size="4" color="#800080" face="宋体">【萧史图歌】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">霜绡数幅八月天，彩龙引凤堂堂然。小载萧仙穆公女，<BR>
</font></big>
<font color="#400080">随仙上归玉京去。仙路迢遥烟几重，女衣清净云三素。<BR>
</font></big>
<font color="#400080">胡髯毵珊云髻光，翠蕤皎洁琼华凉。露痕烟迹渍红貌，<BR>
</font></big>
<font color="#400080">疑别秦宫初断肠。此天每在西北上，紫霄洞客晓烟望。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_3 </em></strong></font><font
face="黑体" color="#800080"> </font><font size="4" color="#800080" face="宋体">【会仙歌】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">轻轻鳎龙言凤语何从容，耳有响兮目无踪。杳杳默默，<BR>
</font></big>
<font color="#400080">花张锦织，王母初自昆仑来，茅盈王方平在侧。<BR>
</font></big>
<font color="#400080">青毛仙鸟衔锦符，谨上阿环起居王母书。始知仙事亦多故，<BR>
</font></big>
<font color="#400080">一隔绛河千岁馀。详玉字，多喜气，瑶台明月来堕地。<BR>
</font></big>
<font color="#400080">冠剑低昂蹈舞频，礼容尽若君臣事。愿言小仙艺，<BR>
</font></big>
<font color="#400080">姓名许飞琼，洞阴玉磬敲天声。乐王母，一送玉杯长命酒。<BR>
</font></big>
<font color="#400080">碧花醉，灵扬扬，笑赐二子长生方。二子未及伸拜谢，<BR>
</font></big>
<font color="#400080">苍苍上兮皇皇下。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷485_4 </em></strong></font><font
face="黑体" color="#800080"> </font><font size="4" color="#800080" face="宋体">【李夫人歌】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">v闺羽帐华烛陈，方士夜降夫人神。葳蕤半露芙蓉色，<BR>
</font></big>
<font color="#400080">窈窕将期环身。丽如三五月，可望难亲近。<BR>
</font></big>
<font color="#400080">棍旌犀竟不言，春思秋怨谁能问。欲求巧笑如生时，<BR>
</font></big>
<font color="#400080">歌尘在空瑟衔丝。神来未及梦相见，帝比初亡心更悲。<BR>
</font></big>
<font color="#400080">爱之欲其生又死，东流万代无回水。宫漏丁丁夜向晨，<BR>
</font></big>
<font color="#400080">烟消雾散愁方士。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷485_5 </em></strong></font><font
face="黑体" color="#800080"> </font><font size="4" color="#800080" face="宋体">【水殿采菱歌】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">宫鸦叫赤光，潮声入宫宫影凉。火华啼露卷横塘，<BR>
</font></big>
<font color="#400080">金堤四合宛柔扬。美人荷裙芙蓉妆，柔荑萦雾棹龙航。<BR>
</font></big>
<font color="#400080">采莲一声歌态长，青丝结眼捕鸳鸯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_6 </em></strong></font><font
face="黑体" color="#800080"> </font><font size="4" color="#800080" face="宋体">【周先生画洞庭歌】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">江南客，水为乡，舟为宅，能以笔锋知地脉。<BR>
</font></big>
<font color="#400080">闲分楚水入丹青，不下此堂临洞庭。水文不浪烟不动，<BR>
</font></big>
<font color="#400080">木末棱棱山碧重。帝子应哀窈窕云，客人似得婵娟梦。<BR>
</font></big>
<font color="#400080">六月火光衣上生，斋心寂听潺声。林冰摇镜水拂簟，<BR>
</font></big>
<font color="#400080">尽日独卧秋风清。因游洞庭不出户，疑君如有长生路。<BR>
</font></big>
<font color="#400080">玉壶先生在何处？<BR>
<P><big><font size="3" face="黑体" color="#000080"><strong><em>&nbsp;&nbsp; 卷485_7 </em></strong></font><font
face="黑体" color="#800080"> </font><font size="4" color="#800080" face="宋体">【霓裳羽衣歌】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">玉烟生窗午轻凝，晨华左耀鲜相凌。人言天孙机上亲手迹，<BR>
</font></big>
<font color="#400080">有时怨别无所惜。遂令武帝厌云韶，金针天丝缀飘飘。<BR>
</font></big>
<font color="#400080">五声写出心中见，拊石喧金柏梁殿。此衣春日赐何人，<BR>
</font></big>
<font color="#400080">秦女腰肢轻若燕。香风间旋众彩随，联联珍珠贯长丝。<BR>
</font></big>
<font color="#400080">眼前意是三清客，星宿离离绕身白。鸾凤有声不见身，<BR>
</font></big>
<font color="#400080">出宫入徵随伶人。神仙如月只可望，瑶华池头几惆怅。<BR>
</font></big>
<font color="#400080">乔山一闭曲未终，鼎湖秋惊白头浪。<BR>
<P><big><font size="3" face="黑体" color="#000080"><strong><em>&nbsp;&nbsp; 卷485_8 </em></strong></font><font
face="黑体" color="#800080"> </font><font size="4" color="#800080" face="宋体">【寓兴】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">念来若望神，追往如话梦。梦神不无迹，谁使烦心用。<BR>
</font></big>
<font color="#400080">鲁圣虚泣麟，楚狂浪歌凤。那言阮家子，更作穷途恸。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_9 </em></strong></font><font
face="黑体" color="#800080"> </font><font size="4" color="#800080" face="宋体">【游山】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">白道行深云，云高路弥细。时时天上客，遗路人间世。<BR>
</font></big>
<font color="#400080">烟花最深处，井臼得空刺。天寒鹤巢林，石长泉脉闭。<BR>
</font></big>
<font color="#400080">神化万灵集，心期一朝契。不见金板书，谁知阮家裔。<BR>
</font></big>
<font color="#400080">终期太古人，问取松柏岁。
<P><big><font size="3" face="黑体" color="#000080"><strong><em>&nbsp;&nbsp; 卷485_10 </em></strong></font><font
face="黑体" color="#800080"> </font><font size="4" color="#800080" face="宋体">【隋宫】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">御街多行客，行客悲春风。楚老几代人，种田炀帝宫。<BR>
</font></big>
<font color="#400080">零落池台势，高低禾黍中。
<P><big><font size="3" face="黑体" color="#000080"><strong><em>&nbsp;&nbsp; 卷485_11 </em></strong></font><font
face="黑体" color="#800080"> </font><font size="4" color="#800080" face="宋体">【怀仙二首】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">昆仑九层台，台上宫城峻。西母持地图，东来献虞舜。<BR>
</font></big>
<font color="#400080">虞宫礼成后，回驾仙风顺。十二楼上人，笙歌沸天引。<BR>
</font></big>
<font color="#400080">裴回扶桑路，白日生离恨。青鸟更不来，麻姑断书信。<BR>
</font></big>
<font color="#400080">乃知东海水，清浅谁能问。<BR>
<font color="#400080">阆峰绮阁几千丈，瑶水西流十二城。<br>曾见周灵王太子，碧桃花下自吹笙。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷485_12 </em></strong></font><font
face="黑体" color="#800080"> </font><font size="4" color="#800080" face="宋体">【怀远人】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">远道在天际，客行如浮云。浮云不知归，似我长望君。<BR>
</font></big>
<font color="#400080">秋至汉水高，南音何时闻。瑶草难远寄，西风气氤氲。<BR>
</font></big>
<font color="#400080">常恐山岳游，不反鸾凤群。无厌坐迟人，风雨惊斯文。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_13 </em></strong></font><font
face="黑体" color="#800080"> </font><font size="4" color="#800080" face="宋体">【怀尹真人】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">万里叠嶂翠，一心浮云闲。羽人杏花发，倚树红琼颜。<BR>
</font></big>
<font color="#400080">流水杳冥外，女萝阴荫间。却思人间世，多恐不可还。<BR>
</font></big>
<font color="#400080">青鸟飞难远，春云晴不闲。但恐五灵车，山上复有山。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_14 </em></strong></font><font
face="黑体" color="#800080"> </font><font size="4" color="#800080" face="宋体">【秋晚铜山道中宿隐者】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">我乡山川遥，秋晚空景促。天明共云散，日落依鸟宿。<BR>
</font></big>
<font color="#400080">主人逃名子，鹤发卧空谷。野言得真风，山貌宜古服。<BR>
</font></big>
<font color="#400080">喜于无声地，暂傲羲皇俗。秋窗照疏萤，寒犬吠落木。<BR>
</font></big>
<font color="#400080">朝隐留此处，一点天边宿。今忆见此时，添悲览止足。<BR>
</font></big>
<font color="#400080">迟迟清夜昼，幽路出深竹。笑谢万户侯，余将耻干禄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_15 </em></strong></font><font
face="黑体" color="#800080"> </font><font size="4" color="#800080" face="宋体">【感怀】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">宿心不觉远，事去劳追忆。旷古川上怀，东流几时息。<BR>
</font></big>
<font color="#400080">门前青山路，眼见归不得。晓梦云月光，过秋兰蕙色。
<P><big><font size="3" face="黑体" color="#000080"><strong><em>&nbsp;&nbsp; 卷485_16 </em></strong></font><font
face="黑体" color="#800080"> </font><font size="4" color="#800080" face="宋体">【经秦皇墓】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">左岗青虬盘，右坂白虎踞。谁识此中陵，祖龙藏身处。<BR>
</font></big>
<font color="#400080">别为一天地，下入三泉路。珠华翔青鸟，玉影耀白兔。<BR>
</font></big>
<font color="#400080">山河一易姓，万事随人去。白昼盗开陵，玄冬火焚树。<BR>
</font></big>
<font color="#400080">哀哉送死厚，乃为弃身具。死者不复知，回看汉文墓。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_17 </em></strong></font><font
face="黑体" color="#800080"> </font><font size="4" color="#800080" face="宋体">【将归旧山留别孟郊】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">择木无利刃，羡鱼无巧纶。如何不量力，自取中路贫。<BR>
</font></big>
<font color="#400080">前者不厌耕，一日不离亲。今来千里外，我心不在身。<BR>
</font></big>
<font color="#400080">悠悠慈母心，惟愿才如人。蚕桑能几许，衣服常著新。<BR>
</font></big>
<font color="#400080">一饭吐尺丝，谁见此殷勤。别君归耕去，持火烧车轮。<br>
<P><big><font size="3" face="黑体" color="#000080"><strong><em>&nbsp;&nbsp; 卷485_18 </em></strong></font><font
face="黑体" color="#800080"> </font><font size="4" color="#800080" face="宋体">【留辞杜员外式方】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">东风吹旅怀，乡梦无夜无。惭见君子堂，贫思上归途。<BR>
</font></big>
<font color="#400080">海岳泛念深，涓尘复何须。婆娑不在本，屈曲无弦弧。<BR>
</font></big>
<font color="#400080">恻恻奉离尊，承欢独向隅。时当凤来日，孰用鸡鸣夫。<BR>
</font></big>
<font color="#400080">回首九仙门，皇家在玉壶。惭非海人别，泪下不成珠。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_19 </em></strong></font><font
face="黑体" color="#800080"> </font><font size="4" color="#800080" face="宋体">【长城】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">蒙公虏生人，北筑秦氏冤。祸兴萧墙内，万里防祸根。<BR>
</font></big>
<font color="#400080">城成六国亡，宫阙启千门。生人半为土，何用空中原。<BR>
</font></big>
<font color="#400080">奈何家天下，骨肉尚无恩。投沙拥海水，安得久不翻。<BR>
</font></big>
<font color="#400080">乘高惨人魂，寒日易黄昏。枯骨贯朽铁，砂中如有言。<BR>
</font></big>
<font color="#400080">万古骊山下，徒悲野火燔。
<P><big><font size="3" face="黑体" color="#000080"><strong><em>&nbsp;&nbsp; 卷485_20 </em></strong></font><font
face="黑体" color="#800080"> </font><font size="4" color="#800080" face="宋体">【蔡平喜遇河阳马判官宽话别】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">从事东军正四年，相逢且喜偃兵前。看寻狡兔翻三窟，<BR>
</font></big>
<font color="#400080">见射妖星落九天。江上柳营回鼓角，河阳花府望神仙。<BR>
</font></big>
<font color="#400080">秋风萧飒醉中别，白马嘶霜雁叫烟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_21 </em></strong></font><font
face="黑体" color="#800080"> </font><font size="4" color="#800080" face="宋体">【寄福州从事殷尧藩】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">越岭寒轻物象殊，海城台阁似蓬壶。几回入市鲛绡女，<BR>
</font></big>
<font color="#400080">终岁啼花山鹧鸪。雷令剑龙知去未，虎夷云鹤亦来无。<BR>
</font></big>
<font color="#400080">就中静事冥宵话，何惜双轮访病夫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_22 </em></strong></font><font
face="黑体" color="#800080"> </font><font size="4" color="#800080" face="宋体">【壮士行】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">西方太白高，壮士羞病死。心知报恩处，对酒歌易水。<BR>
</font></big>
<font color="#400080">沙鸿嗥天末，横剑别妻子。苏武执节归，班超束书起。<BR>
</font></big>
<font color="#400080">山河不足重，重在遇知己。
<P><big><font size="3" face="黑体" color="#000080"><strong><em>&nbsp;&nbsp; 卷485_23 </em></strong></font><font
face="黑体" color="#800080"> </font><font size="4" color="#800080" face="宋体">【章华宫行】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">烟渚南鸿呼晓群，章华宫娥怨行云。十二巫峰仰天绿，<BR>
</font></big>
<font color="#400080">金车何处邀云宿。小腰穸槿千人，宫衣水碧颜青春。<BR>
</font></big>
<font color="#400080">岂无一人似神女，忍使黛蛾常不伸。黛蛾不伸犹自可，<BR>
</font></big>
<font color="#400080">春朝诸处门常锁。<BR>
<P><big><font size="3" face="黑体" color="#000080"><strong><em>&nbsp;&nbsp; 卷485_24 </em></strong></font><font
face="黑体" color="#800080"> </font><font size="4" color="#800080" face="宋体">【倚瑟行】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">金舆传惊灞核，龙旗参天行殿巍。左文皇帝右慎姬，<BR>
</font></big>
<font color="#400080">北面侍臣张释之。因高知处邯郸道，寿陵已见生秋草。<BR>
</font></big>
<font color="#400080">万世何人不此归，一言出口堪生老。高歌倚瑟流清悲，<BR>
</font></big>
<font color="#400080">徐乐哀生知为谁。臣惊欢叹不可放，愿赐一言释名妄。<BR>
</font></big>
<font color="#400080">明珠为日红亭亭，水银为河玉为星。泉宫一闭秦国丧，<BR>
</font></big>
<font color="#400080">牧童弄火骊山上。与世无情在速贫，弃尸于野由斯葬。<BR>
</font></big>
<font color="#400080">生死茫茫不可知，视不一姓君莫悲。始皇有训二世哲，<BR>
</font></big>
<font color="#400080">君独何人至于斯。灞陵一代无发毁，俭风本是张廷尉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_25 </em></strong></font><font
face="黑体" color="#800080"> </font><font size="4" color="#800080" face="宋体">【辞辇行】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">汉家代久淳风薄，帝重微行极荒乐。青娥三千奉一人，<BR>
</font></big>
<font color="#400080">班女不以色事君。朝停玉辇诏同载，三十六宫皆眄睐。<BR>
</font></big>
<font color="#400080">不惊六马缓天仪，从容鸣环前致辞。君恩如海深难竭，<BR>
</font></big>
<font color="#400080">妾命如丝轻易绝。愿陪阿母同小星，敢使太阳齐万物。<BR>
</font></big>
<font color="#400080">周末幽王不可宗，妾闻上圣遗休风。五更三老侍白日，<BR>
</font></big>
<font color="#400080">八十一女居深宫。愿将辇内有馀席，回赐忠臣妾恩泽。<BR>
</font></big>
<font color="#400080">一时节义动贤君，千年名姓香氛氲，渐台水死何伤闻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_26 </em></strong></font><font
face="黑体" color="#800080"> </font><font size="4" color="#800080" face="宋体">【巢乌行】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">乌生几子林萧条，雄乌求食雌守巢。夜愁风雨巢倾覆，<BR>
</font></big>
<font color="#400080">常见一乌巢下宿。日长雏饥雄未回，雌乌下巢去哀哀。<BR>
</font></big>
<font color="#400080">野田春尽少遗谷，寻食不得饥飞来。黄雀亦引数青雀，<BR>
</font></big>
<font color="#400080">雀飞未远乌惊落。既分青雀啖尔雏，尔雏虽长心何如。<BR>
</font></big>
<font color="#400080">将飞不飞犹未忍，古瑟写哀哀不尽。杀生养生复养生，<BR>
</font></big>
<font color="#400080">呜呜啧啧何时平。<BR>
<P><big><font size="3" face="黑体" color="#000080"><strong><em>&nbsp;&nbsp; 卷485_27 </em></strong></font><font
face="黑体" color="#800080"> </font><font size="4" color="#800080" face="宋体">【姑苏宫行】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">姑苏宫，九层金台半虚空。雕楹璇题斗皎洁，<BR>
</font></big>
<font color="#400080">中有妖姬似明月。西见洞庭秋镜开，水华百里盘宫来。<BR>
</font></big>
<font color="#400080">越王采女能水戏，仙舟如龙旌曳翠。羽盖晴翻橘柚香，<BR>
</font></big>
<font color="#400080">玉笙夜送芙蓉醉。归帆平静君无劳，还从下下上高高。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_28 </em></strong></font><font
face="黑体" color="#800080"> </font><font size="4" color="#800080" face="宋体">【悲哉行】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">促促晨复昏，死生同一源。贵年不惧老，贱老伤久存。<BR>
</font></big>
<font color="#400080">朗朗哭前歌，绛旌引幽魂。来为千金子，去卧百草根。<BR>
</font></big>
<font color="#400080">黄土塞生路，悲风送回辕。金鞍旧良马，四顾不入门。<BR>
</font></big>
<font color="#400080">生结千岁念，荣华及百孙。黄金买性命，白刃酬一言。<BR>
</font></big>
<font color="#400080">宁知北山下，松柏侵田园。
<P><big><font size="3" face="黑体" color="#000080"><strong><em>&nbsp;&nbsp; 卷485_29 </em></strong></font><font
face="黑体" color="#800080"> </font><font size="4" color="#800080" face="宋体">【元日早朝行（一作鲍防诗）】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">乾元发生春为宗，盛德在天斗建东。东方岁星大明宫，<BR>
</font></big>
<font color="#400080">南山喜气摇晴空。望云五等舞万玉，献寿一声出千峰。<BR>
</font></big>
<font color="#400080">文章垂彩礼乐正，太白下直旌旗红。旌旗不断春风前，<BR>
</font></big>
<font color="#400080">直如朱绳非尔妍。<BR>
<P><big><font size="3" face="黑体" color="#000080"><strong><em>&nbsp;&nbsp; 卷485_30 </em></strong></font><font
face="黑体" color="#800080"> </font><font size="4" color="#800080" face="宋体">【秋怀五首】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">促促生有涯，营营意无限。无限意未申，有涯生已晚。<BR>
</font></big>
<font color="#400080">恩荣不可恃，天道归寸管。老如影随人，时若车下坂。<BR>
</font></big>
<font color="#400080">行者归期尽，居人心更远。凉风日萧条，亲戚长在眼。<BR>
</font></big>
<font color="#400080">多忧知无奈，圣贤莫能免。客鸟投本枝，生生复深浅。<BR><BR>
<font color="#400080">秋晓客迢迢，月清风楚楚。草虫夜侵我，唧唧床下语。<BR>
</font></big>
<font color="#400080">流年白日驰，微愿不我与。心如缫丝纶，展转多头绪。<BR>
</font></big>
<font color="#400080">凭觞散烦襟，援瑟清夜拊。回感帝子心，空堂有烟雨。<BR>
</font></big>
<font color="#400080">丝减悲不减，器新声更古。一弦有馀哀，何况二十五。<BR><BR>
<font color="#400080">九月夜如年，幽房劳别梦。不知别日远，夜夜犹相送。<BR>
</font></big>
<font color="#400080">玉床暗虫响，锦席寒泪冻。明镜失旧人，空林误归凤。<BR>
</font></big>
<font color="#400080">新年堪爱惜，锦字亦珍重。一念皎皎时，幽襟非所用。<br>
<font color="#400080">金气白日来，疏黄满河关。平居乏愉悦，况复身险艰。<BR>
</font></big>
<font color="#400080">一忆故乡居，一望客人还。两心四海中，谁不伤朱颜。<BR>
</font></big>
<font color="#400080">双燕不巢树，浮萍不出山。性命君由天，安得易其间。<BR>
</font></big>
<font color="#400080">休悲砌虫苦，此日无人闲。<BR>
<font color="#400080">龙荒变露色，燕雁南为客。游子声影中，涕零念离析。<BR>
</font></big>
<font color="#400080">四时如车马，转此今与昔。往叹在空中，存事委幽迹。<BR>
</font></big>
<font color="#400080">翩翩日敛照，朗朗月系夕。物生春不留，年壮老还迫。<BR>
</font></big>
<font color="#400080">天机杳何为，长寿与松柏。
<P><big><font size="3" face="黑体" color="#000080"><strong><em>&nbsp;&nbsp; 卷485_31 </em></strong></font><font
face="黑体" color="#800080"> </font><font size="4" color="#800080" face="宋体">【秋夜对月怀李正封】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">援琴怅独立，高月对秋堂。美人远于月，徒望空景光。<BR>
</font></big>
<font color="#400080">坐忆执手时，七弦起凄凉。平生知音少，君子安可忘。<BR>
</font></big>
<font color="#400080">客意如梦寐，路岐遍四方。日远迷所之，满天心暗伤。<BR>
</font></big>
<font color="#400080">主奉二鲤鱼，中含五文章。惜无千金答，愁思盈中肠。<BR>
</font></big>
<font color="#400080">此夕临风叹，零露沾衣裳。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_32 </em></strong></font><font
face="黑体" color="#800080"> </font><font size="4" color="#800080" face="宋体">【庐山石镜】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">东岩采薇人，岩际朝见月。怪堕幽萝间，非时更澄彻。<BR>
</font></big>
<font color="#400080">绿萝就玉兔，再与高鸟歇。清光照掌中，始悟石上发。<BR>
</font></big>
<font color="#400080">谁传阴阳火，铸此天地物。深影藏半山，虚轮带凝雪。<BR>
</font></big>
<font color="#400080">早回谢公赏，今遇樵夫说。白日乘彩霞，翩翩对容发。<BR>
</font></big>
<font color="#400080">我图辨鬼魅，信美留烟阙。形神乍相逢，竟夕难取别。<BR>
</font></big>
<font color="#400080">如其终身照，可化黄金骨。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_33 </em></strong></font><font
face="黑体" color="#800080"> </font><font size="4" color="#800080" face="宋体">【与峨眉山道士期尽日不至】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">倾景安再中，人生有何常。胡为少君别，风驭峨眉阳。<BR>
</font></big>
<font color="#400080">结我千日期，青山故人堂。期尽师不至，望云空烧香。<BR>
</font></big>
<font color="#400080">顾惭有限身，易老白日光。怀君屡惊叹，支体安能强。<BR>
</font></big>
<font color="#400080">往闻清修，未究服食方。瑶田有灵芝，眼见不得尝。<BR>
</font></big>
<font color="#400080">玉壶贮天地，岁月亦已长。若用壶中景，东溟又堪伤。<BR>
</font></big>
<font color="#400080">寄言赤玉箫，夜夜吹清商。
<P><big><font size="3" face="黑体" color="#000080"><strong><em>&nbsp;&nbsp; 卷485_34 </em></strong></font><font
face="黑体" color="#800080"> </font><font size="4" color="#800080" face="宋体">【述德上太原严尚书绶（一作王尚书，无绶字）】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">帝命河岳神，降灵翼轩辕。天王委管a，开闭秦北门。<BR>
</font></big>
<font color="#400080">顶戴日月光，口宣雨露言。甲马不及汗，天骄自亡魂。<BR>
</font></big>
<font color="#400080">清冢入内地，黄河穷本源。风云寝气象，鸟兽翔旗幡。<BR>
</font></big>
<font color="#400080">军人歌无胡，长剑倚昆仑。终古鞭血地，到今耕稼繁。<BR>
</font></big>
<font color="#400080">樵客天一畔，何由拜旌轩。愿请执御臣，为公动朱N。<BR>
</font></big>
<font color="#400080">岂令群荒外，尚有辜帝恩。愿陈田舍歌，暂息四座喧。<BR>
</font></big>
<font color="#400080">条桑去附枝，S草绝本根。可惜汉公主，哀哀嫁乌孙。<br>
<P><big><font size="3" face="黑体" color="#000080"><strong><em>&nbsp;&nbsp; 卷485_35 </em></strong></font><font
face="黑体" color="#800080"> </font><font size="4" color="#800080" face="宋体">【山中怀刘修】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">松老秋意孤，夜凉吟风水。山人在远道，相忆中夜起。<BR>
</font></big>
<font color="#400080">春光如不至，幽兰含香死。响象离鹤情，念来一相似。<BR>
</font></big>
<font color="#400080">月斜掩扉卧，又在梦魂里。
<P><big><font size="3" face="黑体" color="#000080"><strong><em>&nbsp;&nbsp; 卷485_36 </em></strong></font><font
face="黑体" color="#800080"> </font><font size="4" color="#800080" face="宋体">【塞下】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">北风号蓟门，杀气日夜兴。咸阳三千里，驿马如饥鹰。<BR>
</font></big>
<font color="#400080">行子久去乡，逢山不敢登。寒日惨大野，虏云若飞鹏。<BR>
</font></big>
<font color="#400080">西北防秋军，麾幢宿层层。匈奴天未丧，战鼓长登登。<BR>
</font></big>
<font color="#400080">汉卒马上老，繁缨空丝绳。诚知天所骄，欲罢又不能。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_37 </em></strong></font><font
face="黑体" color="#800080"> </font><font size="4" color="#800080" face="宋体">【送僧南游】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">且攀隋宫柳，莫忆江南春。师有怀乡志，未为无事人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_38 </em></strong></font><font
face="黑体" color="#800080"> </font><font size="4" color="#800080" face="宋体">【行路难】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">玉堂向夕如无人，丝竹俨然宫商死。细人何言入君耳，<BR>
</font></big>
<font color="#400080">尘生金樽酒如水。君今不念岁蹉跎，雁天明明凉露多。<BR>
</font></big>
<font color="#400080">华灯清凝久照夜，彩僮窈窕虚垂萝。入宫见妒君不察，<BR>
</font></big>
<font color="#400080">暮入此地生风波。此时不乐早休息，女颜易老君如何。<br>
<P><big><font size="3" face="黑体" color="#000080"><strong><em>&nbsp;&nbsp; 卷485_39 </em></strong></font><font
face="黑体" color="#800080"> </font><font size="4" color="#800080" face="宋体">【子规】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">中林子规啼，云是古蜀帝。蜀帝胡为鸟，惊急如罪戾。<BR>
</font></big>
<font color="#400080">一啼艳阳节，春色亦可替。再啼孟夏林，密叶堪委翳。<BR>
</font></big>
<font color="#400080">三啼凉秋晓，百卉无生意。四啼玄冥冬，云物惨不霁。<BR>
</font></big>
<font color="#400080">芸黄壮士发，沾洒妖姬袂。悲深寒乌雏，哀掩病鹤翅。<BR>
</font></big>
<font color="#400080">胡为托幽命，庇质无完毳。戚戚含至冤，卑卑忌群势。<BR>
</font></big>
<font color="#400080">吾闻凤凰长，羽族皆受制。盍分翡翠毛，使学鹦鹉慧。<BR>
</font></big>
<font color="#400080">敌怨不在弦，一哀尚能继。那令不知休，泣血经世世。<BR>
</font></big>
<font color="#400080">古风失中和，衰代因郑卫。三叹尚淫哀，向渴嘻流涕。<BR>
</font></big>
<font color="#400080">如因异声感，乐与中肠契。至教一昏芜，生人遂危脆。<BR>
</font></big>
<font color="#400080">古意叹通近，如上青天际。荼蓼久已甘，空劳堇葵惠。<BR>
</font></big>
<font color="#400080">谁闻子规苦，思与正声计。
<P><big><font size="3" face="黑体" color="#000080"><strong><em>&nbsp;&nbsp; 卷485_40 </em></strong></font><font
face="黑体" color="#800080"> </font><font size="4" color="#800080" face="宋体">【秋夜闻郑山人弹楚妃怨】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">明月摇落夜，深堂清净弦。中间楚妃奏，十指哀婵娟。<BR>
</font></big>
<font color="#400080">寥寥夜含风，荡荡意如泉。寂寞物无象，依稀语空烟。<BR>
</font></big>
<font color="#400080">旅人多西望，客雁难南前。由来感神事，岂为无情传。<BR>
</font></big>
<font color="#400080">容华能几时，不再来者年。此夕河汉上，双星含凄然。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_41 </em></strong></font><font
face="黑体" color="#800080"> </font><font size="4" color="#800080" face="宋体">【忆旧游】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">忆求无何乡，了在赤谷村。仙人居其中，将往问所存。<BR>
</font></big>
<font color="#400080">日入縻崴蓿石烟抱山门。明月久不下，半峰照啼猿。<BR>
</font></big>
<font color="#400080">堂上白鹤翁，神清心无烦。斋心侍席前，跪请长生恩。<BR>
</font></big>
<font color="#400080">云昔崆峒老，何词受轩辕。从星使变化，任日张乾坤。<BR>
</font></big>
<font color="#400080">若到旧乡里，宛如曾讨论。风移岩花气，珠贯金经言。<BR>
</font></big>
<font color="#400080">凉夜惜易尽，青烟谢晨喧。自唯腥膻体，难久留其藩。<BR>
</font></big>
<font color="#400080">几世身在梦，百年云无根。悠悠竟何事，愚智相忧冤。<BR>
</font></big>
<font color="#400080">叹息几晚寤，蒙师招其魂。至今瑶华心，每想清水源。
<P><big><font size="3" face="黑体" color="#000080"><strong><em>&nbsp;&nbsp; 卷485_42 </em></strong></font><font
face="黑体" color="#800080"> </font><font size="4" color="#800080" face="宋体">【白露】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">清蝉暂休响，丰露还移色。金飙爽晨华，玉壶增夜刻。<BR>
</font></big>
<font color="#400080">已低疏萤焰，稍减哀蝉力。迎社促燕心，助风劳雁翼。<BR>
</font></big>
<font color="#400080">一悲纨扇情，再想清浅忆。高高拜月归，轧轧挑灯织。<BR>
</font></big>
<font color="#400080">盈盈玉盘泪，何处无消息。
<P><big><font size="3" face="黑体" color="#000080"><strong><em>&nbsp;&nbsp; 卷485_43 </em></strong></font><font
face="黑体" color="#800080"> </font><font size="4" color="#800080" face="宋体">【经隐叟】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">行蹋门外泉，坐披床上云。谁将许由事，万古留与君。<BR>
</font></big>
<font color="#400080">虚洞闭金锁，蠹简藏鸟文。萝景深的的，蕙风闲薰薰。<BR>
</font></big>
<font color="#400080">余有世上心，此来未及群。殷勤讳名姓，莫遣樵客闻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_44 </em></strong></font><font
face="黑体" color="#800080"> </font><font size="4" color="#800080" face="宋体">【秋暮山中怀李端公益】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">旧事与日远，秋花仍旧香。前年绣衣客，此节过此堂。<BR>
</font></big>
<font color="#400080">侍臣不自高，笑脱绣衣裳。眠云有馀态，入鸟不乱行。<BR>
</font></big>
<font color="#400080">我恐云岚色，损君鞍马光。君言此何言，且共覆前觞。<BR>
</font></big>
<font color="#400080">古人重一笑，买日轻金装。日尽秉烛游，千年不能忘。<BR>
</font></big>
<font color="#400080">君言此何言，明日皆异乡。明日非今日，山下道路长。<BR>
</font></big>
<font color="#400080">一从山下来，天地再炎凉。此中会难得，梦君马玄黄。
<P><big><font size="3" face="黑体" color="#000080"><strong><em>&nbsp;&nbsp; 卷485_45 </em></strong></font><font
face="黑体" color="#800080"> </font><font size="4" color="#800080" face="宋体">【苦哉远征人】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">征人歌古曲，携手上河梁。李陵死别处，杳玄冥乡。<BR>
</font></big>
<font color="#400080">忆昔从此路，连年征鬼方。久行迷汉历，三死毡衣裳。<BR>
</font></big>
<font color="#400080">百战身且在，微功信难忘。远承云台议，非势孰敢当。<BR>
</font></big>
<font color="#400080">落日吊李广，白首过河阳。闲弓失月影，劳剑无龙光。<BR>
</font></big>
<font color="#400080">去日始束发，今来发成霜。虚名乃闲事，生见父母乡。<BR>
</font></big>
<font color="#400080">掩抑大风歌，裴回少年场。诚哉古人言，鸟尽良弓藏。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_46 </em></strong></font><font
face="黑体" color="#800080"> </font><font size="4" color="#800080" face="宋体">【悼豆卢策先辈】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">丧车出东门，生时马无力。何处入黄泉，嵩高山西北。<BR>
</font></big>
<font color="#400080">室人万里外，久望君官职。今与牵衣儿，翻号死消息。<BR>
</font></big>
<font color="#400080">平生江海上，我不空相识。远客迷畏途，孤鸿伤一翼。<BR>
</font></big>
<font color="#400080">行将鸡黍祭，已是乌鸢食。劝酒执御郎，行人有哀色。<BR>
</font></big>
<font color="#400080">先悲三尺土，经岁哭不得。眼前双双流，故袂安可拭。<BR>
</font></big>
<font color="#400080">一拜隔千里，生人意何极。唯有阳春曲，永播清玉德。<br>
<P><big><font size="3" face="黑体" color="#000080"><strong><em>&nbsp;&nbsp; 卷485_47 </em></strong></font><font
face="黑体" color="#800080"> </font><font size="4" color="#800080" face="宋体">【首夏】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">昨日青春去，晚峰尚含妍。虽留有馀态，脉脉防忧煎。<BR>
</font></big>
<font color="#400080">幽人惜时节，对此感流年。
<P><big><font size="3" face="黑体" color="#000080"><strong><em>&nbsp;&nbsp; 卷485_48 </em></strong></font><font
face="黑体" color="#800080"> </font><font size="4" color="#800080" face="宋体">【寄天台准公】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">赤城桥东见月夜，佛垄寺边行月僧。<br>闲蹋莓苔绕琪树，海光清净对心灯。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷485_49 </em></strong></font><font
face="黑体" color="#800080"> </font><font size="4" color="#800080" face="宋体">【送僧东游】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">风流东晋后，外学入僧家。独唱郢中雪，还游天际霞。<BR>
</font></big>
<font color="#400080">云村共香饭，水月喻秋花。景物添新致，前程讵可涯。<br>
<P><big><font size="3" face="黑体" color="#000080"><strong><em>&nbsp;&nbsp; 卷485_50 </em></strong></font><font
face="黑体" color="#800080"> </font><font size="4" color="#800080" face="宋体">【送僧之宣城】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">昔从谢太守，宾客宛陵城。有日持斋戒，高僧识姓名。<BR>
</font></big>
<font color="#400080">秋风送客去，安得尽忘情。
<P><big><font size="3" face="黑体" color="#000080"><strong><em>&nbsp;&nbsp; 卷485_51 </em></strong></font><font
face="黑体" color="#800080"> </font><font size="4" color="#800080" face="宋体">【宣城北楼，昔从顺阳公会于此】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">诗楼郡城北，窗牖敬亭山。几步尘埃隔，终朝世界闲。<BR>
</font></big>
<font color="#400080">凭师看粉壁，名姓在其间。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_52 </em></strong></font><font
face="黑体" color="#800080"> </font><font size="4" color="#800080" face="宋体">【东高峰（一作东峰亭）】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">东亭最高峙，春树绕山腰。画里青鸾客，云中碧玉箫。<BR>
</font></big>
<font color="#400080">秋风若西望，为我一长谣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷485_53 </em></strong></font><font
face="黑体" color="#800080"> </font><font size="4" color="#800080" face="宋体">【禅定寺经院】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">莲华不朽寺，雕刻满山根。石汗知天雨，金泥落圣言。<BR>
</font></big>
<font color="#400080">思量施金客，千古独消魂。
<P><big><font size="3" face="黑体" color="#000080"><strong><em>&nbsp;&nbsp; 卷485_54 </em></strong></font><font
face="黑体" color="#800080"> </font><font size="4" color="#800080" face="宋体">【范真传侍御累有寄，因奉酬十首】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">昨日新花红满眼，今朝美酒绿留人。<br>更宜明月含芳露，凭杖萧郎夜赏春。<br>
<br>
<font color="#400080">白雪翦花朱蜡蒂，折花传笑惜春人。<br>请君白日留明日，一醉春光莫厌频。<br>
<br>
<font color="#400080">云髻凤文细，对君歌少年。万金酬一顾，可惜十千钱。<br>
<font color="#400080">玉管倾杯乐，春园斗草情。野花无限意，处处逐人行。<BR><BR>
<font color="#400080">闻道中山酒，一杯千日醒。黄莺似传语，劝酒太叮咛。<BR>
<font color="#400080">红袂歌声起，因君始得闻。黄昏小垂手，与我驻浮云。<BR><BR>
<font color="#400080">相劝醉年华，莫醒春日斜。春风宛陵道，万里晋阳花。<br>
<font color="#400080">碧绿草萦堤，红蓝花满溪。愿君常践蹋，莫使暗萋萋。<BR><BR>
<font color="#400080">萋萋巫峡云，楚客莫留恩。岁久晋阳道，谁能向太原。<BR>
<font color="#400080">岁酒劝屠苏，楚声山鹧鸪。春风入君意，千日不须臾。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
