<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷七十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷71_1 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制立春日侍宴内殿出剪彩花应制】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">上林宫馆好，春光独早知。剪花疑始发，刻燕似新窥。<BR>
</font></big>
<font color="#400080">色浓轻雪点，香浅嫩风吹。此日叨陪侍，恩荣得数枝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷71_2 </em></strong></font><font
face="黑体" color="#800080"> </font><font size="4" color="#800080" face="宋体">【奉和人日清晖阁宴群臣遇雪应制】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">舆辇乘人日，登临上凤京。风寻歌曲r，雪向舞行萦。<BR>
</font></big>
<font color="#400080">千官随兴合，万福与时并。承恩长若此，微贱幸升平。<br>
<P><big><font size="3" face="黑体" color="#000080"><strong><em>&nbsp;&nbsp; 卷71_3 </em></strong></font><font
face="黑体" color="#800080"> </font><font size="4" color="#800080" face="宋体">【奉和七夕宴两仪殿应制】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">秋吹过双阙，星仙动二灵。更深移月镜，河浅度云。<BR>
</font></big>
<font color="#400080">殿上呼方朔，人间失武丁。天文兹夜里，光映紫微庭。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷71_4 </em></strong></font><font
face="黑体" color="#800080"> </font><font size="4" color="#800080" face="宋体">【奉和九月九日圣制登慈恩寺浮图应制】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">飞塔云霄半，清晨羽旆游。登临凭季月，寥廓见中州。<BR>
</font></big>
<font color="#400080">御酒新寒退，天文瑞景留。辟邪将献寿，兹日奉千秋。
<P><big><font size="3" face="黑体" color="#000080"><strong><em>&nbsp;&nbsp; 卷71_5 </em></strong></font><font
face="黑体" color="#800080"> </font><font size="4" color="#800080" face="宋体">【闰九月九日幸总持寺登浮图应制】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">重阳登闰序，上界叶时巡。驻辇天花落，开筵妓乐陈。<BR>
</font></big>
<font color="#400080">城端刹柱见，云表露盘新。临睨光辉满，飞文动睿神。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷71_6 </em></strong></font><font
face="黑体" color="#800080"> </font><font size="4" color="#800080" face="宋体">【侍宴长宁公主东庄】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">公主林亭地，清晨降玉舆。画桥飞渡水，仙阁涌临虚。<BR>
</font></big>
<font color="#400080">晴新看蛱蝶，夏早摘芙蕖。文酒娱游盛，忻叨侍从馀。<br>
<P><big><font size="3" face="黑体" color="#000080"><strong><em>&nbsp;&nbsp; 卷71_7 </em></strong></font><font
face="黑体" color="#800080"> </font><font size="4" color="#800080" face="宋体">【奉和送金城公主入西蕃应制】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">外馆逾河右，行营指路岐。和亲悲远嫁，忍爱泣将离。<BR>
</font></big>
<font color="#400080">旌旆羌风引，轩车汉月随。那堪马上曲，时向管中吹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷71_8 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制登骊山高顶寓目应制】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">骊阜镇皇都，銮游眺八区。原隰旌门里，风云座隅。<BR>
</font></big>
<font color="#400080">直城如斗柄，官树似星榆。从臣词赋末，滥得上天衢。
<P><big><font size="3" face="黑体" color="#000080"><strong><em>&nbsp;&nbsp; 卷71_9 </em></strong></font><font
face="黑体" color="#800080"> </font><font size="4" color="#800080" face="宋体">【奉和幸白鹿观应制】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">玄游乘落晖，仙宇蔼霏微。石梁萦涧转，珠旆扫坛飞。<BR>
</font></big>
<font color="#400080">芝童荐膏液，松鹤舞骖W。还似瑶池上，歌成周驭归。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷71_10 </em></strong></font><font
face="黑体" color="#800080"> </font><font size="4" color="#800080" face="宋体">【折杨柳】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">沙塞三河道，金闺二月春。碧烟杨柳色，红粉绮罗人。<BR>
</font></big>
<font color="#400080">露叶怜啼脸，风花思舞巾。攀持君不见，为听曲中新。<br>
<P><big><font size="3" face="黑体" color="#000080"><strong><em>&nbsp;&nbsp; 卷71_11 </em></strong></font><font
face="黑体" color="#800080"> </font><font size="4" color="#800080" face="宋体">【奉和立春日内出彩花树应制（一作人日大明宫应制）】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">禁苑韶年此日归，东郊道上转青纭Ａ色梅芳何处所，<BR>
</font></big>
<font color="#400080">风前雪里觅芳菲。开冰池内鱼新跃，剪彩花间燕始飞。<BR>
</font></big>
<font color="#400080">欲识王游布阳气，为观天藻竞春晖。<BR>
<P><big><font size="3" face="黑体" color="#000080"><strong><em>&nbsp;&nbsp; 卷71_12 </em></strong></font><font
face="黑体" color="#800080"> </font><font size="4" color="#800080" face="宋体">【奉和春日幸望春宫应制】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">暮春春色最便妍，苑里花开列御筵。商山积翠临城起，<BR>
</font></big>
<font color="#400080">核浮光共幕连。莺藏嫩叶歌相唤，蝶碍芳丛舞不前。<BR>
</font></big>
<font color="#400080">欢娱节物今如此，愿奉宸游亿万年。<BR>
<P><big><font size="3" face="黑体" color="#000080"><strong><em>&nbsp;&nbsp; 卷71_13 </em></strong></font><font
face="黑体" color="#800080"> </font><font size="4" color="#800080" face="宋体">【奉和幸安乐公主山庄应制】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">主家别墅帝城隈，无劳海上觅蓬莱。沓石悬流平地起，<BR>
</font></big>
<font color="#400080">危楼曲阁半天开。庭莎作荐舞行出，浦树相将歌棹回。<BR>
</font></big>
<font color="#400080">此日风光与形胜，只言作伴圣词来。<BR>
<P><big><font size="3" face="黑体" color="#000080"><strong><em>&nbsp;&nbsp; 卷71_14 </em></strong></font><font
face="黑体" color="#800080"> </font><font size="4" color="#800080" face="宋体">【兴庆池侍宴应制】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">苍龙阙下天泉池，轩驾来游箫管吹。缘堤夏筱萦不散，<BR>
</font></big>
<font color="#400080">冒水新荷卷复披。帐殿疑从画里出，楼船直在镜中移。<BR>
</font></big>
<font color="#400080">自然东海神仙处，何用西昆辙迹疲。<BR>
<P><big><font size="3" face="黑体" color="#000080"><strong><em>&nbsp;&nbsp; 卷71_15 </em></strong></font><font
face="黑体" color="#800080"> </font><font size="4" color="#800080" face="宋体">【奉和幸大荐福寺应制】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">地灵传景福，天驾俨钩陈。佳哉藩邸旧，赫矣梵宫新。<BR>
</font></big>
<font color="#400080">香塔鱼山下，禅堂雁水滨。珠幡映白日，镜殿写青春。<BR>
</font></big>
<font color="#400080">甚欢延故吏，大觉拯生人。幸承歌颂末，长奉属车尘。<br>
<P><big><font size="3" face="黑体" color="#000080"><strong><em>&nbsp;&nbsp; 卷71_16 </em></strong></font><font
face="黑体" color="#800080"> </font><font size="4" color="#800080" face="宋体">【奉和幸三会寺应制】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">i仓史台，敞朗绀园开。戒旦壶人集，翻霜羽骑来。<BR>
</font></big>
<font color="#400080">下辇登三袭，褰旒望九垓。林披馆陶榜，水浸昆明灰。<BR>
</font></big>
<font color="#400080">网户飞花缀，幡竿度鸟回。豫游仙唱动，潇洒出尘埃。<br>
<P><big><font size="3" face="黑体" color="#000080"><strong><em>&nbsp;&nbsp; 卷71_17 </em></strong></font><font
face="黑体" color="#800080"> </font><font size="4" color="#800080" face="宋体">【奉和幸长安故城未央宫应制】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">汉宫千祀外，轩驾一来游。夷荡长如此，威灵不复留。<BR>
</font></big>
<font color="#400080">凭高睿赏发，怀古圣情周。寒向南山敛，春过北渭浮。<BR>
</font></big>
<font color="#400080">土功昔云盛，人英今所求。幸听熏风曲，方知霸道羞。<br>
<P><big><font size="3" face="黑体" color="#000080"><strong><em>&nbsp;&nbsp; 卷71_18 </em></strong></font><font
face="黑体" color="#800080"> </font><font size="4" color="#800080" face="宋体">【奉和幸礼部尚书窦希d宅应制（一作陪幸五王宅）】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">北斗枢机任，西京肺腑亲。畴昔王门下，今兹御幸辰。<BR>
</font></big>
<font color="#400080">恩光山水被，圣作管弦新。绕坐熏红药，当轩暗绿筠。<BR>
</font></big>
<font color="#400080">摘荷才早夏，听鸟尚馀春。行漏今徒晚，风烟起观津。<br>
<P><big><font size="3" face="黑体" color="#000080"><strong><em>&nbsp;&nbsp; 卷71_19 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制幸望春宫送朔方大总管张仁】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">命将择耆年，图功胜必全。光辉万乘饯，威武二庭宣。<BR>
</font></big>
<font color="#400080">中衢横鼓角，旷野蔽旌旃。推食天厨至，投醪御酒传。<BR>
</font></big>
<font color="#400080">凉风过雁苑，杀气下鸡田。分阃恩何极，临岐动睿篇。<br>
<P><big><font size="3" face="黑体" color="#000080"><strong><em>&nbsp;&nbsp; 卷71_20 </em></strong></font><font
face="黑体" color="#800080"> </font><font size="4" color="#800080" face="宋体">【奉和幸韦嗣立山庄侍宴应制】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">东山有谢安，枉道降鸣銮。缇骑分初日，霓旌度晓寒。<BR>
</font></big>
<font color="#400080">云跸岩间下，虹桥涧底盘。幽栖俄以届，圣瞩宛馀欢。<BR>
</font></big>
<font color="#400080">崖悬飞溜直，岸转绿潭宽。桂华尧酒泛，松响舜琴弹。<BR>
</font></big>
<font color="#400080">明主恩斯极，贤臣节更殚。不才叨侍从，咏德以濡翰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷71_21 </em></strong></font><font
face="黑体" color="#800080"> </font><font size="4" color="#800080" face="宋体">【人日玩雪应制】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">胜日登临云叶起，芳风摇荡雪花飞。<br>呈晖幸得承金镜，r彩还将奉玉衣。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷71_22 </em></strong></font><font
face="黑体" color="#800080"> </font><font size="4" color="#800080" face="宋体">【上巳日祓禊渭滨应制】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">桃花欲落柳条长，沙头水上足风光。<br>此时御跸来游处，愿奉年年祓禊觞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷71_23 </em></strong></font><font
face="黑体" color="#800080"> </font><font size="4" color="#800080" face="宋体">【苑中遇雪应制】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">龙骖晓入望春宫，正逢春雪舞东风。<br>花光并洒天文上，寒气行消御酒中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷71_24 </em></strong></font><font
face="黑体" color="#800080"> </font><font size="4" color="#800080" face="宋体">【夜宴安乐公主新宅】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">层轩洞户旦新披，度曲飞觞夜不疲。<br>绮缀玲珑河色晓，珠帘隐映月华窥。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷71_25 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制幸韦嗣立山庄】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">非吏非隐晋尚书，一丘一壑降乘舆。<br>天藻缘情两曜合，山卮献寿万年馀。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷71_26 </em></strong></font><font
face="黑体" color="#800080"> </font><font size="4" color="#800080" face="宋体">【饯唐永昌】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">始见郎官拜洛阳，旋闻近侍发雕章。<br>绪言已勖期年政，绮字当生满路光。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
