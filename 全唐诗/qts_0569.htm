<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百六十九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百六十九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷569_1 </em></strong></font><font
face="黑体" color="#800080"> </font><font size="4" color="#800080" face="宋体">【新荷】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">田田八九叶，散点绿池初。嫩碧才平水，圆阴已蔽鱼。<BR>
</font></big>
<font color="#400080">浮萍遮不合，弱荇绕犹疏。增在春波底，芳心卷未舒。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_2 </em></strong></font><font
face="黑体" color="#800080"> </font><font size="4" color="#800080" face="宋体">【初月二首】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">滟滟流光浅，娟娟泛露轻。云间龙爪落，帘上玉钩明。<BR>
</font></big>
<font color="#400080">桂树枝犹小，仙人影未成。欲为千里别，倚幌独含情。<br>
<font color="#400080">凝颦立户前，细魄向娟娟。破镜徒相问，刀头恐隔年。<BR>
</font></big>
<font color="#400080">轻轻摇远水，脉脉下春烟。别后春江上，随人何处圆。
<P><big><font size="3" face="黑体" color="#000080"><strong><em>&nbsp;&nbsp; 卷569_3 </em></strong></font><font
face="黑体" color="#800080"> </font><font size="4" color="#800080" face="宋体">【石潴】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">古岸陶为器，高林尽一焚。焰红湘浦口，烟浊洞庭云。<BR>
</font></big>
<font color="#400080">迥野煤飞乱，遥空爆响闻。地形穿凿势，恐到祝融坟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_4 </em></strong></font><font
face="黑体" color="#800080"> </font><font size="4" color="#800080" face="宋体">【云安】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">滩恶黄牛吼，城孤白帝秋。水寒巴字急，歌迥竹枝愁。<BR>
</font></big>
<font color="#400080">树暗荆王馆，云昏蜀客舟。瑶姬不可见，行雨在高丘。<br>
<P><big><font size="3" face="黑体" color="#000080"><strong><em>&nbsp;&nbsp; 卷569_5 </em></strong></font><font
face="黑体" color="#800080"> </font><font size="4" color="#800080" face="宋体">【石头城】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">伯业随流水，寒芜上古城。长空横海色，断岸落潮声。<BR>
</font></big>
<font color="#400080">八极悲扶拄，五湖来止倾。东南天子气，扫地入函京。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_6 </em></strong></font><font
face="黑体" color="#800080"> </font><font size="4" color="#800080" face="宋体">【湖阔】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">楚色笼青草，秋风洗洞庭。夕霏生水寺，初月尽云汀。<BR>
</font></big>
<font color="#400080">棹响来空阔，渔歌发杳冥。欲浮阑下艇，一到斗牛星。
<P><big><font size="3" face="黑体" color="#000080"><strong><em>&nbsp;&nbsp; 卷569_7 </em></strong></font><font
face="黑体" color="#800080"> </font><font size="4" color="#800080" face="宋体">【失鹤】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">瑶台烟雾外，一去不回心。清海蓬壶远，秋风碧落深。<BR>
</font></big>
<font color="#400080">堕翎留片雪，雅操入孤琴。岂是笼中物，云萝莫更寻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_8 </em></strong></font><font
face="黑体" color="#800080"> </font><font size="4" color="#800080" face="宋体">【腊夜雪霁月彩交光开阁临轩竟睡不得…寄江陵副使杜中丞】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">月华临霁雪，皓彩射貂裘。桂酒寒无醉，银笙冻不流。<BR>
</font></big>
<font color="#400080">怀哉梁苑客，思作剡溪游。竟夕吟琼树，川途恨阻修。<br>
<P><big><font size="3" face="黑体" color="#000080"><strong><em>&nbsp;&nbsp; 卷569_9 </em></strong></font><font
face="黑体" color="#800080"> </font><font size="4" color="#800080" face="宋体">【长沙陪裴大夫登北楼】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">岩嶂随高步，琴尊奉胜游。金风吹绿簟，湘水入朱楼。<BR>
</font></big>
<font color="#400080">朗抱云开月，高情鹤见秋。登临多暇日，非为赋消忧。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_10 </em></strong></font><font
face="黑体" color="#800080"> </font><font size="4" color="#800080" face="宋体">【登蒲涧寺后二岩三首】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">五仙骑五羊，何代降兹乡。涧有尧年韭，山馀禹日粮。<BR>
</font></big>
<font color="#400080">楼台笼海色，草树发天香。浩啸波光里，浮溟兴甚长。<BR>
<font color="#400080">行尽崎岖路，惊从汗漫游。青天豁眼快，碧海醒心秋。<BR>
</font></big>
<font color="#400080">便欲寻河汉，因之犯斗牛。九霄身自致，何必遇浮丘。<br>
<font color="#400080">南溟吞越绝，极望碧鸿鳌Ａ渡潮声里，雷喧雨气中。<BR>
</font></big>
<font color="#400080">赵佗丘垄灭，马援鼓鼙空。遐想鱼鹏化，开襟九万风。
<P><big><font size="3" face="黑体" color="#000080"><strong><em>&nbsp;&nbsp; 卷569_11 </em></strong></font><font
face="黑体" color="#800080"> </font><font size="4" color="#800080" face="宋体">【早鸿】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">木落波浪动，南飞闻夜鸿。参差天汉雾，嘹唳月明风。<BR>
</font></big>
<font color="#400080">野水莲茎折，寒泥稻穗空。无令一行侣，相失五湖中。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_12 </em></strong></font><font
face="黑体" color="#800080"> </font><font size="4" color="#800080" face="宋体">【旅泊】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">摇落江天里，飘零倚客舟。短篇才遣闷，小酿不供愁。<BR>
</font></big>
<font color="#400080">沙雨潮痕细，林风月影稠。书空闲度日，深拥破貂裘。<br>
<P><big><font size="3" face="黑体" color="#000080"><strong><em>&nbsp;&nbsp; 卷569_13 </em></strong></font><font
face="黑体" color="#800080"> </font><font size="4" color="#800080" face="宋体">【半醉】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">处俗常如病，看花亦似秋。若无时复酒，宁遣镇长愁。<BR>
</font></big>
<font color="#400080">渐觉身非我，都迷蝶与周。何烦五色药，尊下即丹丘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_14 </em></strong></font><font
face="黑体" color="#800080"> </font><font size="4" color="#800080" face="宋体">【昼寐】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">筠桂晚萧疏，任人嘲宰予。鸟惊林下梦，风展枕前书。<BR>
</font></big>
<font color="#400080">正作庄生蝶，谁知惠子鱼。人间无乐事，直拟到华胥。
<P><big><font size="3" face="黑体" color="#000080"><strong><em>&nbsp;&nbsp; 卷569_15 </em></strong></font><font
face="黑体" color="#800080"> </font><font size="4" color="#800080" face="宋体">【晚莲】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">露冷芳意尽，稀疏空碧荷。残香随暮雨，枯蕊堕寒波。<BR>
</font></big>
<font color="#400080">楚客罢奇服，吴姬停棹歌。涉江无可寄，幽恨竟如何。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_16 </em></strong></font><font
face="黑体" color="#800080"> </font><font size="4" color="#800080" face="宋体">【将之番禺留别湖南府幕】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">本乏烟霞志，那随鸳鹭游。一枝仍未定，数粒欲何求。<BR>
</font></big>
<font color="#400080">溟涨道途远，荆吴云雪愁。会登梅岭翠，南翥入炎洲。<br>
<P><big><font size="3" face="黑体" color="#000080"><strong><em>&nbsp;&nbsp; 卷569_17 </em></strong></font><font
face="黑体" color="#800080"> </font><font size="4" color="#800080" face="宋体">【宵民】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">大雅无忧怨，宵民有爱憎。鲁侯天不遇，臧氏尔何能。<BR>
</font></big>
<font color="#400080">惨惨心如虺，营营舌似蝇。谁于销骨地，一鉴玉壶冰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_18 </em></strong></font><font
face="黑体" color="#800080"> </font><font size="4" color="#800080" face="宋体">【吾道】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">吾道成微哂，时情付绝言。凤兮衰已尽，犬也吠何繁。<BR>
</font></big>
<font color="#400080">轻重忧衡曲，妍媸虑镜昏。方忻耳目净，谁到翟公门。
<P><big><font size="3" face="黑体" color="#000080"><strong><em>&nbsp;&nbsp; 卷569_19 </em></strong></font><font
face="黑体" color="#800080"> </font><font size="4" color="#800080" face="宋体">【与三山人夜话（一作与濮阳夏侯吴三山人夜话）】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">静谈云鹤趣，高会两三贤。酒思弹琴夜，茶芳向火天。<BR>
</font></big>
<font color="#400080">兔裘堆膝暖，鸠杖倚床偏。各厌池笼窄，相看意浩然。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_20 </em></strong></font><font
face="黑体" color="#800080"> </font><font size="4" color="#800080" face="宋体">【春寒】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">拨火垂帘夕，将暄向冷天。闷斟壶酒暖，愁听雨声眠。<BR>
</font></big>
<font color="#400080">处世心悠尔，干时思索然。春光看已半，明日又藏烟。<br>
<P><big><font size="3" face="黑体" color="#000080"><strong><em>&nbsp;&nbsp; 卷569_21 </em></strong></font><font
face="黑体" color="#800080"> </font><font size="4" color="#800080" face="宋体">【广江驿饯筵留别】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">别筵欲尽秋，一醉海西楼。夜雨寒潮水，孤灯万里舟。<BR>
</font></big>
<font color="#400080">酒飞鹦鹉重，歌送鹧鸪愁。惆怅三年客，难期此处游。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_22 </em></strong></font><font
face="黑体" color="#800080"> </font><font size="4" color="#800080" face="宋体">【桑落洲】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">九江寒露夕，微浪北风生。浦屿渔人火，蒹葭凫雁声。<BR>
</font></big>
<font color="#400080">颓云晦庐岳，微鼓辨湓城。远忆天边弟，曾从此路行。
<P><big><font size="3" face="黑体" color="#000080"><strong><em>&nbsp;&nbsp; 卷569_23 </em></strong></font><font
face="黑体" color="#800080"> </font><font size="4" color="#800080" face="宋体">【杜门】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">且咏闲居赋，飞翔去未能。春风花屿酒，秋雨竹溪灯。<BR>
</font></big>
<font color="#400080">世路变陵谷，时情验友朋。达生书一卷，名利付春冰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_24 </em></strong></font><font
face="黑体" color="#800080"> </font><font size="4" color="#800080" face="宋体">【池州封员外郡斋双鹤丹顶霜翎仙态浮旷罢政之日因呈此章】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">潇洒二白鹤，对之高兴清。寒溪侣云水，朱阁伴琴笙。<BR>
</font></big>
<font color="#400080">顾慕稻粱惠，超遥江海情。应携帝乡去，仙阙看飞鸣。<br>
<P><big><font size="3" face="黑体" color="#000080"><strong><em>&nbsp;&nbsp; 卷569_25 </em></strong></font><font
face="黑体" color="#800080"> </font><font size="4" color="#800080" face="宋体">【经费拾遗所居呈封员外】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">云卧竟不起，少微空陨光。唯应孔北海，为立郑公乡。<BR>
</font></big>
<font color="#400080">旧馆苔藓合，幽斋松菊荒。空馀书带草，日日上阶长。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_26 </em></strong></font><font
face="黑体" color="#800080"> </font><font size="4" color="#800080" face="宋体">【送秦炼师】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">紫府静沈沈，松轩思别琴。水流宁有意，云泛本无心。<BR>
</font></big>
<font color="#400080">锦洞桃花远，青山竹叶深。不因时卖药，何路更相寻。
<P><big><font size="3" face="黑体" color="#000080"><strong><em>&nbsp;&nbsp; 卷569_27 </em></strong></font><font
face="黑体" color="#800080"> </font><font size="4" color="#800080" face="宋体">【湘阴县送迁客北归】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">不须留薏苡，重遣世人疑。瘴染面如檗，愁熏头似丝。<BR>
</font></big>
<font color="#400080">黄梅住雨外，青草过湖时。今日开汤网，冥飞亦未迟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_28 </em></strong></font><font
face="黑体" color="#800080"> </font><font size="4" color="#800080" face="宋体">【九日陪崔大夫宴清河亭】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">玉醴浮金菊，云亭敞玳筵。晴山低画浦，斜雁远书天。<BR>
</font></big>
<font color="#400080">谢胱离都日，殷公出守年。不知瑶水宴，谁和白云篇。<br>
<P><big><font size="3" face="黑体" color="#000080"><strong><em>&nbsp;&nbsp; 卷569_29 </em></strong></font><font
face="黑体" color="#800080"> </font><font size="4" color="#800080" face="宋体">【送房处士闲游】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">采药陶贞白，寻山许远游。刀圭藏妙用，岩洞契冥搜。<BR>
</font></big>
<font color="#400080">花月三江水，琴尊一叶舟。羡君随野鹤，长揖稻粱愁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_30 </em></strong></font><font
face="黑体" color="#800080"> </font><font size="4" color="#800080" face="宋体">【赠花】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">酒为看花酝，花须趁酒红。莫令芳树晚，使我绿尊空。<BR>
</font></big>
<font color="#400080">金谷园无主，桃源路不通。纵非乘露折，长短尽随风。
<P><big><font size="3" face="黑体" color="#000080"><strong><em>&nbsp;&nbsp; 卷569_31 </em></strong></font><font
face="黑体" color="#800080"> </font><font size="4" color="#800080" face="宋体">【洞庭风雨二首】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">面南一片黑，俄起北风颠。浪泼巴陵树，雷烧鹿角田。<BR>
</font></big>
<font color="#400080">鱼龙方簸荡，云雨正喧阗。想赭君山日，秦皇怒赫然。<BR><BR>
<font color="#400080">巨浸吞湘澧，西风忽怒号。水将天共黑，云与浪争高。<BR>
</font></big>
<font color="#400080">羽化思乘鲤，山漂欲\鳌。阳乌犹曝翅，真恐湿蟠桃。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_32 </em></strong></font><font
face="黑体" color="#800080"> </font><font size="4" color="#800080" face="宋体">【临水蔷薇】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">堪爱复堪伤，无情不久长。浪摇千脸笑，风舞一丛芳。<BR>
</font></big>
<font color="#400080">似濯文君锦，如窥汉女妆。所思云雨外，何处寄馨香。
<P><big><font size="3" face="黑体" color="#000080"><strong><em>&nbsp;&nbsp; 卷569_33 </em></strong></font><font
face="黑体" color="#800080"> </font><font size="4" color="#800080" face="宋体">【中秋维舟君山看月二首】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">汗漫铺澄碧，朦胧吐玉盘。雨师清滓秽，川后扫波澜。<BR>
</font></big>
<font color="#400080">气射繁星灭，光笼八表寒。来从云涨迥，路上碧霄宽。<BR><BR>
<font color="#400080">熠耀游何处，蟾蜍食渐残。棹翻银浪急，林映白虹攒。<BR>
</font></big>
<font color="#400080">练彩连河晓，冰晖压树干。夜深高不动，天下仰头看。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_34 </em></strong></font><font
face="黑体" color="#800080"> </font><font size="4" color="#800080" face="宋体">【桂州经佳人故居琪树】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">种树人何在，攀枝空叹嗟。人无重见日，树有每年花。<BR>
</font></big>
<font color="#400080">满院雀声暮，半庭春景斜。东风不知恨，遍地落馀霞。
<P><big><font size="3" face="黑体" color="#000080"><strong><em>&nbsp;&nbsp; 卷569_35 </em></strong></font><font
face="黑体" color="#800080"> </font><font size="4" color="#800080" face="宋体">【赠元绂】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">相逢在总角，与子即同心。隐石那知玉，披沙始遇金。<BR>
</font></big>
<font color="#400080">兰秋香不死，松晚翠方深。各保芳坚性，宁忧霜霰侵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_36 </em></strong></font><font
face="黑体" color="#800080"> </font><font size="4" color="#800080" face="宋体">【中秋广江驿示韦益】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">莫惜三更坐，难消万里情。同看一片月，俱在广州城。<BR>
</font></big>
<font color="#400080">泪逐金波满，魂随夜鹊惊。支颐乡思断，无语到鸡鸣。<br>
<P><big><font size="3" face="黑体" color="#000080"><strong><em>&nbsp;&nbsp; 卷569_37 </em></strong></font><font
face="黑体" color="#800080"> </font><font size="4" color="#800080" face="宋体">【九日越台】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">旭日高山上，秋天大海隅。黄花罗s，绛实簇茱萸。<BR>
</font></big>
<font color="#400080">病久欢情薄，乡遥客思孤。无心同落帽，天际望归途。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_38 </em></strong></font><font
face="黑体" color="#800080"> </font><font size="4" color="#800080" face="宋体">【中秋越台看月】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">海雨洗尘埃，月从空碧来。水光笼草树，练影挂楼台。<BR>
</font></big>
<font color="#400080">皓曜迷鲸目，晶荧失蚌胎。宵分凭槛望，应合见蓬莱。
<P><big><font size="3" face="黑体" color="#000080"><strong><em>&nbsp;&nbsp; 卷569_39 </em></strong></font><font
face="黑体" color="#800080"> </font><font size="4" color="#800080" face="宋体">【长沙开元寺昔与故长林许侍御题松竹联句】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">墙阴数行字，怀旧惨伤情。薜荔侵年月，莓苔压姓名。<BR>
</font></big>
<font color="#400080">逝川前后水，浮世短长生。独立秋风暮，凝颦隔郢城。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_40 </em></strong></font><font
face="黑体" color="#800080"> </font><font size="4" color="#800080" face="宋体">【伤友】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">玉棺来九天，凫舄掩穷泉。芜没池塘屿，凄凉翰墨筵。<BR>
</font></big>
<font color="#400080">短期存大梦，旧好委浮烟。我有幽兰曲，因君遂绝弦。<br>
<P><big><font size="3" face="黑体" color="#000080"><strong><em>&nbsp;&nbsp; 卷569_41 </em></strong></font><font
face="黑体" color="#800080"> </font><font size="4" color="#800080" face="宋体">【法性寺六祖戒坛】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">初地无阶级，馀基数尺低。天香开茉莉，梵树落菩提。<BR>
</font></big>
<font color="#400080">惊俗生真性，青莲出淤泥。何人得心法，衣钵在曹溪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_42 </em></strong></font><font
face="黑体" color="#800080"> </font><font size="4" color="#800080" face="宋体">【东湖二首】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">晚景微雨歇，逍遥湖上亭。波闲鱼弄饵，树静鸟遗翎。<BR>
</font></big>
<font color="#400080">性野难依俗，诗玄自入冥。何繇遂潇洒，高枕对云汀。<BR>
<font color="#400080">雨气消残暑，苍苍月欲升。林间风卷簟，栏下水摇灯。<BR>
</font></big>
<font color="#400080">迥野垂银镜，层峦挂玉绳。重期浮小楫，来摘半湖菱。<br>
<P><big><font size="3" face="黑体" color="#000080"><strong><em>&nbsp;&nbsp; 卷569_43 </em></strong></font><font
face="黑体" color="#800080"> </font><font size="4" color="#800080" face="宋体">【湖阁晓晴寄呈从翁二首】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">岭日开寒雾，湖光荡霁华。风乌摇径柳，水蝶恋幽花。<BR>
</font></big>
<font color="#400080">蜀国地西极，吴门天一涯。轻舟栏下去，点点入湘霞。<BR><BR>
<font color="#400080">高秋凭远槛，万里看新晴。重雾披天急，千云触石轻。<BR>
</font></big>
<font color="#400080">湖山四五点，湘雁两三声。遥想潘园里，琴尊兴转清。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_44 </em></strong></font><font
face="黑体" color="#800080"> </font><font size="4" color="#800080" face="宋体">【同张明府游舅亭】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">草色绿溪晚，梅香生e文。云天敛馀霁，水木笼微曛。<BR>
</font></big>
<font color="#400080">垂钓坐方屿，幽禽时一闻。何当五柳下，酌醴吟庭筠。<br>
<P><big><font size="3" face="黑体" color="#000080"><strong><em>&nbsp;&nbsp; 卷569_45 </em></strong></font><font
face="黑体" color="#800080"> </font><font size="4" color="#800080" face="宋体">【七月十五夜看月】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">朦胧南溟月，汹涌出云涛。下射长鲸眼，遥分玉兔毫。<BR>
</font></big>
<font color="#400080">势来星斗动，路越青冥高。竟夕瞻光彩，昂头把白醪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_46 </em></strong></font><font
face="黑体" color="#800080"> </font><font size="4" color="#800080" face="宋体">【北风】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">病发干垂枕，临风强起梳。蝶飞魂尚弱，蚁斗体犹虚。<BR>
</font></big>
<font color="#400080">瘦骨呻吟后，羸容几杖初。庭幽行药静，凉暑翠筠疏。
<P><big><font size="3" face="黑体" color="#000080"><strong><em>&nbsp;&nbsp; 卷569_47 </em></strong></font><font
face="黑体" color="#800080"> </font><font size="4" color="#800080" face="宋体">【游玉芝观】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">寻仙向玉清，独倚雪初晴。木落寒郊迥，烟开叠嶂明。<BR>
</font></big>
<font color="#400080">片云盘鹤影，孤磬杂松声。且共探玄理，归途月未生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_48 </em></strong></font><font
face="黑体" color="#800080"> </font><font size="4" color="#800080" face="宋体">【中秋夜南楼寄友人】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">海月出银浪，湖光射高楼。朗吟无渌酒，贱价买清秋。<BR>
</font></big>
<font color="#400080">气冷鱼龙寂，轮高星汉幽。他乡此夜客，对景饯多愁。<br>
<P><big><font size="3" face="黑体" color="#000080"><strong><em>&nbsp;&nbsp; 卷569_49 </em></strong></font><font
face="黑体" color="#800080"> </font><font size="4" color="#800080" face="宋体">【三月五日陪裴大夫泛长沙东湖（一作张又新诗）】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">上巳馀风景，芳辰集远s。彩舟浮甑矗绣毂下娉婷。<BR>
</font></big>
<font color="#400080">林榭回葱`，笙歌转杳冥。湖光迷翡翠，草色醉蜻蜓。<BR>
</font></big>
<font color="#400080">鸟弄桐花日，鱼翻谷雨萍。从今留胜会，谁肯画兰亭。<br>
<P><big><font size="3" face="黑体" color="#000080"><strong><em>&nbsp;&nbsp; 卷569_50 </em></strong></font><font
face="黑体" color="#800080"> </font><font size="4" color="#800080" face="宋体">【龟】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">静养千年寿，重泉自隐居。不应随跛鳖，宁肯滞凡鱼。<BR>
</font></big>
<font color="#400080">灵腹唯玄露，芳巢必翠蕖。扬花输蚌蛤，奔月恨蟾蜍。<BR>
</font></big>
<font color="#400080">曳尾辞泥后，支床得水初。冠山期不小，铸印事宁虚。<BR>
</font></big>
<font color="#400080">有志酬毛宝，无心畏豫且。他时清洛I，会荐帝尧书。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_51 </em></strong></font><font
face="黑体" color="#800080"> </font><font size="4" color="#800080" face="宋体">【长沙春望寄涔阳故人】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">清明别后雨晴时，极浦空颦一望眉。湖畔春山烟黯黯，<BR>
</font></big>
<font color="#400080">云中远树黑离离。依微水戍闻疏鼓，掩映河桥见酒旗。<BR>
</font></big>
<font color="#400080">风暖草长愁自醉，行吟无处寄相思。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_52 </em></strong></font><font
face="黑体" color="#800080"> </font><font size="4" color="#800080" face="宋体">【金塘路中】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">山连楚越复吴秦，蓬梗何年是住身。黄叶黄花古城路，<BR>
</font></big>
<font color="#400080">秋风秋雨别家人。冰霜想度商於冻，桂玉愁居帝里贫。<BR>
</font></big>
<font color="#400080">十口系心抛不得，每回回首即长颦。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_53 </em></strong></font><font
face="黑体" color="#800080"> </font><font size="4" color="#800080" face="宋体">【自遣】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">翻覆升沉百岁中，前途一半已成空。浮生暂寄梦中梦，<BR>
</font></big>
<font color="#400080">世事如闻风里风。修竹万竿资阒寂，古书千卷要穷通。<BR>
</font></big>
<font color="#400080">一壶浊酒暄和景，谁会陶然失马翁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_54 </em></strong></font><font
face="黑体" color="#800080"> </font><font size="4" color="#800080" face="宋体">【送于少监自广州还紫逻】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">鸣皋山水似麻源，谢监东还忆故园。海峤烟霞轻逸翰，<BR>
</font></big>
<font color="#400080">洛川花木待回轩。宦情薄去诗千首，世事闲来酒一尊。<BR>
</font></big>
<font color="#400080">明日中书见颜范，始应通籍入金门。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_55 </em></strong></font><font
face="黑体" color="#800080"> </font><font size="4" color="#800080" face="宋体">【石门韦明府为致东阳潭石鲫】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">锦鳞衔饵出清涟，暖日江亭动筵。叠雪乱飞消箸底，<BR>
</font></big>
<font color="#400080">散丝繁洒拂刀前。太湖浪说朱衣鲋，汉浦休夸缩项鳊。<BR>
</font></big>
<font color="#400080">隽味品流知第一，更劳霜橘助芳鲜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_56 </em></strong></font><font
face="黑体" color="#800080"> </font><font size="4" color="#800080" face="宋体">【规公业在净名得甚深义仆近获顾长康月宫真影…以屈瞻礼】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">五浊之世尘冥冥，达观栖心于此经。但用须弥藏芥子，<BR>
</font></big>
<font color="#400080">安知牛迹笑东溟。生公吐辩真无敌，顾氏传神实有灵。<BR>
</font></big>
<font color="#400080">今日净开方丈室，一飞白足到茅亭。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_57 </em></strong></font><font
face="黑体" color="#800080"> </font><font size="4" color="#800080" face="宋体">【玉真观】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">高情帝女慕乘鸾，绀发初簪玉叶冠。秋月无云生碧落，<BR>
</font></big>
<font color="#400080">素蕖寒露出情澜。层城烟雾将归远，浮世尘埃久住难。<BR>
</font></big>
<font color="#400080">一自箫声飞去后，洞宫深掩碧瑶坛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_58 </em></strong></font><font
face="黑体" color="#800080"> </font><font size="4" color="#800080" face="宋体">【辱绵州于中丞书信】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">一缄垂露到云林，中有孙阳念骥心。万木自凋山不动，<BR>
</font></big>
<font color="#400080">百川皆旱海长深。风标想见瑶台鹤，诗韵如闻渌水琴。<BR>
</font></big>
<font color="#400080">他日纵陪池上酌，已应难到暝猿吟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_59 </em></strong></font><font
face="黑体" color="#800080"> </font><font size="4" color="#800080" face="宋体">【送崔使君萧山祷雨甘泽遽降】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">谢公一拜敬亭祠，五马旋归下散丝。不假土龙呈夭矫，<BR>
</font></big>
<font color="#400080">自然石燕起参差。预听禾稼如云语，应有空魉莆硎薄<BR>
</font></big>
<font color="#400080">已向为霖报消息，颍川征诏是前期。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_60 </em></strong></font><font
face="黑体" color="#800080"> </font><font size="4" color="#800080" face="宋体">【重经巴丘追感（开成初，陪故员外从翁诗酒游泛）】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">昔年高接李膺欢，日泛仙舟醉碧澜。诗句乱随青草发，<BR>
</font></big>
<font color="#400080">酒肠俱逐洞庭宽。浮生聚散云相似，往事微茫梦一般。<BR>
</font></big>
<font color="#400080">今日片帆城下去，秋风回首泪阑干。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_61 </em></strong></font><font
face="黑体" color="#800080"> </font><font size="4" color="#800080" face="宋体">【湘阴江亭却寄友人】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">湘岸初晴淑景迟，风光正是客愁时。幽花暮落骚人浦，<BR>
</font></big>
<font color="#400080">芳草春深帝子祠。往事隔年如过梦，旧游回首谩劳思。<BR>
</font></big>
<font color="#400080">烟波自此扁舟去，小酌文园杳未期。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_62 </em></strong></font><font
face="黑体" color="#800080"> </font><font size="4" color="#800080" face="宋体">【哭郴州王使君】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">银章朱绂照云骢，六换鱼书惠化崇。瑶树忽倾沧海里，<BR>
</font></big>
<font color="#400080">醉乡翻在夜台中。东山妓逐飞花散，北海尊随逝水空。<BR>
</font></big>
<font color="#400080">曾是绮罗筵上客，一来长恸向春风。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_63 </em></strong></font><font
face="黑体" color="#800080"> </font><font size="4" color="#800080" face="宋体">【九日巴丘杨公台上宴集】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">凄凄霜日上高台，水国秋深客思哀。万叠银山寒浪起，<BR>
</font></big>
<font color="#400080">一行斜字早鸿来。谁家捣练孤城暮，何处题衣远信回。<BR>
</font></big>
<font color="#400080">江汉路长身不定，菊花三笑旅萍开。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_64 </em></strong></font><font
face="黑体" color="#800080"> </font><font size="4" color="#800080" face="宋体">【奉和张舍人送秦炼师归岑公山】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">仙翁归卧翠微岑，一夜西风月峡深。松径定知芳草合，<BR>
</font></big>
<font color="#400080">玉书应念素尘侵。闲云不系东西影，野鹤宁知去住心。<BR>
</font></big>
<font color="#400080">兰浦苍苍春欲暮，落花流水怨离琴。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_65 </em></strong></font><font
face="黑体" color="#800080"> </font><font size="4" color="#800080" face="宋体">【送陶少府赴选】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">陶君官兴本萧疏，长傍青山碧水居。久向三茅穷艺术，<BR>
</font></big>
<font color="#400080">仍传五柳旧琴书。迹同飞鸟栖高树，心似闲云在太虚。<BR>
</font></big>
<font color="#400080">自是葛洪求药价，不关梅福恋簪裾。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_66 </em></strong></font><font
face="黑体" color="#800080"> </font><font size="4" color="#800080" face="宋体">【寄张祜（祜亦未面，频寄声相闻）】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">越水吴山任兴行，五湖云月挂高情。不游都邑称平子，<BR>
</font></big>
<font color="#400080">只向江东作步兵。昔岁芳声到童稚，老来佳句遍公卿。<BR>
</font></big>
<font color="#400080">如君气力波澜地，留取阴何沈范名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_67 </em></strong></font><font
face="黑体" color="#800080"> </font><font size="4" color="#800080" face="宋体">【寄长沙许侍御】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">三年文会许追随，和遍南朝杂体诗。未把彩毫还郭璞，<BR>
</font></big>
<font color="#400080">乞留残锦与丘迟。竹斋琴酒欢成梦，水寺烟霞赏对谁。<BR>
</font></big>
<font color="#400080">今日秋风满湘浦，只应搔首咏琼枝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_68 </em></strong></font><font
face="黑体" color="#800080"> </font><font size="4" color="#800080" face="宋体">【望月怀友（一作寄人）】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">浮云卷尽看S胧，直出沧溟上碧空。盈手水光寒不湿，<BR>
</font></big>
<font color="#400080">流天素彩静无风。酒花荡漾金尊里，棹影飘u玉浪中。<BR>
</font></big>
<font color="#400080">川路正长难可越，美人千里思何穷。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_69 </em></strong></font><font
face="黑体" color="#800080"> </font><font size="4" color="#800080" face="宋体">【和吴中丞悼笙妓】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">丽质仙姿烟逐风，凤凰声断吹台空。多情草色怨还绿，<BR>
</font></big>
<font color="#400080">无主杏花春自红。堕珥尚存芳树下，馀香渐减玉堂中。<BR>
</font></big>
<font color="#400080">唯应去抱云和管，从此长归阿母宫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_70 </em></strong></font><font
face="黑体" color="#800080"> </font><font size="4" color="#800080" face="宋体">【薛侍御处乞靴】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">越客南来夸桂，良工用意巧缝成。看时共说茱萸皱，<BR>
</font></big>
<font color="#400080">著处嫌无鸲鹆鸣。百里奚身悲甚似，五羊皮价敢全轻。<BR>
</font></big>
<font color="#400080">日于文苑陪高步，赢得芳尘接武名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_71 </em></strong></font><font
face="黑体" color="#800080"> </font><font size="4" color="#800080" face="宋体">【九子坡闻鹧鸪】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">落照苍茫秋草明，鹧鸪啼处远人行。正穿诘曲崎岖路，<BR>
</font></big>
<font color="#400080">更听钩c格磔声。曾泊桂江深岸雨，亦于梅岭阻归程。<BR>
</font></big>
<font color="#400080">此时为尔肠千断，乞放今宵白发生。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_72 </em></strong></font><font
face="黑体" color="#800080"> </font><font size="4" color="#800080" face="宋体">【凉公从叔春祭广利王庙】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">龙骧伐鼓下长川，直济云涛古庙前。海客敛威惊火旆，<BR>
</font></big>
<font color="#400080">天吴收浪避楼船。阴灵向作南溟王，祀典高齐五岳肩。<BR>
</font></big>
<font color="#400080">从此华夷封域静，潜熏玉烛奉尧年。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_73 </em></strong></font><font
face="黑体" color="#800080"> </font><font size="4" color="#800080" face="宋体">【长沙紫极宫雨夜愁坐】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">独坐高斋寒拥衾，洞宫台殿沉沉。春灯含思静相伴，<BR>
</font></big>
<font color="#400080">夜雨滴愁更向深。穷达未知他日事，是非皆到此时心。<BR>
</font></big>
<font color="#400080">羁栖摧剪平生志，抱膝时为梁甫吟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_74 </em></strong></font><font
face="黑体" color="#800080"> </font><font size="4" color="#800080" face="宋体">【送人隐居（一作卢逸人隐居）】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">棋局茅亭幽涧滨，竹寒江静远无人。村梅尚敛风前笑，<BR>
</font></big>
<font color="#400080">沙草初偷雪后春。鹏`喻中消日月，沧浪歌里放心神。<BR>
</font></big>
<font color="#400080">平生自有烟霞志，久欲抛身狎隐沦。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_75 </em></strong></font><font
face="黑体" color="#800080"> </font><font size="4" color="#800080" face="宋体">【江楼闲望怀关中亲故】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">摇落江天欲尽秋，远鸿高送一行愁。音书寂绝秦云外，<BR>
</font></big>
<font color="#400080">身世蹉跎楚水头。年貌暗随黄叶去，时情深付碧波流。<BR>
</font></big>
<font color="#400080">风凄日冷江湖晚，驻目寒空独倚楼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_76 </em></strong></font><font
face="黑体" color="#800080"> </font><font size="4" color="#800080" face="宋体">【请告南归留别同馆（中元作）】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">一点灯前独坐身，西风初动帝城砧。不胜庾信乡关思，<BR>
</font></big>
<font color="#400080">遂作陶潜归去吟。书阁乍离情黯黯，彤庭回望肃沈沈。<BR>
</font></big>
<font color="#400080">应怜一别瀛洲侣，万里单飞云外深。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_77 </em></strong></font><font
face="黑体" color="#800080"> </font><font size="4" color="#800080" face="宋体">【仙明洲口号】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">长爱沙洲水竹居，暮江春树绿阴初。浪翻新月金波浅，<BR>
</font></big>
<font color="#400080">风损轻云玉叶疏。半浦夜歌闻荡桨，一星幽火照叉鱼。<BR>
</font></big>
<font color="#400080">二年此处寻佳句，景物常输楚客书。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_78 </em></strong></font><font
face="黑体" color="#800080"> </font><font size="4" color="#800080" face="宋体">【送萧十二校书赴郢州婚姻】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">蓬莱才子即萧郎，彩服青书卜凤凰。玉定催红粉色，<BR>
</font></big>
<font color="#400080">锦衾应惹翠云香。马穿暮雨荆山远，人宿寒灯郢梦长。<BR>
</font></big>
<font color="#400080">领取和鸣好风景，石城花月送归乡。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_79 </em></strong></font><font
face="黑体" color="#800080"> </font><font size="4" color="#800080" face="宋体">【送隐者归罗浮】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">春山杳杳日迟迟，路入云峰白犬随。两卷素书留贳酒，<BR>
</font></big>
<font color="#400080">一柯樵斧坐看棋。蓬莱道士飞霞履，清远仙人寄好诗。<BR>
</font></big>
<font color="#400080">自此尘寰音信断，山川风月永相思。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_80 </em></strong></font><font
face="黑体" color="#800080"> </font><font size="4" color="#800080" face="宋体">【献王中丞时有除拜】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">登仙望绝李膺舟，从此青蝇点遂稠。半夜剑吹牛斗动，<BR>
</font></big>
<font color="#400080">二年门掩雀罗愁。张仪会展平生舌，韩信那惭跨下羞。<BR>
</font></big>
<font color="#400080">他日图勋画麟阁，定呈肝胆始应休。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_81 </em></strong></font><font
face="黑体" color="#800080"> </font><font size="4" color="#800080" face="宋体">【哭小女痴儿】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">平生未省梦熊罴，稚女如花坠晓枝。条蔓纵横输葛，<BR>
</font></big>
<font color="#400080">子孙蕃育羡螽斯。方同王衍钟情切，犹念商瞿有庆迟。<BR>
</font></big>
<font color="#400080">负尔五年恩爱泪，眼中惟有涸泉知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_82 </em></strong></font><font
face="黑体" color="#800080"> </font><font size="4" color="#800080" face="宋体">【醉后赠冯姬】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">黄昏歌舞促琼筵，银烛台西见小莲。二寸横波回慢水，<BR>
</font></big>
<font color="#400080">一双纤手语香弦。桂形浅拂梁家黛，瓜字初分碧玉年。<BR>
</font></big>
<font color="#400080">愿托襄王云雨梦，阳台今夜降神仙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_83 </em></strong></font><font
face="黑体" color="#800080"> </font><font size="4" color="#800080" face="宋体">【广州陪凉公从叔越台宴集】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">一径松梢踏石梯，步穷身在白云西。日衔赤浪金车没，<BR>
</font></big>
<font color="#400080">天拂沧波翠幕低。高鸟散飞惊大旆，长风万里卷秋鼙。<BR>
</font></big>
<font color="#400080">玉钩挂海笙歌合，珠履三千半似泥。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_84 </em></strong></font><font
face="黑体" color="#800080"> </font><font size="4" color="#800080" face="宋体">【留别马使君】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">俱来海上叹烟波，君佩银鱼我触罗。蜀国才微甘放荡，<BR>
</font></big>
<font color="#400080">专城年少岂蹉跎。应怜旅梦千重思，共怆离心一曲歌。<BR>
</font></big>
<font color="#400080">唯有管弦知客意，分明吹出感恩多。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_85 </em></strong></font><font
face="黑体" color="#800080"> </font><font size="4" color="#800080" face="宋体">【将欲南行陪崔八宴海榴亭】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">朝宴华堂暮未休，几人偏得谢公留。风传鼓角霜侵戟，<BR>
</font></big>
<font color="#400080">云卷笙歌月上楼。宾馆尽开徐孺榻，客帆空恋李膺舟。<BR>
</font></big>
<font color="#400080">谩夸书剑无归处，水远山长步步愁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_86 </em></strong></font><font
face="黑体" color="#800080"> </font><font size="4" color="#800080" face="宋体">【湖寺清明夜遣怀】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">柳暗花香愁不眠，独凭危槛思凄然。野云将雨渡微月，<BR>
</font></big>
<font color="#400080">沙鸟带声飞远天。久向饥寒抛弟妹，每因时节忆团圆。<BR>
</font></big>
<font color="#400080">饧餐冷酒明年在，未定萍蓬何处边。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_87 </em></strong></font><font
face="黑体" color="#800080"> </font><font size="4" color="#800080" face="宋体">【九日】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">年年羞见菊花开，十度悲秋上楚台。半岭残阳衔树落，<BR>
</font></big>
<font color="#400080">一行斜雁向人来。行云永绝襄王梦，野水偏伤宋玉怀。<BR>
</font></big>
<font color="#400080">丝管阑珊归客尽，黄昏独自咏诗回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_88 </em></strong></font><font
face="黑体" color="#800080"> </font><font size="4" color="#800080" face="宋体">【同郑相并歌姬小饮戏赠（一作杜丞相筵中赠美人）】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">裙拖六幅湘江水，鬓耸巫山一段云。风格只应天上有，<BR>
</font></big>
<font color="#400080">歌声岂合世间闻。胸前瑞雪灯斜照，眼底桃花酒半醺。<BR>
</font></big>
<font color="#400080">不是相如怜赋客，争教容易见文君。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_89 </em></strong></font><font
face="黑体" color="#800080"> </font><font size="4" color="#800080" face="宋体">【秣陵怀古】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">野花黄叶旧吴宫，六代豪华烛散风，龙虎势衰佳气歇，<BR>
</font></big>
<font color="#400080">凤凰名在故台空。市朝迁变秋芜绿，坟冢高低落照红。<BR>
</font></big>
<font color="#400080">霸业鼎图人去尽，独来惆怅水云中。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_90 </em></strong></font><font
face="黑体" color="#800080"> </font><font size="4" color="#800080" face="宋体">【黄陵庙】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">小姑洲北浦云边，二女容华自俨然。野庙向江春寂寂，<BR>
</font></big>
<font color="#400080">古碑无字草芊芊。风回日暮吹芳芷，月落山深哭杜鹃。<BR>
</font></big>
<font color="#400080">犹似含颦望巡狩，九疑愁断隔湘川。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_91 </em></strong></font><font
face="黑体" color="#800080"> </font><font size="4" color="#800080" face="宋体">【送唐侍御福建省兄】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">桂枝攀尽贾家才，霄汉春风棣萼开。世掌纶言传大笔，<BR>
</font></big>
<font color="#400080">官分鸿序压霜台。闽山翠卉迎飞旆，越水清纹散落梅。<BR>
</font></big>
<font color="#400080">到日池塘春草绿，谢公应梦惠连来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_92 </em></strong></font><font
face="黑体" color="#800080"> </font><font size="4" color="#800080" face="宋体">【送秦炼师归岑公山】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">紫泥飞诏下金銮，列象分明世仰观。北省谏书藏旧草，<BR>
</font></big>
<font color="#400080">南宫郎署握新兰。春归凤沼恩波暖，晓入鸳行瑞气寒。<BR>
</font></big>
<font color="#400080">偏是此生栖息者，满衣零泪一时干。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_93 </em></strong></font><font
face="黑体" color="#800080"> </font><font size="4" color="#800080" face="宋体">【浔阳观水】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">朝宗汉水接阳台，i呀填坑吼作雷。莫见九江平稳去，<BR>
</font></big>
<font color="#400080">还从三峡Md来，南经梦泽宽浮日，西出岷山劣泛杯。<BR>
</font></big>
<font color="#400080">直至沧溟涵贮尽，深沉不动浸昭回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_94 </em></strong></font><font
face="黑体" color="#800080"> </font><font size="4" color="#800080" face="宋体">【谪仙吟赠赵道士】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">汗漫东游黄鹤雏，缙云仙子住清都。三元麟凤推高座，<BR>
</font></big>
<font color="#400080">六甲风雷s小壶。日月暗资灵寿药，山河直拟化生符。<BR>
</font></big>
<font color="#400080">若为失意居蓬岛，鳌足尘飞桑树枯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_95 </em></strong></font><font
face="黑体" color="#800080"> </font><font size="4" color="#800080" face="宋体">【长沙陪裴大夫夜宴】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">东山夜宴酒成河，银烛荧煌照绮罗。四面雨声笼笑语，<BR>
</font></big>
<font color="#400080">满堂香气泛笙歌。泠泠玉漏初三滴，滟滟金觞已半酡。<BR>
</font></big>
<font color="#400080">共向柏台窥雅量，澄陂万顷见天和。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_96 </em></strong></font><font
face="黑体" color="#800080"> </font><font size="4" color="#800080" face="宋体">【宝剑】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">雷焕丰城掘剑池，年深事远迹依稀。泥沙难掩冲天气，<BR>
</font></big>
<font color="#400080">风雨终思发匣时。夜电尚摇池底影，秋莲空吐锷边辉。<BR>
</font></big>
<font color="#400080">自从星坼中台后，化作双龙去不归。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷569_97 </em></strong></font><font
face="黑体" color="#800080"> </font><font size="4" color="#800080" face="宋体">【人日梅花病中作】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">去年今日湘南寺，独把寒梅愁断肠。今年此日江边宅，<BR>
</font></big>
<font color="#400080">卧见琼枝低压墙。半落半开临野岸，团情团思醉韶光。<BR>
</font></big>
<font color="#400080">玉鳞寂寂飞斜月，素艳亭亭对夕阳。已被儿童苦攀折，<BR>
</font></big>
<font color="#400080">更遭风雨损馨香。洛阳桃李渐撩乱，回首行宫春景长。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
