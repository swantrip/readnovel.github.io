<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百四十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百四十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷748_1 </em></strong></font><font
face="黑体" color="#800080"> </font><font size="4" color="#800080" face="宋体">【春闺辞二首】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">卷帘迟日暖，睡起思沈沈。辽海音尘远，春风旅馆深。<BR>
</font></big>
<font color="#400080">疏篁留鸟语，曲砌转花阴。寄语长征客，流年不易禁。<br>
<font color="#400080">不得辽阳信，春心何以安。鸟啼窗树晓，梦断碧烟残。<BR>
</font></big>
<font color="#400080">绿鉴开还懒，红颜驻且难。相思谁可诉，时取旧书看。
<P><big><font size="3" face="黑体" color="#000080"><strong><em>&nbsp;&nbsp; 卷748_2 </em></strong></font><font
face="黑体" color="#800080"> </font><font size="4" color="#800080" face="宋体">【腊中作】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">冬至虽云远，浑疑朔漠中。劲风吹大野，密雪翳高空。<BR>
</font></big>
<font color="#400080">泉冻如顽石，人藏类蛰虫。豪家应不觉，兽炭满炉红。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_3 </em></strong></font><font
face="黑体" color="#800080"> </font><font size="4" color="#800080" face="宋体">【海城秋日书怀寄朐山孙明府】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">槐柳蝉声起渡头，海城孤客思悠悠。青云展志知何日，<BR>
</font></big>
<font color="#400080">皓月牵吟又入秋。鉴里渐生潘岳鬓，风前犹著卜商裘。<BR>
</font></big>
<font color="#400080">鸣琴良宰挥毫士，应笑蹉跎身未酬。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_4 </em></strong></font><font
face="黑体" color="#800080"> </font><font size="4" color="#800080" face="宋体">【题柴司徒亭假山】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">叠石峨峨象翠微，远山魂梦便应稀。从教藓长添峰色，<BR>
</font></big>
<font color="#400080">好引泉来作瀑飞。萤影夜攒疑烧起，茶烟朝出认云归。<BR>
</font></big>
<font color="#400080">知君创得兹幽致，公退吟看到落晖。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_5 </em></strong></font><font
face="黑体" color="#800080"> </font><font size="4" color="#800080" face="宋体">【都下寒食夜作】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">香尘未歇暝烟收，城满笙歌事胜游。<br>自是离人睡长早，千家帘卷月当楼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷748_6 </em></strong></font><font
face="黑体" color="#800080"> </font><font size="4" color="#800080" face="宋体">【客中春思】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">又听黄鸟绵蛮，目断家乡未还。<BR>
</font></big>
<font color="#400080">春水引将客梦，悠悠绕遍关山。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_7 </em></strong></font><font
face="黑体" color="#800080"> </font><font size="4" color="#800080" face="宋体">【所思】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">门掩残花寂寂，帘垂斜月悠悠。<BR>
</font></big>
<font color="#400080">纵有一庭萱草，何曾与我忘忧。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_8 </em></strong></font><font
face="黑体" color="#800080"> </font><font size="4" color="#800080" face="宋体">【江馆秋思因成自勉】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">江边候馆幽，汀鸟暝烟收。客思虽悲月，诗魔又爱秋。<BR>
</font></big>
<font color="#400080">声名都是幻，穷达未能忧。散逸怜渔父，波中漾小舟。<br>
<P><big><font size="3" face="黑体" color="#000080"><strong><em>&nbsp;&nbsp; 卷748_9 </em></strong></font><font
face="黑体" color="#800080"> </font><font size="4" color="#800080" face="宋体">【赠朐山杨宰】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">讼闲征赋毕，吏散卷帘时。听雨入秋竹，留僧覆旧棋。<BR>
</font></big>
<font color="#400080">得诗书落叶，煮茗汲寒池。化俗功成后，烟霄会有期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_10 </em></strong></font><font
face="黑体" color="#800080"> </font><font size="4" color="#800080" face="宋体">【庐山】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">控压浔阳景，崔嵬古及今。势雄超地表，翠盛接天心。<BR>
</font></big>
<font color="#400080">湓浦春烟列，星湾晚景沈。图经宜细览，题咏卒难任。<BR>
</font></big>
<font color="#400080">靖节门遥对，庾公楼俯临。参差含积雪，隐映见归禽。<BR>
</font></big>
<font color="#400080">峭拔推双剑，清虚数二林。白莲池宛在，翠辇事难寻。<BR>
</font></big>
<font color="#400080">天近星河冷，龙归洞穴深。谷春攒锦绣，石润叠琼琳。<BR>
</font></big>
<font color="#400080">玄鹤传仙拜，青猿伴客吟。泉通九江远，云出几州阴。<BR>
</font></big>
<font color="#400080">冬有灵汤溢，夏无炎暑侵。他年如遂隐，五老是知音。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_11 </em></strong></font><font
face="黑体" color="#800080"> </font><font size="4" color="#800080" face="宋体">【送孙霁书记赴寿阳辟命】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">辟命羡君赴，其如怆别情。酒阑汀树晚，帆展野风生。<BR>
</font></big>
<font color="#400080">淮静寒烟敛，村遥夜火明。醉沈朐岭梦，吟达寿春城。<BR>
</font></big>
<font color="#400080">旧友摇鞭接，元戎扫榻迎。雪晴莲幕启，云散桂山横。<BR>
</font></big>
<font color="#400080">王粲从军画，陈琳草檄名。知君提健笔，重振此嘉声。<br>
<P><big><font size="3" face="黑体" color="#000080"><strong><em>&nbsp;&nbsp; 卷748_12 </em></strong></font><font
face="黑体" color="#800080"> </font><font size="4" color="#800080" face="宋体">【听蝉寄朐山孙明府】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">忽听新蝉发，客情其奈何。西风起槐柳，故国阻烟波。<BR>
</font></big>
<font color="#400080">垄笛悲犹少，巴猿恨未多。不知陶靖节，还动此心么。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_13 </em></strong></font><font
face="黑体" color="#800080"> </font><font size="4" color="#800080" face="宋体">【秋江夜泊寄刘钧正字】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">闲忆诗人思倍劳，维舟清夜泥风骚。鱼龙不动澄江远，<BR>
</font></big>
<font color="#400080">云雾皆收皎月高。潮满钓舟迷浦屿，霜繁野树叫猿猱。<BR>
</font></big>
<font color="#400080">此时吟苦君知否，双鬓从他有二毛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_14 </em></strong></font><font
face="黑体" color="#800080"> </font><font size="4" color="#800080" face="宋体">【赠朐山孙明府】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">县庭无事似山斋，满砌青青旋长苔。闲抚素琴曹吏散，<BR>
</font></big>
<font color="#400080">自烹新茗海僧来。买将病鹤劳心养，移得闲花用意栽。<BR>
</font></big>
<font color="#400080">几度访君留我醉，瓮香皆值酒新开。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_15 </em></strong></font><font
face="黑体" color="#800080"> </font><font size="4" color="#800080" face="宋体">【赠海上书记张济员外】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">鹏霄休叹志难伸，贫病虽萦道且存。阮r不能专笔砚，<BR>
</font></big>
<font color="#400080">嵇康唯要乐琴尊。春风满院空欹枕，芳草侵阶独闭门。<BR>
</font></big>
<font color="#400080">剑有尘埃书有蠹，昔年心事共谁论。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_16 </em></strong></font><font
face="黑体" color="#800080"> </font><font size="4" color="#800080" face="宋体">【对竹】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">懒穿幽径冲鸣鸟，忍踏清阴损翠苔。<br>不似闭门欹枕听，秋声如雨入轩来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷748_17 </em></strong></font><font
face="黑体" color="#800080"> </font><font size="4" color="#800080" face="宋体">【送朐山孙明府赴寿阳幕府辟命】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">堪羡元戎虚右席，便承纶起金台。菊丛憔悴陶潜去，<BR>
</font></big>
<font color="#400080">莲幕光辉阮r来。好向尊陈妙画，定应书檄播雄才。<BR>
</font></big>
<font color="#400080">预愁别后相思处，月入闲窗远梦回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_18 </em></strong></font><font
face="黑体" color="#800080"> </font><font size="4" color="#800080" face="宋体">【经废宅】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">一梦奢华去不还，断墙花发岂堪看。<br>玉纤素绠知何处，金井梧枯碧L寒。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷748_19 </em></strong></font><font
face="黑体" color="#800080"> </font><font size="4" color="#800080" face="宋体">【溪边吟】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">双飞下碧流，蓼花O穗正含秋。<br>茜裙二八采莲去，笑冲微雨上兰舟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷748_20 </em></strong></font><font
face="黑体" color="#800080"> </font><font size="4" color="#800080" face="宋体">【得故人消息】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">多难分离久，相思每泪垂。梦归残月晓，信到落花时。<BR>
</font></big>
<font color="#400080">未必乖良会，何当有后期。那堪楼上望，烟水接天涯。<br>
<P><big><font size="3" face="黑体" color="#000080"><strong><em>&nbsp;&nbsp; 卷748_21 </em></strong></font><font
face="黑体" color="#800080"> </font><font size="4" color="#800080" face="宋体">【芳草】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">二月正绵绵，离情被尔牵。四郊初过雨，万里正铺烟。<BR>
</font></big>
<font color="#400080">眷恋残花惹，留连醉客眠。飘香是杜若，最忆楚江边。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_22 </em></strong></font><font
face="黑体" color="#800080"> </font><font size="4" color="#800080" face="宋体">【江南春】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">千家事胜游，景物可忘忧。水国楼台晚，春郊烟雨收。<BR>
</font></big>
<font color="#400080">鹧鸪啼竹树，杜若媚汀洲。永巷歌声远，王孙会莫愁。
<P><big><font size="3" face="黑体" color="#000080"><strong><em>&nbsp;&nbsp; 卷748_23 </em></strong></font><font
face="黑体" color="#800080"> </font><font size="4" color="#800080" face="宋体">【悼亡】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">巷深芳草细，门静绿杨低。室迩人何处，花残月又西。<BR>
</font></big>
<font color="#400080">武陵期已负，巫峡梦终迷。独立销魂久，双双好鸟啼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_24 </em></strong></font><font
face="黑体" color="#800080"> </font><font size="4" color="#800080" face="宋体">【春晏寄从弟德润】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">相思禁烟近，楼上动吟魂。水国春寒在，人家暮雨昏。<BR>
</font></big>
<font color="#400080">朱桥通竹树，香径匝兰荪。安得吾宗会，高歌醉一尊。<br>
<P><big><font size="3" face="黑体" color="#000080"><strong><em>&nbsp;&nbsp; 卷748_25 </em></strong></font><font
face="黑体" color="#800080"> </font><font size="4" color="#800080" face="宋体">【赠致仕沈彬郎中】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">自言婚嫁毕，尘事不关心。老去诗魔在，春来酒病深。<BR>
</font></big>
<font color="#400080">山翁期采药，海月伴鸣琴。多谢维舟处，相留接静吟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_26 </em></strong></font><font
face="黑体" color="#800080"> </font><font size="4" color="#800080" face="宋体">【忆溪居】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">竹轩临水静无尘，别后凫p入梦频。<br>杜若菰蒲烟雨歇，一溪春色属何人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷748_27 </em></strong></font><font
face="黑体" color="#800080"> </font><font size="4" color="#800080" face="宋体">【登下蔡县楼】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">长涯烟水又含秋，吏散时时独上楼。<br>信断兰台乡国远，依稀王粲在荆州。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷748_28 </em></strong></font><font
face="黑体" color="#800080"> </font><font size="4" color="#800080" face="宋体">【下蔡春偶作】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">旅馆飘飘类断蓬，悠悠心绪有谁同。一宵风雨花飞后，<BR>
</font></big>
<font color="#400080">万里乡关梦自通。多难不堪容鬓改，沃愁惟怕酒杯空。<BR>
</font></big>
<font color="#400080">采兰扇枕何时遂，洗虑焚香叩上穹。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_29 </em></strong></font><font
face="黑体" color="#800080"> </font><font size="4" color="#800080" face="宋体">【再游洞神宫怀邵羽人有感】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">重向烟萝省旧游，因寻遗迹想浮丘。峰头鹤去三清远，<BR>
</font></big>
<font color="#400080">坛畔月明千古秋。泉落小池清复咽，云从高峤起还收。<BR>
</font></big>
<font color="#400080">自惭未得冲虚术，白发无情渐满头。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_30 </em></strong></font><font
face="黑体" color="#800080"> </font><font size="4" color="#800080" face="宋体">【秋雨二首】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">飘洒当穷巷，苔深落叶铺。送寒来客馆，滴梦在庭梧。<BR>
</font></big>
<font color="#400080">逼砌蛩声断，侵窗竹影孤。遥思渔叟兴，蓑笠在江湖。<BR>
<font color="#400080">竟日声萧飒，兼风不暂阑。竹窗秋睡美，荻浦夜渔寒。<BR>
</font></big>
<font color="#400080">地僻苔生易，林疏鸟宿难。谁知苦吟者，坐听一灯残。<br>
<P><big><font size="3" face="黑体" color="#000080"><strong><em>&nbsp;&nbsp; 卷748_31 </em></strong></font><font
face="黑体" color="#800080"> </font><font size="4" color="#800080" face="宋体">【经古观有感】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">古观寥寥枕碧溪，偶思前事立残晖。漆园化蝶名空在，<BR>
</font></big>
<font color="#400080">柱史犹龙去不归。丹井泉枯苔锁合，醮坛松折鹤来稀。<BR>
</font></big>
<font color="#400080">回头因叹浮生事，梦里光阴疾若飞。<BR>
<P><big><font size="3" face="黑体" color="#000080"><strong><em>&nbsp;&nbsp; 卷748_32 </em></strong></font><font
face="黑体" color="#800080"> </font><font size="4" color="#800080" face="宋体">【吉水春暮访蔡文庆处士留题】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">无事无忧鬓任苍，浊醪闲酌送韶光。溟饔旯池塘暖，<BR>
</font></big>
<font color="#400080">狼藉花飞砚席香。好古未尝疏典册，悬图时要看潇湘。<BR>
</font></big>
<font color="#400080">恋君清话难留处，归路迢迢又夕阳。<BR>
<P><big><font size="3" face="黑体" color="#000080"><strong><em>&nbsp;&nbsp; 卷748_33 </em></strong></font><font
face="黑体" color="#800080"> </font><font size="4" color="#800080" face="宋体">【烈祖孝高挽歌二首】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">谁解叩乾关，音容去不还。位方尊北极，寿忽殒南山。<BR>
</font></big>
<font color="#400080">凤辇应难问，龙髯不可攀。千秋遗恨处，云物锁桥山。<BR><BR>
<font color="#400080">仙驭归何处，苍苍问且难。华夷喧道德，陵垄葬衣冠。<BR>
</font></big>
<font color="#400080">御水穿城咽，宫花泣露寒。九疑消息断，空望白云端。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_34 </em></strong></font><font
face="黑体" color="#800080"> </font><font size="4" color="#800080" face="宋体">【赠海上观音院文依上人】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">烟霞海边寺，高卧出门慵。白日少来客，清风生古松。<BR>
</font></big>
<font color="#400080">虚窗从燕入，坏屐任苔封。几度陪师话，相留到暮钟。<br>
<P><big><font size="3" face="黑体" color="#000080"><strong><em>&nbsp;&nbsp; 卷748_35 </em></strong></font><font
face="黑体" color="#800080"> </font><font size="4" color="#800080" face="宋体">【秋夕病中作】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">卧病当秋夕，悠悠枕上情。不堪抛月色，无计避虫声。<BR>
</font></big>
<font color="#400080">煎药惟忧涩，停灯又怕明。晓临清鉴里，应有白髭生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_36 </em></strong></font><font
face="黑体" color="#800080"> </font><font size="4" color="#800080" face="宋体">【寄黄鹗秀才】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">长忆狂游日，惜春心恰同。预愁花片落，不遣酒壶空。<BR>
</font></big>
<font color="#400080">草软眠难舍，莺娇听莫穷。如今千里隔，搔首对秋风。
<P><big><font size="3" face="黑体" color="#000080"><strong><em>&nbsp;&nbsp; 卷748_37 </em></strong></font><font
face="黑体" color="#800080"> </font><font size="4" color="#800080" face="宋体">【春日书怀寄朐山孙明府】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">一作边城客，闲门两度春。莺花深院雨，书剑满床尘。<BR>
</font></big>
<font color="#400080">紫阁期终负，青云道未伸。犹怜陶靖节，诗酒每相亲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_38 </em></strong></font><font
face="黑体" color="#800080"> </font><font size="4" color="#800080" face="宋体">【柴司徒宅牡丹】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">暮春栏槛有佳期，公子开颜乍拆时。翠幄密笼莺未识，<BR>
</font></big>
<font color="#400080">好香难掩蝶先知。愿陪妓女争调乐，欲赏宾朋预课诗。<BR>
</font></big>
<font color="#400080">只恐却随云雨去，隔年还是动相思。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_39 </em></strong></font><font
face="黑体" color="#800080"> </font><font size="4" color="#800080" face="宋体">【赠王道者】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">混俗从教鬓似银，世人无分得相亲。槎流海上波涛阔，<BR>
</font></big>
<font color="#400080">酒满壶中天地春。功就不看丹灶火，性闲时拂玉琴尘。<BR>
</font></big>
<font color="#400080">仙家变化谁能测，只恐洪崖是此身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_40 </em></strong></font><font
face="黑体" color="#800080"> </font><font size="4" color="#800080" face="宋体">【春闺辞二首】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">尘昏菱鉴懒修容，双脸桃花落尽红。<br>玉塞梦归残烛在，晓莺窗外啭梧桐。<br>
<br>
<font color="#400080">边无音信暗消魂，茜袖香裙积泪痕。<br>海燕归来门半掩，悠悠花落又黄昏。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷748_41 </em></strong></font><font
face="黑体" color="#800080"> </font><font size="4" color="#800080" face="宋体">【暮春怀故人】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">池馆寂寥三月尽，落花重叠盖莓苔。惜春眷恋不忍扫，<BR>
</font></big>
<font color="#400080">感物心情无计开。梦断美人沈信息，目穿长路倚楼台。<BR>
</font></big>
<font color="#400080">琅\绣段安可得，流水浮云共不回。<BR>
<P><big><font size="3" face="黑体" color="#000080"><strong><em>&nbsp;&nbsp; 卷748_42 </em></strong></font><font
face="黑体" color="#800080"> </font><font size="4" color="#800080" face="宋体">【秋日登润州城楼】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">虚楼一望极封疆，积雨晴来野景长。水接海门铺远色，<BR>
</font></big>
<font color="#400080">稻连京口发秋香。鸣蝉历历空相续，归鸟翩翩自著行。<BR>
</font></big>
<font color="#400080">吟罢倚栏深有思，清风留我到斜阳。<BR>
<P><big><font size="3" face="黑体" color="#000080"><strong><em>&nbsp;&nbsp; 卷748_43 </em></strong></font><font
face="黑体" color="#800080"> </font><font size="4" color="#800080" face="宋体">【晚春客次偶吟】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">暂驻征轮野店间，悠悠时节又春残。落花风急宿酲解，<BR>
</font></big>
<font color="#400080">芳草雨昏春梦寒。惭逐利名头易白，欲眠云水志犹难。<BR>
</font></big>
<font color="#400080">却怜村寺僧相引，闲上虚楼共倚栏。<BR>
<P><big><font size="3" face="黑体" color="#000080"><strong><em>&nbsp;&nbsp; 卷748_44 </em></strong></font><font
face="黑体" color="#800080"> </font><font size="4" color="#800080" face="宋体">【对雨寄朐山林番明府】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">竟日如丝不暂停，莎阶闲听滴秋声。斜飘虚阁琴书润，<BR>
</font></big>
<font color="#400080">冷逼幽窗梦寐清。开户只添搜句味，看山还阻上楼情。<BR>
</font></big>
<font color="#400080">遥知公退琴堂静，坐对萧骚饮兴生。<BR>
<P><big><font size="3" face="黑体" color="#000080"><strong><em>&nbsp;&nbsp; 卷748_45 </em></strong></font><font
face="黑体" color="#800080"> </font><font size="4" color="#800080" face="宋体">【落花】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">残红引动诗魔，怀古牵情奈何。半落铜台月晓，<BR>
</font></big>
<font color="#400080">乱飘金谷风多。悠悠旋逐流水，片片轻粘短莎。<BR>
</font></big>
<font color="#400080">谁见长门深锁，黄昏细雨相和。<BR>
<P><big><font size="3" face="黑体" color="#000080"><strong><em>&nbsp;&nbsp; 卷748_46 </em></strong></font><font
face="黑体" color="#800080"> </font><font size="4" color="#800080" face="宋体">【燕】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">豪家五色泥香，衔得营巢太忙。<BR>
</font></big>
<font color="#400080">喧觉佳人昼梦，双双犹在雕梁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_47 </em></strong></font><font
face="黑体" color="#800080"> </font><font size="4" color="#800080" face="宋体">【莺】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">羽毛特异诸禽，出谷堪听好音。<BR>
</font></big>
<font color="#400080">薄暮欲栖何处，雨昏杨柳深深。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_48 </em></strong></font><font
face="黑体" color="#800080"> </font><font size="4" color="#800080" face="宋体">【宿山中寺】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">寄宿深山寺，惟逢老病僧。风吹几世树，云暗暮秋灯。<BR>
</font></big>
<font color="#400080">瞑目忘尘虑，谈空入上乘。明晨返名路，何计恋南能。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_49 </em></strong></font><font
face="黑体" color="#800080"> </font><font size="4" color="#800080" face="宋体">【海上载笔依韵酬左偃见寄】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">都城分别后，海峤梦魂迷。吟兴疏烟月，边情起鼓鼙。<BR>
</font></big>
<font color="#400080">戍旗风s小，营柳雾笼低。草檄无馀刃，难将阮r齐。<br>
<P><big><font size="3" face="黑体" color="#000080"><strong><em>&nbsp;&nbsp; 卷748_50 </em></strong></font><font
face="黑体" color="#800080"> </font><font size="4" color="#800080" face="宋体">【春晚招鲁从事】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">衮衮利名役，常嗟聚会稀。有心游好景，无术驻残晖。<BR>
</font></big>
<font color="#400080">南陌草争茂，西园花乱飞。期君举杯酒，不醉莫言归。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_51 </em></strong></font><font
face="黑体" color="#800080"> </font><font size="4" color="#800080" face="宋体">【和易秀才春日见寄】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">每恨多流落，吾徒不易亲。相逢千里客，共醉百花春。<BR>
</font></big>
<font color="#400080">小槛山当面，闲阶柳拂尘。何时卜西上，明月桂枝新。
<P><big><font size="3" face="黑体" color="#000080"><strong><em>&nbsp;&nbsp; 卷748_52 </em></strong></font><font
face="黑体" color="#800080"> </font><font size="4" color="#800080" face="宋体">【送黄秀才】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">雨馀飞絮乱，相别思难任。酒罢河桥晚，帆开烟水深。<BR>
</font></big>
<font color="#400080">蟾宫须展志，渔艇莫牵心。岐路从兹远，双鱼信勿沈。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_53 </em></strong></font><font
face="黑体" color="#800080"> </font><font size="4" color="#800080" face="宋体">【庭竹】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">偶自山僧院，移归傍砌栽。好风终日起，幽鸟有时来。<BR>
</font></big>
<font color="#400080">筛月牵诗兴，笼烟伴酒杯。南窗睡轻起，萧飒雨声回。<br>
<P><big><font size="3" face="黑体" color="#000080"><strong><em>&nbsp;&nbsp; 卷748_54 </em></strong></font><font
face="黑体" color="#800080"> </font><font size="4" color="#800080" face="宋体">【送戴秀才】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">已是殊乡客，送君重惨然。河桥乍分首，槐柳正鸣蝉。<BR>
</font></big>
<font color="#400080">短棹离幽浦，孤帆触远烟。清朝重文物，变化莫迁延。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_55 </em></strong></font><font
face="黑体" color="#800080"> </font><font size="4" color="#800080" face="宋体">【病中作】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">闲斋病初起，心绪复悠悠。开箧群书蠹，听蝉满树秋。<BR>
</font></big>
<font color="#400080">诗魔还渐动，药债未能酬。为忆前山色，扶持上小楼。
<P><big><font size="3" face="黑体" color="#000080"><strong><em>&nbsp;&nbsp; 卷748_56 </em></strong></font><font
face="黑体" color="#800080"> </font><font size="4" color="#800080" face="宋体">【离家】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">送别人归春日斜，独鞭羸马指天涯。<br>月生江上乡心动，投宿匆忙近酒家。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷748_57 </em></strong></font><font
face="黑体" color="#800080"> </font><font size="4" color="#800080" face="宋体">【村行】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">极目青青垄麦齐，野塘波阔下凫p。<br>阳乌景暖林桑密，独立闲听戴胜啼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷748_58 </em></strong></font><font
face="黑体" color="#800080"> </font><font size="4" color="#800080" face="宋体">【献乔侍郎】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">位望谁能并，当年志已伸。人间传凤藻，天上演龙纶。<BR>
</font></big>
<font color="#400080">贾马才无敌，褒雄誉益臻。除奸深系念，致主迥忘身。<BR>
</font></big>
<font color="#400080">谏疏纵横上，危言果敢陈。忠贞虽贯世，消长岂由人。<BR>
</font></big>
<font color="#400080">慷慨辞朝阙，迢遥涉路尘。千山明夕照，孤棹渡长津。<BR>
</font></big>
<font color="#400080">杜宇声方切，江蓠色正新。卷舒唯合道，喜愠不劳神。<BR>
</font></big>
<font color="#400080">禅客陪清论，渔翁作近邻。静吟穷野景，狂醉养天真。<BR>
</font></big>
<font color="#400080">格论思名士，舆情渴直臣。九霄恩复降，比户意皆忻。<BR>
</font></big>
<font color="#400080">却入鸳鸾序，终身顾问频。漏残丹禁晓，日暖玉墀春。<BR>
</font></big>
<font color="#400080">鉴物心如水，忧时鬓若银。惟期康庶事，永要叙彝伦。<BR>
</font></big>
<font color="#400080">贵贱知无间，孤寒必许亲。几多沈滞者，拭目望陶钧。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_59 </em></strong></font><font
face="黑体" color="#800080"> </font><font size="4" color="#800080" face="宋体">【献中书张舍人】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">仙桂从攀后，人间播大名。飞腾谐素志，霄汉是前程。<BR>
</font></big>
<font color="#400080">持宪威声振，司言品秩清。帘开春酒醒，月上草麻成。<BR>
</font></big>
<font color="#400080">丹陛凌晨对，青云逐步生。照人裴玉莹，鉴物宪陂明。<BR>
</font></big>
<font color="#400080">下直无他事，闲游恣逸情。林僧开户接，溪叟扫苔迎。<BR>
</font></big>
<font color="#400080">煮茗山房冷，垂纶野艇轻。神清宜放旷，诗苦益纵横。<BR>
</font></big>
<font color="#400080">馀刃时皆仰，嘉谋众伫行。四方观启沃，毕竟念孤平。<br>
<P><big><font size="3" face="黑体" color="#000080"><strong><em>&nbsp;&nbsp; 卷748_60 </em></strong></font><font
face="黑体" color="#800080"> </font><font size="4" color="#800080" face="宋体">【海上和郎戬员外赴y职】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">宋玉逢秋何起悲，新恩委寄好开眉。班升鸳鹭频经岁，<BR>
</font></big>
<font color="#400080">任佐龚黄必暂时。乍对烟霞吟海峤，应思O蓼梦江湄。<BR>
</font></big>
<font color="#400080">一朝凤诏重征入，鹏化那教尺`知。<BR>
<P><big><font size="3" face="黑体" color="#000080"><strong><em>&nbsp;&nbsp; 卷748_61 </em></strong></font><font
face="黑体" color="#800080"> </font><font size="4" color="#800080" face="宋体">【又送赴关】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">心似白云归帝乡，暂停良画别龚黄。烟波乍晓浮兰棹，<BR>
</font></big>
<font color="#400080">魂梦先飞近御香。一路伴吟汀草绿，几程清思水风凉。<BR>
</font></big>
<font color="#400080">想应敷对忠言后，不放乡云离太阳。<BR>
<P><big><font size="3" face="黑体" color="#000080"><strong><em>&nbsp;&nbsp; 卷748_62 </em></strong></font><font
face="黑体" color="#800080"> </font><font size="4" color="#800080" face="宋体">【书郭判官幽斋壁】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">不妨公退尚清虚，创得幽斋兴有馀。要引好风清户牖，<BR>
</font></big>
<font color="#400080">旋栽新竹满庭除。倾壶待客花开后，煮茗留僧月上初。<BR>
</font></big>
<font color="#400080">更有野情堪爱处，石床苔藓似匡庐。<BR>
<P><big><font size="3" face="黑体" color="#000080"><strong><em>&nbsp;&nbsp; 卷748_63 </em></strong></font><font
face="黑体" color="#800080"> </font><font size="4" color="#800080" face="宋体">【石棋局献时宰】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">得从岳叟诚堪重，却献皋夔事更宜。公退启枰书院静，<BR>
</font></big>
<font color="#400080">日斜收子竹阴移。适情岂待樵柯烂，罢局还应屐齿隳。<BR>
</font></big>
<font color="#400080">预想幽窗风雨夜，一灯闲照覆图时。<BR>
<P><big><font size="3" face="黑体" color="#000080"><strong><em>&nbsp;&nbsp; 卷748_64 </em></strong></font><font
face="黑体" color="#800080"> </font><font size="4" color="#800080" face="宋体">【海城秋夕寄怀舍弟】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">鸟栖庭树夜悠悠，枕上谁知泪暗流。千里梦魂迷旧业，<BR>
</font></big>
<font color="#400080">一城砧杵捣残秋。窗间寂寂灯犹在，帘外萧萧雨未休。<BR>
</font></big>
<font color="#400080">早晚莱衣同著去，免悲流落在边州。<BR>
<P><big><font size="3" face="黑体" color="#000080"><strong><em>&nbsp;&nbsp; 卷748_65 </em></strong></font><font
face="黑体" color="#800080"> </font><font size="4" color="#800080" face="宋体">【和夏侯秀才春日见寄】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">绵蛮黄鸟不堪听，触目离愁怕酒醒。云散碧山当晚槛，<BR>
</font></big>
<font color="#400080">雨催青藓匝春庭。寻芳懒向桃花坞，垂钓空思杜若汀。<BR>
</font></big>
<font color="#400080">昼梦不成吟有兴，挥毫书在枕边屏。<BR>
<P><big><font size="3" face="黑体" color="#000080"><strong><em>&nbsp;&nbsp; 卷748_66 </em></strong></font><font
face="黑体" color="#800080"> </font><font size="4" color="#800080" face="宋体">【送夏侯秀才】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">江村摇落暮蝉鸣，执手临岐动别情。古岸相看残照在，<BR>
</font></big>
<font color="#400080">片帆难驻好风生。牵吟一路逢山色，醒睡长汀对月明。<BR>
</font></big>
<font color="#400080">况是清朝至公在，预知乔木定迁莺。<BR>
<P><big><font size="3" face="黑体" color="#000080"><strong><em>&nbsp;&nbsp; 卷748_67 </em></strong></font><font
face="黑体" color="#800080"> </font><font size="4" color="#800080" face="宋体">【江南重会友人感旧二首】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">江南重会面，聊话十年心。共立黄花畔，空惊素发侵。<BR>
</font></big>
<font color="#400080">斜阳浮远水，归鸟下疏林。牵动诗魔处，凉风村落砧。<BR><BR>
<font color="#400080">长江落照天，物景似当年。忆昔携村酒，相将上钓船。<BR>
</font></big>
<font color="#400080">狂歌红蓼岸，惊起白鸥眠。今日趋名急，临风一黯然。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_68 </em></strong></font><font
face="黑体" color="#800080"> </font><font size="4" color="#800080" face="宋体">【己未岁冬捧宣头离下蔡】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">诏下如春煦，巢南志不违。空将感恩泪，滴尽冒寒衣。<BR>
</font></big>
<font color="#400080">覆载元容善，形骸果得归。无心惭季路，负米觐亲闱。<br>
<P><big><font size="3" face="黑体" color="#000080"><strong><em>&nbsp;&nbsp; 卷748_69 </em></strong></font><font
face="黑体" color="#800080"> </font><font size="4" color="#800080" face="宋体">【哭舍弟二首】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">鸿雁离群后，成行忆日存。谁知归故里，只得奠吟魂。<BR>
</font></big>
<font color="#400080">虫蠹书盈箧，人稀草拥门。从兹长恸后，独自奉晨昏。<BR><BR>
<font color="#400080">浮生多夭枉，惟尔最堪悲。同气未归日，慈亲临老时。<BR>
</font></big>
<font color="#400080">旧诗传海峤，新冢枕江湄。遗稚呜呜处，黄昏绕帷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_70 </em></strong></font><font
face="黑体" color="#800080"> </font><font size="4" color="#800080" face="宋体">【书情寄诗友】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">默默谁知我，裴回野水边。诗情长若旧，吾事更无先。<BR>
</font></big>
<font color="#400080">芳草人稀地，残阳雁过天。静思吟友外，此意复谁怜。<br>
<P><big><font size="3" face="黑体" color="#000080"><strong><em>&nbsp;&nbsp; 卷748_71 </em></strong></font><font
face="黑体" color="#800080"> </font><font size="4" color="#800080" face="宋体">【读蜀志】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">鼎分天地日，先主力元微。鱼水从相得，山河遂有归。<BR>
</font></big>
<font color="#400080">任贤无间忌，报国尽神机。草昧争雄者，君臣似此稀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_72 </em></strong></font><font
face="黑体" color="#800080"> </font><font size="4" color="#800080" face="宋体">【献张拾遗】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">官资清贵近丹墀，性格孤高世所稀。金殿日开亲凤，<BR>
</font></big>
<font color="#400080">古屏时展看渔矶。酒醒虚阁秋帘卷，吟对疏篁夕鸟归。<BR>
</font></big>
<font color="#400080">献替频陈忠誉播，鹏霄万里展雄飞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_73 </em></strong></font><font
face="黑体" color="#800080"> </font><font size="4" color="#800080" face="宋体">【献中书汤舍人】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">庆云呈瑞为明时，演畅丝纶在紫微。銮殿对时亲舜日，<BR>
</font></big>
<font color="#400080">鲤庭过处著莱衣。闲寻竹寺听啼鸟，吟倚江楼恋落晖。<BR>
</font></big>
<font color="#400080">隔座银屏看是设，一门清贵古今稀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_74 </em></strong></font><font
face="黑体" color="#800080"> </font><font size="4" color="#800080" face="宋体">【海上太守新创东亭】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">使君心智杳难同，选胜开亭景莫穷。高敞轩窗迎海月，<BR>
</font></big>
<font color="#400080">预栽花木待春风。静披典籍堪师古，醉拥笙歌不碍公。<BR>
</font></big>
<font color="#400080">满径苔纹疏雨后，入檐山色夕阳中。偏宜下榻延徐孺，<BR>
</font></big>
<font color="#400080">最称登门礼孔融。事简岂妨频赏玩，况当为政有馀功。<br>
<P><big><font size="3" face="黑体" color="#000080"><strong><em>&nbsp;&nbsp; 卷748_75 </em></strong></font><font
face="黑体" color="#800080"> </font><font size="4" color="#800080" face="宋体">【宫词二首】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">门锁帘垂月影斜，翠华咫尺隔天涯。<br>香铺罗幌不成梦，背壁银缸落尽花。<br>
<br>
<font color="#400080">金波寒透水精帘，烧尽沈檀手自添。<br>风递笙歌门已掩，翠华何处夜厌厌。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷748_76 </em></strong></font><font
face="黑体" color="#800080"> </font><font size="4" color="#800080" face="宋体">【采莲女】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">晚凉含笑上兰舟，波底红妆影欲浮。<br>陌上少年休植足，荷香深处不回头。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷748_77 </em></strong></font><font
face="黑体" color="#800080"> </font><font size="4" color="#800080" face="宋体">【钟陵春思】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">沉沉楼影月当午，冉冉风香花正开。<br>芳草迢迢满南陌，王孙何处不归来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷748_78 </em></strong></font><font
face="黑体" color="#800080"> </font><font size="4" color="#800080" face="宋体">【赠夏秀才】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">轩车紫陌竞寻春，独掩衡门病起身。步月怕伤三径藓，<BR>
</font></big>
<font color="#400080">取琴因拂一床尘。明时傥有丹枝分，青鉴从他素发新。<BR>
</font></big>
<font color="#400080">况是青云知己在，原思生计莫忧贫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_79 </em></strong></font><font
face="黑体" color="#800080"> </font><font size="4" color="#800080" face="宋体">【夏日书依上人壁】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">门外尘飞暑气浓，院中萧索似山中。<br>最怜煮茗相留处，疏竹当轩一榻风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷748_80 </em></strong></font><font
face="黑体" color="#800080"> </font><font size="4" color="#800080" face="宋体">【下蔡春暮旅怀】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">柳过春霖絮乱飞，旅中怀抱独凄凄。月生淮上云初散，<BR>
</font></big>
<font color="#400080">家在江南梦去迷。发白每惭清鉴启，心孤长怯子规啼。<BR>
</font></big>
<font color="#400080">拜恩为养慈亲急，愿向明朝捧紫泥。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷748_81 </em></strong></font><font
face="黑体" color="#800080"> </font><font size="4" color="#800080" face="宋体">【捧宣头许归侍养】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">泥书捧处圣恩新，许觐庭闱养二亲。<br>蝼蚁至微宁足数，未知何处答穹F。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷748_82 </em></strong></font><font
face="黑体" color="#800080"> </font><font size="4" color="#800080" face="宋体">【途中作（逢旧识，闻老亲所患，不至加甚）】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">烟波涉历指家林，欲到家林惧却深。<br>得信慈亲z瘵减，当时宽勉采兰心。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷748_83 </em></strong></font><font
face="黑体" color="#800080"> </font><font size="4" color="#800080" face="宋体">【都下再会友人】<a
href="authers/qzz_1487.htm" target="_blank"></font><font size="3" color="#0080FF"><font face="黑体">李中</font></a></big> 
<br>
</font><br>
<font color="#400080">谁言多难后，重会喜淹留。欲话关河梦，先惊鬓发秋。<BR>
</font></big>
<font color="#400080">浮云空冉冉，远水自悠悠。多谢开青眼，携壶共上楼。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
