<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百五十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百五十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷452_1 </em></strong></font><font
face="黑体" color="#800080"> </font><font size="4" color="#800080" face="宋体">【咏兴五首・解印出公府】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">解印出公府，斗薮尘土衣。百吏放尔散，双鹤随我归。<BR>
</font></big>
<font color="#400080">归来履道宅，下马入柴扉。马嘶返旧枥，鹤舞还故池。<BR>
</font></big>
<font color="#400080">鸡犬何忻忻，邻里亦依依。年颜老去日，生计胜前时。<BR>
</font></big>
<font color="#400080">有帛御冬寒，有谷防岁饥。饱于东方朔，乐于荣启期。<BR>
</font></big>
<font color="#400080">人生且如此，此外吾不知。
<P><big><font size="3" face="黑体" color="#000080"><strong><em>&nbsp;&nbsp; 卷452_2 </em></strong></font><font
face="黑体" color="#800080"> </font><font size="4" color="#800080" face="宋体">【咏兴五首・出府归吾庐】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">出府归吾庐，静然安且逸。更无客干谒，时有僧问疾。<BR>
</font></big>
<font color="#400080">家僮十馀人，枥马三四匹。慵发经旬卧，兴来连日出。<BR>
</font></big>
<font color="#400080">出游爱何处，嵩碧伊瑟瑟。况有清和天，正当疏散日。<BR>
</font></big>
<font color="#400080">身闲自为贵，何必居荣秩。心足即非贫，岂唯金满室。<BR>
</font></big>
<font color="#400080">吾观权势者，苦以身徇物。炙手外炎炎，履冰中栗栗。<BR>
</font></big>
<font color="#400080">朝饥口忘味，夕惕心忧失。但有富贵名，而无富贵实。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_3 </em></strong></font><font
face="黑体" color="#800080"> </font><font size="4" color="#800080" face="宋体">【咏兴五首・池上有小舟】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">池上有小舟，舟中有胡床。床前有新酒，独酌还独尝。<BR>
</font></big>
<font color="#400080">熏若春日气，皎如秋水光。可洗机巧心，可荡尘垢肠。<BR>
</font></big>
<font color="#400080">岸曲舟行迟，一曲进一觞。未知几曲醉，醉入无何乡。<BR>
</font></big>
<font color="#400080">寅缘潭岛间，水竹深青苍。身闲心无事，白日为我长。<BR>
</font></big>
<font color="#400080">我若未忘世，虽闲心亦忙。世若未忘我，虽退身难藏。<BR>
</font></big>
<font color="#400080">我今异于是，身世交相忘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_4 </em></strong></font><font
face="黑体" color="#800080"> </font><font size="4" color="#800080" face="宋体">【咏兴五首・四月池水满】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">四月池水满，龟游鱼跃出。吾亦爱吾池，池边开一室。<BR>
</font></big>
<font color="#400080">人鱼虽异族，其乐归于一。且与尔为徒，逍遥同过日。<BR>
</font></big>
<font color="#400080">尔无羡沧海，蒲藻可委质。吾亦忘青云，衡茅足容膝。<BR>
</font></big>
<font color="#400080">况吾与尔辈，本非蛟龙匹。假如云雨来，只是池中物。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_5 </em></strong></font><font
face="黑体" color="#800080"> </font><font size="4" color="#800080" face="宋体">【咏兴五首・小庭亦有月】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">小庭亦有月，小院亦有花。可怜好风景，不解嫌贫家。<BR>
</font></big>
<font color="#400080">菱角执笙簧，谷儿抹琵琶。红绡信手舞，紫绡随意歌。<BR>
</font></big>
<font color="#400080">村歌与社舞，客哂主人夸。但问乐不乐，岂在钟鼓多。<BR>
</font></big>
<font color="#400080">客告暮将归，主称日未斜。请客稍深酌，愿见朱颜酡。<BR>
</font></big>
<font color="#400080">客知主意厚，分数随口加。堂上烛未秉，座中冠已峨。<BR>
</font></big>
<font color="#400080">左顾短红袖，右命小青娥。长跪谢贵客，蓬门劳见过。<BR>
</font></big>
<font color="#400080">客散有馀兴，醉卧独吟哦。幕天而席地，谁奈刘伶何。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_6 </em></strong></font><font
face="黑体" color="#800080"> </font><font size="4" color="#800080" face="宋体">【秋凉闲卧】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">残暑昼犹长，早凉秋尚嫩。露荷散清香，风竹含疏韵。<BR>
</font></big>
<font color="#400080">幽闲竟日卧，衰病无人问。薄暮宅门前，槐花深一寸。
<P><big><font size="3" face="黑体" color="#000080"><strong><em>&nbsp;&nbsp; 卷452_7 </em></strong></font><font
face="黑体" color="#800080"> </font><font size="4" color="#800080" face="宋体">【酬思黯相公见过弊居戏赠】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">轩盖光照地，行人为裴回。呼传君子出，乃是故人来。<BR>
</font></big>
<font color="#400080">访我入穷巷，引君登小台。台前多竹树，池上无尘埃。<BR>
</font></big>
<font color="#400080">贫家何所有，新酒三两杯。停杯款曲语，上马复迟回。<BR>
</font></big>
<font color="#400080">留守不外宿，日斜宫漏催。但留金刀赠，未接玉山颓。<BR>
</font></big>
<font color="#400080">家酝不敢惜，待君来即开。村妓不辞出，恐君冁然酢<br>
<P><big><font size="3" face="黑体" color="#000080"><strong><em>&nbsp;&nbsp; 卷452_8 </em></strong></font><font
face="黑体" color="#800080"> </font><font size="4" color="#800080" face="宋体">【再授宾客分司】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">优稳四皓官，清崇三品列。伊予再尘忝，内愧非才哲。<BR>
</font></big>
<font color="#400080">俸钱七八万，给受无虚月。分命在东司，又不劳朝谒。<BR>
</font></big>
<font color="#400080">既资闲养疾，亦赖慵藏拙。宾友得从容，琴觞恣怡悦。<BR>
</font></big>
<font color="#400080">乘篮城外去，系马花前歇。六游金谷春，五看龙门雪。<BR>
</font></big>
<font color="#400080">吾若默无语，安知吾快活。吾欲更尽言，复恐人豪夺。<BR>
</font></big>
<font color="#400080">应为时所笑，苦惜分司阙。但问适意无，岂论官冷热。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_9 </em></strong></font><font
face="黑体" color="#800080"> </font><font size="4" color="#800080" face="宋体">【把酒】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">把酒仰问天，古今谁不死。所贵未死间，少忧多欢喜。<BR>
</font></big>
<font color="#400080">穷通谅在天，忧喜即由己。是故达道人，去彼而取此。<BR>
</font></big>
<font color="#400080">勿言未富贵，久忝居禄仕。借问宗族间，几人拖金紫。<BR>
</font></big>
<font color="#400080">勿忧渐衰老，且喜加年纪。试数班行中，几人及暮齿。<BR>
</font></big>
<font color="#400080">朝餐不过饱，五鼎徒为尔。夕寝止求安，一衾而已矣。<BR>
</font></big>
<font color="#400080">此外皆长物，于我云相似。有子不留金，何况兼无子。
<P><big><font size="3" face="黑体" color="#000080"><strong><em>&nbsp;&nbsp; 卷452_10 </em></strong></font><font
face="黑体" color="#800080"> </font><font size="4" color="#800080" face="宋体">【首夏】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">林静蚊未生，池静蛙未鸣。景长天气好，竟日和且清。<BR>
</font></big>
<font color="#400080">春禽馀U在，夏木新阴成。兀尔水边坐，然桥上行。<BR>
</font></big>
<font color="#400080">自问一何适，身闲官不轻。料钱随月用，生计逐日营。<BR>
</font></big>
<font color="#400080">食饱惭伯夷，酒足愧渊明。寿倍颜氏子，富百黔娄生。<BR>
</font></big>
<font color="#400080">有一即为乐，况吾四者并。所以私自慰，虽老有心情。<br>
<P><big><font size="3" face="黑体" color="#000080"><strong><em>&nbsp;&nbsp; 卷452_11 </em></strong></font><font
face="黑体" color="#800080"> </font><font size="4" color="#800080" face="宋体">【代鹤】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">我本海上鹤，偶逢江南客。感君一顾恩，同来洛阳陌。<BR>
</font></big>
<font color="#400080">洛阳寡族类，皎皎唯两翼。貌是天与高，色非日浴白。<BR>
</font></big>
<font color="#400080">主人诚可恋，其奈轩庭窄。饮啄杂鸡群，年深损标格。<BR>
</font></big>
<font color="#400080">故乡渺何处，云水重重隔。谁念深笼中，七换摩天翮。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_12 </em></strong></font><font
face="黑体" color="#800080"> </font><font size="4" color="#800080" face="宋体">【立秋夕有怀梦得】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">露簟荻竹清，风扇蒲葵轻。一与故人别，再见新蝉鸣。<BR>
</font></big>
<font color="#400080">是夕凉飚起，闲境入幽情。回灯见栖鹤，隔竹闻吹笙。<BR>
</font></big>
<font color="#400080">夜茶一两杓，秋吟三数声。所思渺千里，云外长洲城。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_13 </em></strong></font><font
face="黑体" color="#800080"> </font><font size="4" color="#800080" face="宋体">【哭崔常侍晦叔】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">顽贱一拳石，精珍百炼金。名价既相远，交分何其深。<BR>
</font></big>
<font color="#400080">中诚一以合，外物不能侵。逶迤二十年，与世同浮沈。<BR>
</font></big>
<font color="#400080">晚有退闲约，白首归云林。垂老忽相失，悲哉口语心。<BR>
</font></big>
<font color="#400080">春日嵩高阳，秋夜清洛阴。丘园共谁卜，山水共谁寻。<BR>
</font></big>
<font color="#400080">风月共谁赏，诗篇共谁吟。花开共谁看，酒熟共谁斟。<BR>
</font></big>
<font color="#400080">惠死庄杜口，钟殁师废琴。道理使之然，从古非独今。<BR>
</font></big>
<font color="#400080">吾道自此孤，我情安可任。唯将病眼泪，一洒秋风襟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_14 </em></strong></font><font
face="黑体" color="#800080"> </font><font size="4" color="#800080" face="宋体">【新秋晓兴】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">浊暑忽已退，清宵未全长。晨G耿残焰，宿x凝微香。<BR>
</font></big>
<font color="#400080">喔喔鸡下树，辉辉日上梁。枕低茵席软，卧稳身入床。<BR>
</font></big>
<font color="#400080">睡足景犹早，起初风乍凉。展张小屏幛，收拾生衣裳。<BR>
</font></big>
<font color="#400080">还有惆怅事，迟迟未能忘。拂镜梳白发，可怜冰照霜。
<P><big><font size="3" face="黑体" color="#000080"><strong><em>&nbsp;&nbsp; 卷452_15 </em></strong></font><font
face="黑体" color="#800080"> </font><font size="4" color="#800080" face="宋体">【秋日与张宾客舒著作同游龙门醉中狂歌凡二百三十八字】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">秋天高高秋光清，秋风袅袅秋虫鸣。嵩峰馀霞锦绮卷，<BR>
</font></big>
<font color="#400080">伊水细浪鳞甲生。洛阳闲客知无数，少出游山多在城。<BR>
</font></big>
<font color="#400080">商岭老人自追逐，蓬丘逸士相逢迎。南出鼎门十八里，<BR>
</font></big>
<font color="#400080">庄店逦迤桥道平。不寒不热好时节，鞍马稳快衣衫轻。<BR>
</font></big>
<font color="#400080">并辔踟蹰下西岸，扣舷容与绕中汀。开怀旷达无所系，<BR>
</font></big>
<font color="#400080">触目胜绝不可名。荷衰欲黄荇犹绿，鱼乐自跃鸥不惊。<BR>
</font></big>
<font color="#400080">翠藻蔓长孔雀尾，彩船橹急寒雁声。家酝一壶白玉液，<BR>
</font></big>
<font color="#400080">野花数把黄金英。昼游四看西日暮，夜话三及东方明。<BR>
</font></big>
<font color="#400080">暂停杯觞辍吟咏，我有狂言君试听。丈夫一生有二志，<BR>
</font></big>
<font color="#400080">兼济独善难得并。不能救疗生民病，即须先濯尘土缨。<BR>
</font></big>
<font color="#400080">况吾头白眼已暗，终日戚促何所成。不如展眉开口笑，<BR>
</font></big>
<font color="#400080">龙门醉卧香山行。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷452_16 </em></strong></font><font
face="黑体" color="#800080"> </font><font size="4" color="#800080" face="宋体">【履信池樱桃岛上醉后走笔送别舒员外兼…李卿考功崔郎中】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">樱桃岛前春，去春花万枝。忽忆与宗卿闲饮日，<BR>
</font></big>
<font color="#400080">又忆与考功狂醉时。岁晚无花空有叶，风吹满地乾重叠。<BR>
</font></big>
<font color="#400080">蹋叶悲秋复忆春，池边树下重殷勤。今朝一酌临寒水，<BR>
</font></big>
<font color="#400080">此地三回别故人。樱桃花，来春千万朵，<BR>
</font></big>
<font color="#400080">来春共谁花下坐。不论崔李上青云，明日舒三亦抛我。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_17 </em></strong></font><font
face="黑体" color="#800080"> </font><font size="4" color="#800080" face="宋体">【秋池独泛】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">萧疏秋竹篱，清浅秋风池。一只短舫艇，一张斑鹿皮。<BR>
</font></big>
<font color="#400080">皮上有野叟，手中持酒卮。半酣箕踞坐，自问身为谁。<BR>
</font></big>
<font color="#400080">严子垂钓日，苏门长啸时。悠然意自得，意外何人知。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_18 </em></strong></font><font
face="黑体" color="#800080"> </font><font size="4" color="#800080" face="宋体">【冬日早起闲咏】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">水塘耀初旭，风竹飘馀霰。幽境虽目前，不因闲不见。<BR>
</font></big>
<font color="#400080">晨起对炉香，道经寻两卷。晚坐拂琴尘，秋思弹一遍。<BR>
</font></big>
<font color="#400080">此外更无事，开尊时自劝。何必东风来，一杯春上面。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_19 </em></strong></font><font
face="黑体" color="#800080"> </font><font size="4" color="#800080" face="宋体">【岁暮】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">惨澹岁云暮，穷阴动经旬。霜风裂人面，冰雪摧车轮。<BR>
</font></big>
<font color="#400080">而我当是时，独不知苦辛。晨炊廪有米，夕爨厨有薪。<BR>
</font></big>
<font color="#400080">夹帽长覆耳，重裘宽裹身。加之一杯酒，煦妪如阳春。<BR>
</font></big>
<font color="#400080">洛城士与庶，比屋多饥贫。何处炉有火，谁家甑无尘。<BR>
</font></big>
<font color="#400080">如我饱暖者，百人无一人。安得不惭愧，放歌聊自陈。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_20 </em></strong></font><font
face="黑体" color="#800080"> </font><font size="4" color="#800080" face="宋体">【南池早春有怀】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">朝游北桥上，晚憩南塘畔。西日雪全销，东风冰尽泮。<BR>
</font></big>
<font color="#400080">蓰蓰鱼尾掉，瞥瞥鹅毛换。泥暖草芽生，沙虚泉脉散。<BR>
</font></big>
<font color="#400080">晴芳冒苔岛，宿润侵蒲岸。洛下日初长，江南春欲半。<BR>
</font></big>
<font color="#400080">时光共抛掷，人事堪嗟叹。倚棹忽寻思，去年池上伴。<br>
<P><big><font size="3" face="黑体" color="#000080"><strong><em>&nbsp;&nbsp; 卷452_21 </em></strong></font><font
face="黑体" color="#800080"> </font><font size="4" color="#800080" face="宋体">【古意】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">脉脉复脉脉，美人千里隔。不见来几时，瑶草三四碧。<BR>
</font></big>
<font color="#400080">玉琴声悄悄，鸾镜尘幂幂。昔为连理枝，今作分飞翮。<BR>
</font></big>
<font color="#400080">寄书多不达，加饭终无益。心肠不自宽，衣带何由窄。<br>
<P><big><font size="3" face="黑体" color="#000080"><strong><em>&nbsp;&nbsp; 卷452_22 </em></strong></font><font
face="黑体" color="#800080"> </font><font size="4" color="#800080" face="宋体">【山游示小妓】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">双鬟垂未合，三十才过半。本是绮罗人，今为山水伴。<BR>
</font></big>
<font color="#400080">春泉共挥弄，好树同攀玩。笑容共底迷，酒思风前乱。<BR>
</font></big>
<font color="#400080">红凝舞袖急，黛惨歌声缓。莫唱杨柳枝，无肠与君断。<br>
<P><big><font size="3" face="黑体" color="#000080"><strong><em>&nbsp;&nbsp; 卷452_23 </em></strong></font><font
face="黑体" color="#800080"> </font><font size="4" color="#800080" face="宋体">【神照禅师同宿】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">八年三月晦，山梨花满枝。龙门水西寺，夜与远公期。<BR>
</font></big>
<font color="#400080">晏坐自相对，密语谁得知。前后际断处，一念不生时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_24 </em></strong></font><font
face="黑体" color="#800080"> </font><font size="4" color="#800080" face="宋体">【张常侍相访】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">西亭晚寂寞，莺散柳阴繁。水户帘不卷，风床席自翻。<BR>
</font></big>
<font color="#400080">忽闻车马客，来访蓬蒿门。况是张常侍，安得不开尊。
<P><big><font size="3" face="黑体" color="#000080"><strong><em>&nbsp;&nbsp; 卷452_25 </em></strong></font><font
face="黑体" color="#800080"> </font><font size="4" color="#800080" face="宋体">【早夏游宴】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">虽慵兴犹在，虽老心犹健。昨日山水游，今朝花酒宴。<BR>
</font></big>
<font color="#400080">山榴艳似火，王蕊飘如霰。荣落逐瞬迁，炎凉随刻变。<BR>
</font></big>
<font color="#400080">未收木绵褥，已动蒲葵扇。且喜物与人，年年得相见。
<P><big><font size="3" face="黑体" color="#000080"><strong><em>&nbsp;&nbsp; 卷452_26 </em></strong></font><font
face="黑体" color="#800080"> </font><font size="4" color="#800080" face="宋体">【感白莲花】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">白白芙蓉花，本生吴江濉２挥牒煺咴樱色类自区分。<BR>
</font></big>
<font color="#400080">谁移尔至此，姑苏白使君。初来苦憔悴，久乃芳氛氲。<BR>
</font></big>
<font color="#400080">月月叶换叶，年年根生根。陈根与故叶，销化成泥尘。<BR>
</font></big>
<font color="#400080">化者日已远，来者日复新。一为池中物，永别江南春。<BR>
</font></big>
<font color="#400080">忽想西凉州，中有天宝民。埋殁汉父祖，孳生胡子孙。<BR>
</font></big>
<font color="#400080">已忘乡土恋，岂念君亲恩。生人尚复尔，草木何足云。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_27 </em></strong></font><font
face="黑体" color="#800080"> </font><font size="4" color="#800080" face="宋体">【咏所乐】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">兽乐在山谷，鱼乐在陂池。虫乐在深草，鸟乐在高枝。<BR>
</font></big>
<font color="#400080">所乐虽不同，同归适其宜。不以彼易此，况论是与非。<BR>
</font></big>
<font color="#400080">而我何所乐，所乐在分司。分司有何乐，乐哉人不知。<BR>
</font></big>
<font color="#400080">官优有禄料，职散无羁縻。懒与道相近，钝将闲自随。<BR>
</font></big>
<font color="#400080">昨朝拜表回，今晚行香归。归来北窗下，解巾脱尘衣。<BR>
</font></big>
<font color="#400080">冷泉灌我顶，暖水濯四肢。体中幸无疾，卧任清风吹。<BR>
</font></big>
<font color="#400080">心中又无事，坐任白日移。或开书一篇，或引酒一卮。<BR>
</font></big>
<font color="#400080">但得如今日，终身无厌时。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_28 </em></strong></font><font
face="黑体" color="#800080"> </font><font size="4" color="#800080" face="宋体">【思旧】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">闲日一思旧，旧游如目前。再思今何在，零落归下泉。<BR>
</font></big>
<font color="#400080">退之服硫黄，一病讫不痊。微之炼秋石，未老身溘然。<BR>
</font></big>
<font color="#400080">杜子得丹诀，终日断腥膻。崔君夸药力，经冬不衣绵。<BR>
</font></big>
<font color="#400080">或疾或暴夭，悉不过中年。唯予不服食，老命反迟延。<BR>
</font></big>
<font color="#400080">况在少壮时，亦为嗜欲牵。但耽荤与血，不识汞与铅。<BR>
</font></big>
<font color="#400080">饥来吞热物，渴来饮寒泉。诗役五藏神，酒汩三丹田。<BR>
</font></big>
<font color="#400080">随日合破坏，至今粗完全。齿牙未缺落，肢体尚轻便。<BR>
</font></big>
<font color="#400080">已开第七秩，饱食仍安眠。且进杯中物，其馀皆付天。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_29 </em></strong></font><font
face="黑体" color="#800080"> </font><font size="4" color="#800080" face="宋体">【寄卢少尹】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">老诲心不乱，庄戒形太劳。生命既能保，死籍亦可逃。<BR>
</font></big>
<font color="#400080">嘉肴与旨酒，信是腐肠膏。艳声与丽色，真为伐性刀。<BR>
</font></big>
<font color="#400080">补养在积功，如裘集众毛。将欲致千里，可得差一毫。<BR>
</font></big>
<font color="#400080">颜回何为者，簟瓢才自给。肥x不到口，年不登三十。<BR>
</font></big>
<font color="#400080">张苍何为者，染爱浩无际。妾媵填后房，竟寿百馀岁。<BR>
</font></big>
<font color="#400080">苍寿有何德，回夭有何辜。谁谓具圣体，不如肥瓠躯。<BR>
</font></big>
<font color="#400080">遂使世俗心，多疑仙道书。寄问卢先生，此理当何如。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_30 </em></strong></font><font
face="黑体" color="#800080"> </font><font size="4" color="#800080" face="宋体">【池上清晨候皇甫郎中】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">晓景丽未热，晨飚鲜且凉。池幽绿O合，霜洁白莲香。<BR>
</font></big>
<font color="#400080">深扫竹间径，静拂松下床。玉柄鹤翎扇，银罂云母浆。<BR>
</font></big>
<font color="#400080">屏除无俗物，瞻望唯清光。何人拟相访，嬴女从萧郎。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_31 </em></strong></font><font
face="黑体" color="#800080"> </font><font size="4" color="#800080" face="宋体">【咏怀】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">我知世无幻，了无干世意。世知我无堪，亦无责我事。<BR>
</font></big>
<font color="#400080">由兹两相忘，因得长自遂。自遂意何如，闲官在闲地。<BR>
</font></big>
<font color="#400080">闲地唯东都，东都少名利。闲官是宾客，宾客无牵累。<BR>
</font></big>
<font color="#400080">嵇康日日懒，毕卓时时醉。酒肆夜深归，僧房日高睡。<BR>
</font></big>
<font color="#400080">形安不劳苦，神泰无忧畏。从官三十年，无如今气味。<BR>
</font></big>
<font color="#400080">鸿虽脱罗弋，鹤尚居禄位。唯此未忘怀，有时犹内愧。
<P><big><font size="3" face="黑体" color="#000080"><strong><em>&nbsp;&nbsp; 卷452_32 </em></strong></font><font
face="黑体" color="#800080"> </font><font size="4" color="#800080" face="宋体">【北窗三友】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">今日北窗下，自问何所为。欣然得三友，三友者为谁。<BR>
</font></big>
<font color="#400080">琴罢辄举酒，酒罢辄吟诗。三友递相引，循环无已时。<BR>
</font></big>
<font color="#400080">一弹惬中心，一咏畅四肢。犹恐中有间，以酒弥缝之。<BR>
</font></big>
<font color="#400080">岂独吾拙好，古人多若斯。嗜诗有渊明，嗜琴有启期。<BR>
</font></big>
<font color="#400080">嗜酒有伯伦，三人皆吾师。或乏儋石储，或穿带索衣。<BR>
</font></big>
<font color="#400080">弦歌复觞咏，乐道知所归。三师去已远，高风不可追。<BR>
</font></big>
<font color="#400080">三友游甚熟，无日不相随。左掷白玉卮，右拂黄金徽。<BR>
</font></big>
<font color="#400080">兴酣不叠纸，走笔操狂词。谁能持此词，为我谢亲知。<BR>
</font></big>
<font color="#400080">纵未以为是，岂以我为非。
<P><big><font size="3" face="黑体" color="#000080"><strong><em>&nbsp;&nbsp; 卷452_33 </em></strong></font><font
face="黑体" color="#800080"> </font><font size="4" color="#800080" face="宋体">【吟四虽（杂言）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">酒酣后，歌歇时。请君添一酌，听我吟四虽。年虽老，<BR>
</font></big>
<font color="#400080">犹少于韦长史。命虽薄，犹胜于郑长水。眼虽病，<BR>
</font></big>
<font color="#400080">犹明于徐郎中。家虽贫，犹富于郭庶子。省躬审分何侥幸，<BR>
</font></big>
<font color="#400080">值酒逢歌且欢喜。忘荣知足委天和，亦应得尽生生理。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_34 </em></strong></font><font
face="黑体" color="#800080"> </font><font size="4" color="#800080" face="宋体">【裴侍中晋公以集贤林亭即事诗三十六韵见赠…以伸酬献】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">三江路千里，五湖天一涯。何如集贤第，中有平津池。<BR>
</font></big>
<font color="#400080">池胜主见觉，景新人未知。竹森翠琅\，水深洞琉璃。<BR>
</font></big>
<font color="#400080">水竹以为质，质立而文随。文之者何人，公来亲指麾。<BR>
</font></big>
<font color="#400080">疏凿出人意，结构得地宜。灵襟一搜索，胜概无遁遗。<BR>
</font></big>
<font color="#400080">因下张沼b，依高筑阶基。嵩峰见数片，伊水分一支。<BR>
</font></big>
<font color="#400080">南溪修且直，长波碧逶迤。北馆壮复丽，倒影红参差。<BR>
</font></big>
<font color="#400080">东岛号晨光，杲曜迎朝曦。西岭名夕阳，杳暧留落晖。<BR>
</font></big>
<font color="#400080">前有水心亭，动荡架涟漪。后有开阖堂，寒温变天时。<BR>
</font></big>
<font color="#400080">幽泉镜泓澄，怪石山欹危。春葩雪漠漠，夏果珠离离。<BR>
</font></big>
<font color="#400080">主人命方舟，宛在水中坻。亲宾次第至，酒乐前后施。<BR>
</font></big>
<font color="#400080">解缆始登泛，山游仍水嬉。沿洄无滞碍，向背穷幽奇。<BR>
</font></big>
<font color="#400080">瞥过远桥下，飘旋深涧陲。管弦去缥缈，罗绮来霏微。<BR>
</font></big>
<font color="#400080">棹风逐舞回，梁尘随歌飞。宴馀日云暮，醉客未放归。<BR>
</font></big>
<font color="#400080">高声索彩笺，大笑催金卮。唱和笔走疾，问答杯行迟。<BR>
</font></big>
<font color="#400080">一咏清两耳，一酣畅四肢。主客忘贵贱，不知俱是谁。<BR>
</font></big>
<font color="#400080">客有诗魔者，吟哦不知疲。乞公残纸墨，一扫狂歌词。<BR>
</font></big>
<font color="#400080">维云社稷臣，赫赫文武姿。十授丞相印，五建大将旗。<BR>
</font></big>
<font color="#400080">四朝致勋华，一身冠皋夔。去年才七十，决赴悬车期。<BR>
</font></big>
<font color="#400080">公志不可夺，君恩亦难希。从容就中道，勉黾来保厘。<BR>
</font></big>
<font color="#400080">貂蝉虽未脱，鸾皇已不羁。历征今与古，独步无等夷。<BR>
</font></big>
<font color="#400080">陆贾功业少，二疏官秩卑。乘舟范蠡惧，辟谷留侯饥。<BR>
</font></big>
<font color="#400080">岂若公今日，身安家国肥。羊祜在汉南，空留岘首碑。<BR>
</font></big>
<font color="#400080">柳恽在江南，只赋汀洲诗。谢安入东山，但说携蛾眉。<BR>
</font></big>
<font color="#400080">山简醉高阳，唯闻倒接<a href="../BZK/z55.jpg"target="_blank">z5</a>。岂如公今日，馀力兼有之。<br>
</font></big>
<font color="#400080">愿公寿如山，安乐长在兹。愿我比蒲稗，永得相因依。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_21 </em></strong></font><font
face="黑体" color="#800080"> </font><font size="4" color="#800080" face="宋体">【晚归香山寺，因咏所怀】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">我年日已老，我身日已闲。闲出都门望，但见水与山。<BR>
</font></big>
<font color="#400080">关塞碧岩岩，伊流清潺潺。中有古精舍，轩户无扃关。<BR>
</font></big>
<font color="#400080">岸草歇可藉，径萝行可攀。朝随浮云出，夕与飞鸟还。<BR>
</font></big>
<font color="#400080">吾道本迂拙，世途多险艰。尝闻嵇吕辈，尤悔生疏顽。<BR>
</font></big>
<font color="#400080">巢悟入箕颍，皓知返商巅。岂唯乐肥遁，聊复祛忧患。<BR>
</font></big>
<font color="#400080">吾亦从此去，终老伊嵩间。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_22 </em></strong></font><font
face="黑体" color="#800080"> </font><font size="4" color="#800080" face="宋体">【张常侍池凉夜闲宴赠诸公】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">竹桥新月上，水岸凉风至。对月五六人，管弦三两事。<BR>
</font></big>
<font color="#400080">留连池上酌，款曲城外意。或啸或讴吟，谁知此闲味。<BR>
</font></big>
<font color="#400080">回看市朝客，LL趋名利。朝忙少游宴，夕困多眠睡。<BR>
</font></big>
<font color="#400080">清凉属吾徒，相逢勿辞醉。
<P><big><font size="3" face="黑体" color="#000080"><strong><em>&nbsp;&nbsp; 卷452_23 </em></strong></font><font
face="黑体" color="#800080"> </font><font size="4" color="#800080" face="宋体">【和皇甫郎中秋晓同登天宫阁言怀六韵】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">碧天忽已高，白日犹未短。玲珑晓楼阁，清脆秋丝管。<BR>
</font></big>
<font color="#400080">张翰一杯酣，嵇康终日懒。尘中足忧累，云外多疏散。<BR>
</font></big>
<font color="#400080">病木斧斤遗，冥鸿羁绁断。逍遥二三子，永愿为闲伴。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_24 </em></strong></font><font
face="黑体" color="#800080"> </font><font size="4" color="#800080" face="宋体">【送吕漳州】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">今朝一壶酒，言送漳州牧。半自要闲游，爱花怜草绿。<BR>
</font></big>
<font color="#400080">花前下鞍马，草上携丝竹。行客饮数杯，主人歌一曲。<BR>
</font></big>
<font color="#400080">端居惜风景，屡出劳僮仆。独醉似无名，借君作题目。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_25 </em></strong></font><font
face="黑体" color="#800080"> </font><font size="4" color="#800080" face="宋体">【短歌曲】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">世人求富贵，多为奉嗜欲。盛衰不自由，得失常相逐。<BR>
</font></big>
<font color="#400080">问君少年日，苦学将干禄。负笈尘中游，抱书雪前读。<BR>
</font></big>
<font color="#400080">布衾不周体，藜茹才充腹。三十登宦途，五十被朝服。<BR>
</font></big>
<font color="#400080">奴温新挟纩，马肥初食粟。未敢议欢游，尚为名检束。<BR>
</font></big>
<font color="#400080">耳目聋暗后，堂上调丝竹。牙齿缺落时，盘中堆酒肉。<BR>
</font></big>
<font color="#400080">彼来此已去，外馀中不足。少壮与荣华，相避如寒燠。<BR>
</font></big>
<font color="#400080">青云去地远，白日经天速。从古无奈何，短歌听一曲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_26 </em></strong></font><font
face="黑体" color="#800080"> </font><font size="4" color="#800080" face="宋体">【咏怀】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">高人乐丘园，中人慕官职。一事尚难成，两途安可得。<BR>
</font></big>
<font color="#400080">遑遑干世者，多苦时命塞。亦有爱闲人，又为穷饿逼。<BR>
</font></big>
<font color="#400080">我今幸双遂，禄仕兼游息。未尝羡荣华，不省劳心力。<BR>
</font></big>
<font color="#400080">妻孥与婢仆，亦免愁衣食。所以吾一家，面无忧喜色。<br>
<P><big><font size="3" face="黑体" color="#000080"><strong><em>&nbsp;&nbsp; 卷452_27 </em></strong></font><font
face="黑体" color="#800080"> </font><font size="4" color="#800080" face="宋体">【府西亭纳凉归】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">避暑府西亭，晚归有闲思。夏浅蝉未多，绿槐阴满地。<BR>
</font></big>
<font color="#400080">带宽衫解领，马稳人拢辔。面上有凉风，眼前无俗事。<BR>
</font></big>
<font color="#400080">路经府门过，落日照官次。牵联缧绁囚，奔走尘埃吏。<BR>
</font></big>
<font color="#400080">低眉悄不语，谁复知兹意。忆得五年前，晚衙时气味。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_28 </em></strong></font><font
face="黑体" color="#800080"> </font><font size="4" color="#800080" face="宋体">【老热】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">一饱百情足，一酣万事休。何人不衰老，我老心无忧。<BR>
</font></big>
<font color="#400080">仕者拘职役，农者劳田畴。何人不苦热，我热身自由。<BR>
</font></big>
<font color="#400080">卧风北窗下，坐月南池头。脑凉脱乌帽，足热濯清流。<BR>
</font></big>
<font color="#400080">慵发昼高枕，兴来夜泛舟。何乃有馀适，只缘无过求。<BR>
</font></big>
<font color="#400080">或问诸亲友，乐天是与不。亦无别言语，多道天悠悠。<BR>
</font></big>
<font color="#400080">悠悠君不知，此味深且幽。但恐君知后，亦来从我游。<br>
<P><big><font size="3" face="黑体" color="#000080"><strong><em>&nbsp;&nbsp; 卷452_29 </em></strong></font><font
face="黑体" color="#800080"> </font><font size="4" color="#800080" face="宋体">【新秋喜凉，因寄兵部杨侍郎】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">外强火未退，中锐金方战。一夕风雨来，炎凉随数变。<BR>
</font></big>
<font color="#400080">徐徐炎景度，稍稍凉飙扇。枕簟忽凄清，巾裳亦轻健。<BR>
</font></big>
<font color="#400080">老夫纳秋候，心体殊安便。睡足一屈伸，搔首摩挲面。<BR>
</font></big>
<font color="#400080">褰帘对池竹，幽寂如僧院。俯观游鱼群，仰数浮云片。<BR>
</font></big>
<font color="#400080">闲忙各有趣，彼此宁相见。昨日闻慕巢，召对延英殿。
<P><big><font size="3" face="黑体" color="#000080"><strong><em>&nbsp;&nbsp; 卷452_30 </em></strong></font><font
face="黑体" color="#800080"> </font><font size="4" color="#800080" face="宋体">【懒放二首，呈刘梦得、吴方之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">青衣报平旦，呼我起盥栉。今早天气寒，郎君应不出。<BR>
</font></big>
<font color="#400080">又无宾客至，何以销闲日。已向微阳前，暖酒开诗帙。<BR><BR>
<font color="#400080">朝怜一床日，暮爱一炉火。床暖日高眠，炉温夜深坐。<BR>
</font></big>
<font color="#400080">雀罗门懒出，鹤发头慵裹。除却刘与吴，何人来问我。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_31 </em></strong></font><font
face="黑体" color="#800080"> </font><font size="4" color="#800080" face="宋体">【六十六】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">病知心力减，老觉光阴速。五十八归来，今年六十六。<BR>
</font></big>
<font color="#400080">鬓丝千万白，池草八九绿。童稚尽成人，园林半乔木。<BR>
</font></big>
<font color="#400080">看山倚高石，引水穿深竹。虽有潺声，至今听未足。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_32 </em></strong></font><font
face="黑体" color="#800080"> </font><font size="4" color="#800080" face="宋体">【三适赠道友】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">褐绫袍厚暖，卧盖行坐披。紫毡履宽稳，蹇步颇相宜。<BR>
</font></big>
<font color="#400080">足适已忘履，身适已忘衣。况我心又适，兼忘是与非。<BR>
</font></big>
<font color="#400080">三适今为一，怡怡复熙熙。禅那不动处，混沌未凿时。<BR>
</font></big>
<font color="#400080">此固不可说，为君强言之。
<P><big><font size="3" face="黑体" color="#000080"><strong><em>&nbsp;&nbsp; 卷452_33 </em></strong></font><font
face="黑体" color="#800080"> </font><font size="4" color="#800080" face="宋体">【洛阳春赠刘李二宾客（齐梁格）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">水南冠盖地，城东桃李园。雪消洛阳堰，春入永通门。<BR>
</font></big>
<font color="#400080">淑景方霭霭，游人稍喧喧。年丰酒浆贱，日晏歌吹繁。<BR>
</font></big>
<font color="#400080">中有老朝客，华发映朱轩。从容三两人，藉草开一尊。<BR>
</font></big>
<font color="#400080">尊前春可惜，身外事勿论。明日期何处，杏花游赵村。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷452_34 </em></strong></font><font
face="黑体" color="#800080"> </font><font size="4" color="#800080" face="宋体">【寒食】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">人老何所乐，乐在归乡国。我归故园来，九度逢寒食。<BR>
</font></big>
<font color="#400080">故园在何处，池馆东城侧。四邻梨花时，二月伊水色。<BR>
</font></big>
<font color="#400080">岂独好风土，仍多旧亲戚。出去恣欢游，归来聊燕息。<BR>
</font></big>
<font color="#400080">有官供禄俸，无事劳心力。但恐优稳多，微躬销不得。
<P><big><font size="3" face="黑体" color="#000080"><strong><em>&nbsp;&nbsp; 卷452_35 </em></strong></font><font
face="黑体" color="#800080"> </font><font size="4" color="#800080" face="宋体">【和裴令公一日日一年年杂言见赠】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">一日日，作老翁。一年年，过春风。公心不以贵隔我，<BR>
</font></big>
<font color="#400080">我散唯将闲伴公。我无才能忝高秩，合是人间闲散物。<BR>
</font></big>
<font color="#400080">公有功德在生民，何因得作自由身。前日魏王潭上宴连夜，<BR>
</font></big>
<font color="#400080">今日午桥池头游拂晨。山客砚前吟待月，野人尊前醉送春。<BR>
</font></big>
<font color="#400080">不敢与公闲中争第一，亦应占得第二第三人。<BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
