<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百二十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百二十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷121_1 </em></strong></font><font
face="黑体" color="#800080"> </font><font size="4" color="#800080" face="宋体">【送贺监归四明应制】<a
href="authers/qzz_0372.htm" target="_blank"></font><font size="3" color="#0080FF"><font face="黑体">李林甫</font></a></big> 
<br>
</font><br>
<font color="#400080">挂冠知止足，岂独汉疏贤。入道求真侣，辞恩访列仙。<BR>
</font></big>
<font color="#400080">睿文含日月，宸翰动云烟。鹤驾吴乡远，遥遥南斗边。<br>
<P><big><font size="3" face="黑体" color="#000080"><strong><em>&nbsp;&nbsp; 卷121_2 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制次琼岳应制】<a
href="authers/qzz_0372.htm" target="_blank"></font><font size="3" color="#0080FF"><font face="黑体">李林甫</font></a></big> 
<br>
</font><br>
<font color="#400080">东幸从人望，西巡顺物回。云收二华出，天转五星来。<BR>
</font></big>
<font color="#400080">十月农初罢，三驱礼复开。更看琼岳上，佳气接神台。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷121_3 </em></strong></font><font
face="黑体" color="#800080"> </font><font size="4" color="#800080" face="宋体">【秋夜望月忆韩席等诸侍郎因以投赠】<a
href="authers/qzz_0372.htm" target="_blank"></font><font size="3" color="#0080FF"><font face="黑体">李林甫</font></a></big> 
<br>
</font><br>
<font color="#400080">秋天碧云夜，明月悬东方。皓皓庭际色，稍稍林下光。<BR>
</font></big>
<font color="#400080">桂华澄远近，璧彩散池塘。鸿雁飞难度，关山曲易长。<BR>
</font></big>
<font color="#400080">揆予秉孤直，虚薄忝文昌。握镜惭先照，持衡愧后行。<BR>
</font></big>
<font color="#400080">多才众君子，载笔久词场。作赋推潘岳，题诗许谢康。<BR>
</font></big>
<font color="#400080">当时陪宴语，今夕恨相望。愿欲接高论，清晨朝建章。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷121_4 </em></strong></font><font
face="黑体" color="#800080"> </font><font size="4" color="#800080" face="宋体">【流崖州至鬼门关作】<a
href="authers/qzz_0373.htm" target="_blank"></font><font size="3" color="#0080FF"><font face="黑体">杨炎</font></a></big> 
<br>
</font><br>
<font color="#400080">一去一万里，千知千不还。崖州何处在，生度鬼门关。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷121_5 </em></strong></font><font
face="黑体" color="#800080"> </font><font size="4" color="#800080" face="宋体">【赠元载歌妓】<a
href="authers/qzz_0373.htm" target="_blank"></font><font size="3" color="#0080FF"><font face="黑体">杨炎</font></a></big> 
<br>
</font><br>
<font color="#400080">雪面淡眉天上女，凤箫鸾翅欲飞去。<br>玉山翘翠步无尘，楚腰如柳不胜春。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷121_6 </em></strong></font><font
face="黑体" color="#800080"> </font><font size="4" color="#800080" face="宋体">【别妻王韫秀】<a
href="authers/qzz_0374.htm" target="_blank"></font><font size="3" color="#0080FF"><font face="黑体">元载</font></a></big> 
<br>
</font><br>
<font color="#400080">年来谁不厌龙钟，虽在侯门似不容。<br>看取海山寒翠树，苦遭霜霰到秦封。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷121_7 </em></strong></font><font
face="黑体" color="#800080"> </font><font size="4" color="#800080" face="宋体">【赋得云生栋梁间】<a
href="authers/qzz_0375.htm" target="_blank"></font><font size="3" color="#0080FF"><font face="黑体">陈希烈</font></a></big> 
<br>
</font><br>
<font color="#400080">一片苍梧意，氤氲生栋梁。下帘山足暗，开户日添光。<BR>
</font></big>
<font color="#400080">偏使衣裘润，能令枕簟凉。无心伴行雨，何必梦荆王。
<P><big><font size="3" face="黑体" color="#000080"><strong><em>&nbsp;&nbsp; 卷121_8 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制三月三日】<a
href="authers/qzz_0375.htm" target="_blank"></font><font size="3" color="#0080FF"><font face="黑体">陈希烈</font></a></big> 
<br>
</font><br>
<font color="#400080">上巳迂龙驾，中流泛羽觞。酒因朝太子，诗为乐贤王。<BR>
</font></big>
<font color="#400080">锦缆方舟渡，琼筵大乐张。风摇垂柳色，花发异林香。<BR>
</font></big>
<font color="#400080">野老歌无事，朝臣饮岁芳。皇情被群物，中外洽恩光。
<P><big><font size="3" face="黑体" color="#000080"><strong><em>&nbsp;&nbsp; 卷121_9 </em></strong></font><font
face="黑体" color="#800080"> </font><font size="4" color="#800080" face="宋体">【省试白云起封中】<a
href="authers/qzz_0375.htm" target="_blank"></font><font size="3" color="#0080FF"><font face="黑体">陈希烈</font></a></big> 
<br>
</font><br>
<font color="#400080">千年泰山顶，云起汉王封。不作奇峰状，宁分触石容。<BR>
</font></big>
<font color="#400080">为霖虽易得，表圣自难逢。冉冉排空上，依依叠影重。<BR>
</font></big>
<font color="#400080">素光非曳练，灵贶是从龙。岂学无心出，东西任所从。
<P><big><font size="3" face="黑体" color="#000080"><strong><em>&nbsp;&nbsp; 卷121_10 </em></strong></font><font
face="黑体" color="#800080"> </font><font size="4" color="#800080" face="宋体">【郎月行】<a
href="authers/qzz_0376.htm" target="_blank"></font><font size="3" color="#0080FF"><font face="黑体">张渐</font></a></big> 
<br>
</font><br>
<font color="#400080">朗月照帘幌，清夜有馀姿。洞房怨孤枕，挟琴爱前墀。<BR>
</font></big>
<font color="#400080">萱草已数叶，梨花复遍枝。去岁草始荣，与君新相知。<BR>
</font></big>
<font color="#400080">今年花未落，谁分生别离。代情难重论，人事好乖移。<BR>
</font></big>
<font color="#400080">合比月华满，分同月易亏。亏月当再圆，人别星陨天。<BR>
</font></big>
<font color="#400080">吾欲竟此曲，意深不可传。叹息孤鸾鸟，伤心明镜前。<br>
<P><big><font size="3" face="黑体" color="#000080"><strong><em>&nbsp;&nbsp; 卷121_11 </em></strong></font><font
face="黑体" color="#800080"> </font><font size="4" color="#800080" face="宋体">【晓次荆江】<a
href="authers/qzz_0377.htm" target="_blank"></font><font size="3" color="#0080FF"><font face="黑体">宋昱</font></a></big> 
<br>
</font><br>
<font color="#400080">孤舟大江水，水涉无昏曙。雨暗迷津时，云生望乡处。<BR>
</font></big>
<font color="#400080">渔翁闲自乐，樵客纷多虑。秋色湖上山，归心日边树。<BR>
</font></big>
<font color="#400080">徒称竹箭美，未得枫林趣。向夕垂钓还，吾从落潮去。<br>
<P><big><font size="3" face="黑体" color="#000080"><strong><em>&nbsp;&nbsp; 卷121_12 </em></strong></font><font
face="黑体" color="#800080"> </font><font size="4" color="#800080" face="宋体">【题石窟（寺魏孝文所置）】<a
href="authers/qzz_0377.htm" target="_blank"></font><font size="3" color="#0080FF"><font face="黑体">宋昱</font></a></big> 
<br>
</font><br>
<font color="#400080">梵宇开金地，香龛凿铁围。影中群象动，空里众灵飞。<BR>
</font></big>
<font color="#400080">檐牖笼朱旭，房廊挹翠微。瑞莲生佛步，瑶树挂天衣。<BR>
</font></big>
<font color="#400080">邀福功虽在，兴王代久非。谁知云朔外，更睹化胡归。<br>
<P><big><font size="3" face="黑体" color="#000080"><strong><em>&nbsp;&nbsp; 卷121_13 </em></strong></font><font
face="黑体" color="#800080"> </font><font size="4" color="#800080" face="宋体">【樟亭观涛】<a
href="authers/qzz_0377.htm" target="_blank"></font><font size="3" color="#0080FF"><font face="黑体">宋昱</font></a></big> 
<br>
</font><br>
<font color="#400080">涛来势转雄，猎猎驾长风。雷震云霓里，山飞霜雪中。<BR>
</font></big>
<font color="#400080">激流起平地，吹涝上侵空。翕辟乾坤异，盈虚日月同。<BR>
</font></big>
<font color="#400080">从陆起，洲浦隔阡通。跳沫喷岩翠，翻波带景红。<BR>
</font></big>
<font color="#400080">怒湍初抵北，却浪复归东。寂听堪增勇，晴看自发蒙。<BR>
</font></big>
<font color="#400080">伍生传或谬，枚叟说难穷。来信应无已，申威亦匪躬。<BR>
</font></big>
<font color="#400080">冲腾如决胜，回合似相攻。委质任平视，谁能涯始终。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
