<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百六十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百六十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷468_1 </em></strong></font><font
face="黑体" color="#800080"> </font><font size="4" color="#800080" face="宋体">【苦妇词】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">地远易骄崇，用刑匪精研。哀哉苦妇身，夫死百殃缠。<BR>
</font></big>
<font color="#400080">草草催出门，衣堕发披肩。独随军吏行，当夕余欲迁。<BR>
</font></big>
<font color="#400080">来时已厌生，到此自不全。临江卧黄砂，二子死在边。<BR>
</font></big>
<font color="#400080">气哕不发声，背头血涓涓。有时强为言，只是尤青天。<BR>
</font></big>
<font color="#400080">稿蓐无一枝，冷气两悬悬。穷荒夷教卑，骨肉病弃捐。<BR>
</font></big>
<font color="#400080">况非本族音，肌露谁为怜。事痛感行宾，住得贪程船。<BR>
</font></big>
<font color="#400080">必当负严法，岂有胎孕篇。游畋复释，羔兔尚免r。<BR>
</font></big>
<font color="#400080">何处摈逐深，一罪三见颠。校尉勋望重，幕府才且贤。<BR>
</font></big>
<font color="#400080">兰裙间珠履，食玉处花筵。但勿轻所暗，莫虑无人焉。<br>
<P><big><font size="3" face="黑体" color="#000080"><strong><em>&nbsp;&nbsp; 卷468_2 </em></strong></font><font
face="黑体" color="#800080"> </font><font size="4" color="#800080" face="宋体">【与孟郊洛北野泉上煎茶】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">粉细越笋芽，野煎寒溪滨。恐乖灵草性，触事皆手亲。<BR>
</font></big>
<font color="#400080">敲石取鲜火，撇泉避腥鳞。荧荧爨风铛，拾得坠巢薪。<BR>
</font></big>
<font color="#400080">洁色既爽别，浮氲亦殷勤。以兹委曲静，求得正味真。<BR>
</font></big>
<font color="#400080">宛如摘山时，自f指下春。湘瓷泛轻花，涤尽昏渴神。<BR>
</font></big>
<font color="#400080">此游惬醒趣，可以话高人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷468_3 </em></strong></font><font
face="黑体" color="#800080"> </font><font size="4" color="#800080" face="宋体">【七夕歌】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">星寥寥兮月细轮，佳期可想兮不可亲。云衣香薄妆态新，<BR>
</font></big>
<font color="#400080">彩悠悠度天津。玉幌相逢夜将极，妖红惨黛生愁色。<BR>
</font></big>
<font color="#400080">寂寞低容入旧机，歇著金梭思往夕。人间不见因谁知，<BR>
</font></big>
<font color="#400080">万家闺艳求此时。碧空露重彩盘湿，花上乞得蜘蛛丝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷468_4 </em></strong></font><font
face="黑体" color="#800080"> </font><font size="4" color="#800080" face="宋体">【立秋日】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">商风动叶初，萧索一贫居。老性容茶少，羸肌与簟疏。<BR>
</font></big>
<font color="#400080">旧醅难重漉，新菜未胜I。才薄无潘兴，便便画偃庐。
<P><big><font size="3" face="黑体" color="#000080"><strong><em>&nbsp;&nbsp; 卷468_5 </em></strong></font><font
face="黑体" color="#800080"> </font><font size="4" color="#800080" face="宋体">【题茅山仙台药院】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">扰扰浮生外，华阳一洞春。道书金字小，仙圃玉苗新。<BR>
</font></big>
<font color="#400080">芝草迎飞燕，桃花笑俗人。楼台争耸汉，鸡犬亦嫌秦。<BR>
</font></big>
<font color="#400080">愿得青芽散，长年驻此身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷468_6 </em></strong></font><font
face="黑体" color="#800080"> </font><font size="4" color="#800080" face="宋体">【送婆罗门归本国】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">刹利王孙字迦摄，竹锥横写叱萝叶。遥知汉地未有经，<BR>
</font></big>
<font color="#400080">手牵白马绕天行。龟兹碛西胡雪黑，大师冻死来不得。<BR>
</font></big>
<font color="#400080">地尽年深始到船，海里更行三十国。行多耳断金环落，<BR>
</font></big>
<font color="#400080">冉冉悠悠不停脚。马死经留却去时，往来应尽一生期。<BR>
</font></big>
<font color="#400080">出漠独行人绝处，碛西天漏雨丝丝。<BR>
<P><big><font size="3" face="黑体" color="#000080"><strong><em>&nbsp;&nbsp; 卷468_7 </em></strong></font><font
face="黑体" color="#800080"> </font><font size="4" color="#800080" face="宋体">【潇湘游】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">夷女采山蕉，缉纱浸江水。野花满髻妆色新，<BR>
</font></big>
<font color="#400080">闲歌G乃深峡里。G乃知从何处生，当时泣舜肠断声。<BR>
</font></big>
<font color="#400080">翠华寂寞婵娟没，野筱空馀红泪情。青烟冥冥覆杉桂，<BR>
</font></big>
<font color="#400080">崖壁凌天风雨细。昔人幽恨此地遗，绿芳红艳含怨姿。<BR>
</font></big>
<font color="#400080">清猿未尽鼯鼠切，泪水流到湘妃祠。北人莫作潇湘游，<BR>
</font></big>
<font color="#400080">九疑云入苍梧愁。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷468_8 </em></strong></font><font
face="黑体" color="#800080"> </font><font size="4" color="#800080" face="宋体">【放萤怨】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">放萤去，不须留，聚时年少今白头。架中科斗万馀卷，<BR>
</font></big>
<font color="#400080">一字千回重照见。青云杳渺不可亲，开囊欲放增馀怨。<BR>
</font></big>
<font color="#400080">且逍遥，还酩酊，仲舒漫不窥园井。那将寂寞老病身，<BR>
</font></big>
<font color="#400080">更就微虫借光影。欲放时，泪沾裳。冲篱落，千点光。<br>
<P><big><font size="3" face="黑体" color="#000080"><strong><em>&nbsp;&nbsp; 卷468_9 </em></strong></font><font
face="黑体" color="#800080"> </font><font size="4" color="#800080" face="宋体">【观绳伎（潞府李相公席上作）】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">泰陵遗乐何最珍，彩绳冉冉天仙人。广场寒食风日好，<BR>
</font></big>
<font color="#400080">百夫伐鼓锦臂新。银画青绡抹云发，高处绮罗香更切。<BR>
</font></big>
<font color="#400080">重肩接立三四层，著屐背行仍应节。两边丸剑渐相迎，<BR>
</font></big>
<font color="#400080">侧身交步何轻盈。闪然欲落却收得，万人肉上寒毛生。<BR>
</font></big>
<font color="#400080">危机险势无不有，倒挂纤腰学垂柳。下来一一芙蓉姿，<BR>
</font></big>
<font color="#400080">粉薄钿稀态转奇。坐中还有沾巾者，曾见先皇初教时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷468_10 </em></strong></font><font
face="黑体" color="#800080"> </font><font size="4" color="#800080" face="宋体">【买花谣】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">杜陵村人不田穑，入谷经G复缘壁。每至南山草木春，<BR>
</font></big>
<font color="#400080">即向侯家取金碧。幽艳凝华春景曙，林夫移得将何处。<BR>
</font></big>
<font color="#400080">蝶惜芳丛送下山，寻断孤香始回去。豪少居连T鹊东，<BR>
</font></big>
<font color="#400080">千金使买一株红。院多花少栽未得，零落绿娥纤指中。<BR>
</font></big>
<font color="#400080">咸阳亲戚长安里，无限将金买花子。浇红湿绿千万家，<BR>
</font></big>
<font color="#400080">青丝玉轳声哑哑。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷468_11 </em></strong></font><font
face="黑体" color="#800080"> </font><font size="4" color="#800080" face="宋体">【王中丞宅夜观舞胡腾（王中丞武俊也）】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">石国胡儿人见少，蹲舞尊前急如鸟。织成蕃帽虚顶尖，<BR>
</font></big>
<font color="#400080">细酆衫双袖小。手中抛下蒲萄盏，西顾忽思乡路远。<BR>
</font></big>
<font color="#400080">跳身转毂宝带鸣，弄脚缤纷锦靴软。四座无言皆瞪目，<BR>
</font></big>
<font color="#400080">横笛琵琶遍头促。乱腾新毯雪朱毛，傍拂轻花下红烛。<BR>
</font></big>
<font color="#400080">酒阑舞罢丝管绝，木槿花西见残月。<BR>
<P><big><font size="3" face="黑体" color="#000080"><strong><em>&nbsp;&nbsp; 卷468_12 </em></strong></font><font
face="黑体" color="#800080"> </font><font size="4" color="#800080" face="宋体">【竹里梅】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">竹里梅花相并枝，梅花正发竹枝垂。<br>风吹总向竹枝上，直似王家雪下时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_13 </em></strong></font><font
face="黑体" color="#800080"> </font><font size="4" color="#800080" face="宋体">【春过赵墟】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">下马邯郸陌头歇，寂寥崩隧临车辙。古柏重生枝亦乾，<BR>
</font></big>
<font color="#400080">馀燎见风幽焰灭。白蒿微发紫槿新，行人感此复悲春。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷468_14 </em></strong></font><font
face="黑体" color="#800080"> </font><font size="4" color="#800080" face="宋体">【初下东周赠孟郊】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">鹤老身更b3，龟死壳亦灵。正信非外沿，终始全本情。<BR>
</font></big>
<font color="#400080">童子不戏尘，积书就岩扃。身著木叶衣，养鹿兼几。<BR>
</font></big>
<font color="#400080">偶随下山云，荏苒失故程。渐入机险中，危思难太行。<BR>
</font></big>
<font color="#400080">十发九缕丝，悠然东周城。言词野麋态，出口多累形。<BR>
</font></big>
<font color="#400080">因依汉元寮，未似羁细轻。冷灶助新热，静砧与寒声。<BR>
</font></big>
<font color="#400080">断蓬在门栏，岂当桃李荣。寄食若蠹虫，侵损利微生。<BR>
</font></big>
<font color="#400080">固非拙为强，懦劣外疗并。素坚冰蘖心，洁持保坚贞。<BR>
</font></big>
<font color="#400080">修文返正风，刊字齐古经。惭将衰末分，高栖喧世名。
<P><big><font size="3" face="黑体" color="#000080"><strong><em>&nbsp;&nbsp; 卷468_15 </em></strong></font><font
face="黑体" color="#800080"> </font><font size="4" color="#800080" face="宋体">【过春秋峡】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">峭壁苍苍苔色新，无风晴景自胜春。<br>不知何树幽崖里，腊月开花似北人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_16 </em></strong></font><font
face="黑体" color="#800080"> </font><font size="4" color="#800080" face="宋体">【长门怨】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">独坐炉边结夜愁，暂时思去亦难留。<br>手持金箸垂红泪，乱拨寒灰不举头。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_17 </em></strong></font><font
face="黑体" color="#800080"> </font><font size="4" color="#800080" face="宋体">【春游曲】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">花颔红i一何偏，绿槐香陌欲朝天。<br>仍嫌众里娇行疾，傍镫深藏白玉鞭。<br>
<br>
<font color="#400080">喷沫团香小桂条，玉鞭兼赐霍嫖姚。<br>弄影便从天禁出，碧蹄声碎五门桥。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_18 </em></strong></font><font
face="黑体" color="#800080"> </font><font size="4" color="#800080" face="宋体">【广州王园寺伏日即事寄北中亲友】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">南越逢初伏，东林度一朝。曲池煎畏景，高阁绝微飙。<BR>
</font></big>
<font color="#400080">竹簟移先洒，蒲葵破复摇。地偏毛瘴近，山毒火威饶。<BR>
</font></big>
<font color="#400080">`汗如濯，亲床枕并烧。坠枝伤翠羽，萎叶惜红蕉。<BR>
</font></big>
<font color="#400080">且困流金炽，难成独酌谣。望霖窥润础，思吹候生条。<BR>
</font></big>
<font color="#400080">旅恨生乌浒，乡心系洛桥。谁怜在炎客，一夕壮容销。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷468_19 </em></strong></font><font
face="黑体" color="#800080"> </font><font size="4" color="#800080" face="宋体">【立秋】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">兹晨戒流火，商飙早已惊。云天收夏色，木叶动秋声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷468_20 </em></strong></font><font
face="黑体" color="#800080"> </font><font size="4" color="#800080" face="宋体">【别落花】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">风艳霏霏去，羁人处处游。明年纵相见，不在此枝头。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷468_21 </em></strong></font><font
face="黑体" color="#800080"> </font><font size="4" color="#800080" face="宋体">【登甘露台】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">偶至无尘空翠间，雨花甘露境闲闲。<br>身心未寂终为累，非想天中独退还。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_22 </em></strong></font><font
face="黑体" color="#800080"> </font><font size="4" color="#800080" face="宋体">【夜泊润州江口】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">秋江欲起白头波，贾客瞻风无渡河。<br>千船火绝寒宵半，独听钟声觉寺多。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_23 </em></strong></font><font
face="黑体" color="#800080"> </font><font size="4" color="#800080" face="宋体">【看山木瓜花二首】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">`露凝氛紫艳新，千般婉娜不胜春。<br>年年此树花开日，出尽丹阳郭里人。<br>
<br>
<font color="#400080">柔枝湿艳亚朱栏，暂作庭芳便欲残。<br>深藏数片将归去，红缕金针绣取看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_24 </em></strong></font><font
face="黑体" color="#800080"> </font><font size="4" color="#800080" face="宋体">【题十三弟竹园】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">绕屋扶疏耸翠茎，苔滋粉漾有幽情。<br>丹阳万户春光静，独自君家秋雨声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_25 </em></strong></font><font
face="黑体" color="#800080"> </font><font size="4" color="#800080" face="宋体">【乐府杂词三首】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">紫禁梨花飞雪毛，春风丝管翠楼高。<br>城里万家闻不见，君王试舞郑樱桃。<br>
<br>
<font color="#400080">蝉鬓红冠粉黛轻，云和新教羽衣成。<br>月光如雪金阶上，迸却颇梨义甲声。<br>
<br>
<font color="#400080">不耐檐前红槿枝，薄妆春寝觉仍迟。<br>梦中无限风流事，夫婿多情亦未知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_26 </em></strong></font><font
face="黑体" color="#800080"> </font><font size="4" color="#800080" face="宋体">【岁暮题杨录事江亭（杨生，蜀客）】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">垂丝蜀客涕濡衣，岁尽长沙未得归。<br>肠断锦帆风日好，可怜桐鸟出花飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_27 </em></strong></font><font
face="黑体" color="#800080"> </font><font size="4" color="#800080" face="宋体">【冬日峡中旅泊】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">霜月明明雪复残，孤舟夜泊使君滩。<br>一声钟出远山里，暗想雪窗僧起寒。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_28 </em></strong></font><font
face="黑体" color="#800080"> </font><font size="4" color="#800080" face="宋体">【泊花石浦】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">旧业丛台废苑东，几年为梗复为蓬。<br>杜鹃啼断回家梦，半在邯郸驿树中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_29 </em></strong></font><font
face="黑体" color="#800080"> </font><font size="4" color="#800080" face="宋体">【闻崔倚旅葬】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">远客那能返故庐，苍梧埋骨痛何如。<br>他时亲戚空相忆，席上同悲一纸书。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_30 </em></strong></font><font
face="黑体" color="#800080"> </font><font size="4" color="#800080" face="宋体">【赋蕃子牧马】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">碛净山高见极边，孤烽引上一条烟。<br>蕃落多晴尘扰扰，天军猎到G鹈泉。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_31 </em></strong></font><font
face="黑体" color="#800080"> </font><font size="4" color="#800080" face="宋体">【牧马泉】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">平沙漫漫马悠悠，弓箭闲抛郊水头。<br>鼠毛衣里取羌笛，吹向秋天眉眼愁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_32 </em></strong></font><font
face="黑体" color="#800080"> </font><font size="4" color="#800080" face="宋体">【越井台望】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">独立阳台望广州，更添羁客异乡愁。<br>晚潮未至早潮落，井邑暂依沙上头。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_33 </em></strong></font><font
face="黑体" color="#800080"> </font><font size="4" color="#800080" face="宋体">【扶病春亭】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">强梳稀发著纶巾，舍杖空行试病身。<br>花间自欲裴回立，稚子牵衣不许人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_34 </em></strong></font><font
face="黑体" color="#800080"> </font><font size="4" color="#800080" face="宋体">【赠童尼】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">旧时艳质如明玉，今日空心是冷灰。<br>料得襄王惆怅极，更无云雨到阳台。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_35 </em></strong></font><font
face="黑体" color="#800080"> </font><font size="4" color="#800080" face="宋体">【读故友于君集】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">大底从头总是悲，就中偏怆筑城词。<br>依然想得初成日，寄出秋山与我时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_36 </em></strong></font><font
face="黑体" color="#800080"> </font><font size="4" color="#800080" face="宋体">【病僧二首】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">竺国乡程算不回，病中衣锡遍浮埃。<br>如今汉地诸经本，自过流沙远背来。<br>
<br>
<font color="#400080">空林衰病卧多时，白发从成数寸丝。<br>西行却过流沙日，枕上寥寥心独知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_37 </em></strong></font><font
face="黑体" color="#800080"> </font><font size="4" color="#800080" face="宋体">【右军墨池】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">永嘉人事尽归空，逸少遗居蔓草中。<br>至今池水涵馀墨，犹共诸泉色不同。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_38 </em></strong></font><font
face="黑体" color="#800080"> </font><font size="4" color="#800080" face="宋体">【送僧归山】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">楚俗翻花自送迎，密人来往岂知情。<br>夜行独自寒山寺，雪径泠泠金锡声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_39 </em></strong></font><font
face="黑体" color="#800080"> </font><font size="4" color="#800080" face="宋体">【题源分竹亭】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">绕屋扶疏千万竿，年年相诱独行看。<br>日光不透烟常在，先校诸家一月寒。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_40 </em></strong></font><font
face="黑体" color="#800080"> </font><font size="4" color="#800080" face="宋体">【山寺看樱桃花题僧壁】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">楚寺春风腊尽时，含桃先坼一千枝。<br>老僧不语傍边坐，花发人来总不知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_41 </em></strong></font><font
face="黑体" color="#800080"> </font><font size="4" color="#800080" face="宋体">【伤清江上人】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">往年偏共仰师游，闻过流沙泪不休。<br>此身岂得多时住，更著尘心起外愁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_42 </em></strong></font><font
face="黑体" color="#800080"> </font><font size="4" color="#800080" face="宋体">【山寺看海榴花】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">琉璃地上绀宫前，发翠凝红已十年。<br>夜久月明人去尽，火光霞焰递相燃。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_43 </em></strong></font><font
face="黑体" color="#800080"> </font><font size="4" color="#800080" face="宋体">【赠成炼师四首】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">花冠蕊帔色婵娟，一曲清箫凌紫烟。<br>不知今日重来意，更住人间几百年。<br>
<br>
<font color="#400080">黄昏骑得下天龙，巡遍茅山数十峰。<br>采芝却到蓬莱上，花里犹残碧玉钟。<br>
<br>
<font color="#400080">等闲何处得灵方，丹脸云鬟日月长。<br>大罗过却三千岁，更向人间魅阮郎。<br>
<br>
<font color="#400080">曾随阿母汉宫斋，凤驾龙列玉阶。<br>当时白燕无寻处，今日云鬟见玉钗。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_44 </em></strong></font><font
face="黑体" color="#800080"> </font><font size="4" color="#800080" face="宋体">【上巳日陪襄阳李尚书宴光风亭】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">碧池萍嫩柳垂波，绮席丝镛舞翠娥。<br>为报会稽亭上客，永和应不胜元和。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_45 </em></strong></font><font
face="黑体" color="#800080"> </font><font size="4" color="#800080" face="宋体">【奉酬】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">闰馀春早景沉沉，禊饮风亭恣赏心。<br>红袖青娥留永夕，汉阴宁肯羡山阴。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_46 </em></strong></font><font
face="黑体" color="#800080"> </font><font size="4" color="#800080" face="宋体">【病中客散复言怀】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">华发离披卧满头，暗虫衰草入乡愁。<br>枕前人去空庭暮，又见芭蕉白露秋。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_47 </em></strong></font><font
face="黑体" color="#800080"> </font><font size="4" color="#800080" face="宋体">【处州月夜穆中丞席和主人】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">羌竹繁弦银烛红，月光初出柳城东。<br>忽见隐侯裁一咏，还须书向郡楼中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_48 </em></strong></font><font
face="黑体" color="#800080"> </font><font size="4" color="#800080" face="宋体">【寻花】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">游春未足春将度，访紫寻红少在家。<br>借问流莺与飞蝶，更知何处有幽花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_49 </em></strong></font><font
face="黑体" color="#800080"> </font><font size="4" color="#800080" face="宋体">【赠陈长史妓（本内宫人）】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">宝钿云和玉禁仙，深含媚靥袅朱弦。<br>春风不怕君王恨，引出幽花落外边。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_50 </em></strong></font><font
face="黑体" color="#800080"> </font><font size="4" color="#800080" face="宋体">【题王况故居】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">入巷萧条起悲绪，儿女犹居旧贫处。<br>尘满空床屋见天，独作驴鸣一声去。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_51 </em></strong></font><font
face="黑体" color="#800080"> </font><font size="4" color="#800080" face="宋体">【偶题】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">迟日新妆游冶娘，盈盈彩艇白莲塘。<br>掬水远湿岸边郎，红绡缕中玉钏光。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_52 </em></strong></font><font
face="黑体" color="#800080"> </font><font size="4" color="#800080" face="宋体">【恸柳论】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">孀妻栖户仍无嗣，欲访孤坟谁引至。<br>裴回无处展哀情，惟有衣襟知下泪。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_53 </em></strong></font><font
face="黑体" color="#800080"> </font><font size="4" color="#800080" face="宋体">【夜入简子古城】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">远火荧荧聚寒鬼，绿焰欲销还复起。<br>夜深风雪古城空，行客衣襟汗如水。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_54 </em></strong></font><font
face="黑体" color="#800080"> </font><font size="4" color="#800080" face="宋体">【桂江中题香顶台】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">香积凌空翠，天上名花落幽地。<br>老僧相对竟无言，山鸟却呼诸佛字。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_55 </em></strong></font><font
face="黑体" color="#800080"> </font><font size="4" color="#800080" face="宋体">【僧檐前独竹咏】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">乱石田中寄孤本，亭亭不住凌虚引。<br>欲以袈裟拂著来，一边碧玉无轻粉。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_56 </em></strong></font><font
face="黑体" color="#800080"> </font><font size="4" color="#800080" face="宋体">【送人随姊夫任云安令】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">闲逐维私向武城，北风青雀片时行。<br>孤帆瞥过荆州岸，认得瞿塘急浪声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_57 </em></strong></font><font
face="黑体" color="#800080"> </font><font size="4" color="#800080" face="宋体">【山中喜崔补阙见寻】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">鹿袖青藜鼠耳巾，潜夫岂解拜朝臣。<br>白屋藜床还共入，山妻老大不羞人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_58 </em></strong></font><font
face="黑体" color="#800080"> </font><font size="4" color="#800080" face="宋体">【偶题二首】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">金榜荣名俱失尽，病身为庶更投魑。<br>春娥慢笑无愁色，别向人家舞柘枝。<br>
<br>
<font color="#400080">得罪除名谪海头，惊心无暇与身愁。<br>中使不知何处住，家书莫寄向春州。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_59 </em></strong></font><font
face="黑体" color="#800080"> </font><font size="4" color="#800080" face="宋体">【嘉兴社日】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">消渴天涯寄病身，临邛知我是何人。<br>今年社日分馀肉，不值陈平又不均。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_60 </em></strong></font><font
face="黑体" color="#800080"> </font><font size="4" color="#800080" face="宋体">【席上赠李尹】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">伛偻山夫发似丝，松间石上坐多时。<br>瓢饮不曾看酒肆，世人空笑亦何为。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_61 </em></strong></font><font
face="黑体" color="#800080"> </font><font size="4" color="#800080" face="宋体">【弼公院问病】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">一头细发两分丝，卧见芭蕉白露滋。<br>欲令居士身无病，直待众生苦尽时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_62 </em></strong></font><font
face="黑体" color="#800080"> </font><font size="4" color="#800080" face="宋体">【惜花】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">年少共怜含露色，老人偏惜委尘红。<br>如何遂得心中事，每要花时不厌风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_63 </em></strong></font><font
face="黑体" color="#800080"> </font><font size="4" color="#800080" face="宋体">【代胡僧留别】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">此地缘疏语未通，归时老病去无穷。<br>定知不彻南天竺，死在条支阴碛中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_64 </em></strong></font><font
face="黑体" color="#800080"> </font><font size="4" color="#800080" face="宋体">【桂江逢王使君旅榇归】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">故人丹沓瞿贤，少妇随丧哭渐归。<br>遥想北原新垄上，日寒光浅水松稀。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_65 </em></strong></font><font
face="黑体" color="#800080"> </font><font size="4" color="#800080" face="宋体">【玉京词】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">绝景寥寥日更迟，人间甲子不同时。<br>未知樵客终何得，归后无家是看棋。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷468_66 </em></strong></font><font
face="黑体" color="#800080"> </font><font size="4" color="#800080" face="宋体">【葛巾歌（贝州漳南县赠杨炯A）】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">一片白葛巾，潜夫自能结。篱边折枯蒿，聊用簪华发。<BR>
</font></big>
<font color="#400080">有时醉倒长松侧，酒醒不见心还忆。谷鸟衔将却趁来，<BR>
</font></big>
<font color="#400080">野风吹去还寻得。十年紫竹溪南住，迹同玄豹依深雾。<BR>
</font></big>
<font color="#400080">草堂窗底漉春醅，山寺门前逢暮雨。临汝袁郎得相见，<BR>
</font></big>
<font color="#400080">闲云引到东阳县。鲁性将他类此身，还拈野物赠傍人。<BR>
</font></big>
<font color="#400080">空留仗犊鼻T，餮逃旯樯酱濉<BR>
<P><big><font size="3" face="黑体" color="#000080"><strong><em>&nbsp;&nbsp; 卷468_67 </em></strong></font><font
face="黑体" color="#800080"> </font><font size="4" color="#800080" face="宋体">【北原情三首】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">错莫天色愁，挽歌出重。谁家白网车，送客入幽尘。<BR>
</font></big>
<font color="#400080">铭旌下官道，葬舆去辚辚。萧条黄蒿中，奠酒花翠新。<BR>
</font></big>
<font color="#400080">米雪晚霏微，墓成悄无人。乌鸢下空地，烟火残荒榛。<BR>
</font></big>
<font color="#400080">生人更多苦，入户事盈身。营营日易深，却到不得频。<BR>
</font></big>
<font color="#400080">寂寥孤隧头，草绿棠梨春。<br><BR>
<font color="#400080">洛阳城北山，古今葬冥客。聚骨朽成泥，此山土多白。<BR>
</font></big>
<font color="#400080">近来送葬人，亦去闻归声。岂能车轮疾，渐是墓侵城。<BR>
</font></big>
<font color="#400080">城中人不绝，哀挽相次行。莫非北邙后，重向洛城生。<BR><BR>
<font color="#400080">卜地起孤坟，全家送葬去。归来却到时，不复重知处。<BR>
</font></big>
<font color="#400080">叠叠葬相续，土乾草已绿。列纸泻壶浆，空向春云哭。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷468_68 </em></strong></font><font
face="黑体" color="#800080"> </font><font size="4" color="#800080" face="宋体">【林中独醒】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">晚来林沼静，独坐间瓢尊。向己非前迹，齐心欲不言。<BR>
</font></big>
<font color="#400080">微凉生乱筱，轻馥起孤萱。未得浑无事，瓜田草正繁。
<P><big><font size="3" face="黑体" color="#000080"><strong><em>&nbsp;&nbsp; 卷468_69 </em></strong></font><font
face="黑体" color="#800080"> </font><font size="4" color="#800080" face="宋体">【江陵客舍留别樊尚书】<a
href="authers/qzz_0901.htm" target="_blank"></font><font size="3" color="#0080FF"><font face="黑体">刘言史</font></a></big> 
<br>
</font><br>
<font color="#400080">信陵门馆下，多病有归思。坠履忘情后，寒灰更湿时。<BR>
</font></big>
<font color="#400080">委栏芳蕙晚，凭几雪髫垂。明日秋关外，单车风雨随。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
