<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百八十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百八十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷783_1 </em></strong></font><font
face="黑体" color="#800080"> </font><font size="4" color="#800080" face="宋体">【答王无功入长安咏秋蓬见示】<a
href="authers/qzz_0000.htm" target="_blank"></font><font size="3" color="#0080FF"><font face="黑体">辛学士</font></a></big> 
<br>
</font><br>
<font color="#400080">托根虽异所，飘叶早相依。因风若有便，更共入云飞。
<P><big><font size="3" face="黑体" color="#000080"><strong><em>&nbsp;&nbsp; 卷783_2 </em></strong></font><font
face="黑体" color="#800080"> </font><font size="4" color="#800080" face="宋体">【哭李远】<a
href="authers/qzz_0000.htm" target="_blank"></font><font size="3" color="#0080FF"><font face="黑体">卢尚书</font></a></big> 
<br>
</font><br>
<font color="#400080">昨日舟还浙水湄，今朝丹碛何为。才收北浦一竿钓，<BR>
</font></big>
<font color="#400080">未了西斋半局棋。洛下已传平子赋，临川争写谢公诗。<BR>
</font></big>
<font color="#400080">不堪旧里经行处，风木萧萧邻笛悲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷783_3 </em></strong></font><font
face="黑体" color="#800080"> </font><font size="4" color="#800080" face="宋体">【湘中怨讽】<a
href="authers/qzz_0000.htm" target="_blank"></font><font size="3" color="#0080FF"><font face="黑体">郑仆射</font></a></big> 
<br>
</font><br>
<font color="#400080">青o苦幽独，隔江相对稀。夜寒芦叶雨，空作一声归。<br>
<P><big><font size="3" face="黑体" color="#000080"><strong><em>&nbsp;&nbsp; 卷783_4 </em></strong></font><font
face="黑体" color="#800080"> </font><font size="4" color="#800080" face="宋体">【登汾上阁】<a
href="authers/qzz_0000.htm" target="_blank"></font><font size="3" color="#0080FF"><font face="黑体">郑中丞</font></a></big> 
<br>
</font><br>
<font color="#400080">汾桂秋水阔，宛似到阊门。惆怅江湖思，惟将南客论。
<P><big><font size="3" face="黑体" color="#000080"><strong><em>&nbsp;&nbsp; 卷783_5 </em></strong></font><font
face="黑体" color="#800080"> </font><font size="4" color="#800080" face="宋体">【为御史衔命出关谳狱，道中看华山有诗】<a
href="authers/qzz_0000.htm" target="_blank"></font><font size="3" color="#0080FF"><font face="黑体">韩常侍</font></a></big> 
<br>
</font><br>
<font color="#400080">野麋蒙象暂如犀，心不惊鸥角骇鸡。<br>一路好山无伴看，断肠烟景寄猿啼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷783_6 </em></strong></font><font
face="黑体" color="#800080"> </font><font size="4" color="#800080" face="宋体">【寄织锦篇与薛郎中（时为补阙，谢病归山）】<a
href="authers/qzz_0000.htm" target="_blank"></font><font size="3" color="#0080FF"><font face="黑体">韩常侍</font></a></big> 
<br>
</font><br>
<font color="#400080">锦字龙梭织锦篇，凤凰文采间非烟。<br>并他时世新花样，虚费工夫不直钱。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷783_7 </em></strong></font><font
face="黑体" color="#800080"> </font><font size="4" color="#800080" face="宋体">【和人忆鹤】<a
href="authers/qzz_0000.htm" target="_blank"></font><font size="3" color="#0080FF"><font face="黑体">韩常侍</font></a></big> 
<br>
</font><br>
<font color="#400080">拂拂云衣冠紫烟，已为丁令一千年。<br>留君且伴居山客，幸有松梢明月天。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷783_8 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0000.htm" target="_blank"></font><font size="3" color="#0080FF"><font face="黑体">韩常侍</font></a></big> 
<br>
</font><br>
<font color="#400080">情多不似家山水，夜夜声声旁枕流。（《忆山泉》，<BR>
</font></big>
<font color="#400080">《诗话总龟》）<br>   <BR>
<P><big><font size="3" face="黑体" color="#000080"><strong><em>&nbsp;&nbsp; 卷783_9 </em></strong></font><font
face="黑体" color="#800080"> </font><font size="4" color="#800080" face="宋体">【赠米都知】<a
href="authers/qzz_0000.htm" target="_blank"></font><font size="3" color="#0080FF"><font face="黑体">梁补阙</font></a></big> 
<br>
</font><br>
<font color="#400080">供奉三朝四十年，圣时流落发衰残。<br>贪将乐府歌明代，不把清吟换好官。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷783_10 </em></strong></font><font
face="黑体" color="#800080"> </font><font size="4" color="#800080" face="宋体">【题安国观】<a
href="authers/qzz_0000.htm" target="_blank"></font><font size="3" color="#0080FF"><font face="黑体">卢尚书</font></a></big> 
<br>
</font><br>
<font color="#400080">夕照纱窗起暗尘，青松绕殿不知春。<br>君看白首诵经者，半是宫中歌舞人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷783_11 </em></strong></font><font
face="黑体" color="#800080"> </font><font size="4" color="#800080" face="宋体">【自商山宿隐居（一作灵一诗）】<a
href="authers/qzz_0000.htm" target="_blank"></font><font size="3" color="#0080FF"><font face="黑体">苏广文</font></a></big> 
<br>
</font><br>
<font color="#400080">闻道桃源堪避秦，寻幽数日不逢人。烟霞洞里无鸡犬，<BR>
</font></big>
<font color="#400080">风雨林中有鬼神。黄公石上三芝秀，陶令门前五柳春。<BR>
</font></big>
<font color="#400080">醉卧白云闲入梦，不知何物是吾身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷783_12 </em></strong></font><font
face="黑体" color="#800080"> </font><font size="4" color="#800080" face="宋体">【夜归华川因寄幕府】<a
href="authers/qzz_0000.htm" target="_blank"></font><font size="3" color="#0080FF"><font face="黑体">苏广文</font></a></big> 
<br>
</font><br>
<font color="#400080">山村寥落野人稀，竹里衡门掩翠微。溪路夜随明月入，<BR>
</font></big>
<font color="#400080">亭皋春伴白云归。嵇康懒慢仍耽酒，范蠡逋逃又拂衣。<BR>
</font></big>
<font color="#400080">汀畔数鸥闲不起，只应知我已忘机。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷783_13 </em></strong></font><font
face="黑体" color="#800080"> </font><font size="4" color="#800080" face="宋体">【春日过田明府遇焦山人】<a
href="authers/qzz_0000.htm" target="_blank"></font><font size="3" color="#0080FF"><font face="黑体">苏广文</font></a></big> 
<br>
</font><br>
<font color="#400080">陶公归隐白云溪，买得春泉溉药畦。夜静林间风虎啸，<BR>
</font></big>
<font color="#400080">月明竹上露禽栖。陈仓邑吏惊烽火，太白山人讶鼓鼙。<BR>
</font></big>
<font color="#400080">相见只言秦汉事，武陵溪里草萋萋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷783_14 </em></strong></font><font
face="黑体" color="#800080"> </font><font size="4" color="#800080" face="宋体">【题升山】<a
href="authers/qzz_0000.htm" target="_blank"></font><font size="3" color="#0080FF"><font face="黑体">任生</font></a></big> 
<br>
</font><br>
<font color="#400080">城外升山寺，城中望宛然。及登无半日，欲到已经年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷783_15 </em></strong></font><font
face="黑体" color="#800080"> </font><font size="4" color="#800080" face="宋体">【投曹文姬诗（文姬，长安中娼女，工翰墨，时号书仙）】<a
href="authers/qzz_0000.htm" target="_blank"></font><font size="3" color="#0080FF"><font face="黑体">任生</font></a></big> 
<br>
</font><br>
<font color="#400080">玉皇前殿掌书仙，一染尘心下九天。<br>莫怪浓香薰骨腻，云衣曾惹御炉烟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷783_16 </em></strong></font><font
face="黑体" color="#800080"> </font><font size="4" color="#800080" face="宋体">【绝句】<a
href="authers/qzz_0000.htm" target="_blank"></font><font size="3" color="#0080FF"><font face="黑体">吴公</font></a></big> 
<br>
</font><br>
<font color="#400080">去国投兹土，编茅隐旧踪。年年秋水上，独对数株松。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷783_17 </em></strong></font><font
face="黑体" color="#800080"> </font><font size="4" color="#800080" face="宋体">【献卢常侍】<a
href="authers/qzz_0000.htm" target="_blank"></font><font size="3" color="#0080FF"><font face="黑体">曹生</font></a></big> 
<br>
</font><br>
<font color="#400080">拜玉亭前闲送客，此时孤恨感离乡。<br>寻思往岁绝缨事，肯向朱门泣夜长。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷783_18 </em></strong></font><font
face="黑体" color="#800080"> </font><font size="4" color="#800080" face="宋体">【赋新月】<a
href="authers/qzz_0000.htm" target="_blank"></font><font size="3" color="#0080FF"><font face="黑体">缪氏子</font></a></big> 
<br>
</font><br>
<font color="#400080">初月如弓未上弦，分明挂在碧霄边。<br>时人莫道蛾眉小，三五团圆照满天。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷783_19 </em></strong></font><font
face="黑体" color="#800080"> </font><font size="4" color="#800080" face="宋体">【悼妓诗】<a
href="authers/qzz_0000.htm" target="_blank"></font><font size="3" color="#0080FF"><font face="黑体">京兆韦氏子</font></a></big> 
<br>
</font><br>
<font color="#400080">惆怅金泥簇蝶裙，春来犹见伴行云。<br>不教布施刚留得，浑似初逢李少君。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
