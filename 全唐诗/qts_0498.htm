<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百九十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百九十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷498_1 </em></strong></font><font
face="黑体" color="#800080"> </font><font size="4" color="#800080" face="宋体">【闲居遣怀十首】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">身外无徭役，开门百事闲。倚松听唳鹤，策杖望秋山。<BR>
</font></big>
<font color="#400080">萍任连池绿，苔从匝地斑。料无车马客，何必扫柴关。<BR><BR>
<font color="#400080">闲卧销长日，亲朋笑我疏。诗篇随分有，人事度年无。<BR>
</font></big>
<font color="#400080">情性僻难改，愁怀酒为除。谁能思此计，空备满床书。<BR><BR>
<font color="#400080">白日逍遥过，看山复绕池。展书寻古事，翻卷改新诗。<BR>
</font></big>
<font color="#400080">赊酒风前酌，留僧竹里棋。同人笑相问，羡我足闲时。<BR><BR>
<font color="#400080">好景时牵目，茅斋兴有馀。远山经雨后，庭树得秋初。<BR>
</font></big>
<font color="#400080">道侣怜栽药，高人笑养鱼。优游随本性，甘被弃慵疏。<BR><BR>
<font color="#400080">永日厨烟绝，何曾暂废吟。闲时随思缉，小酒恣情斟。<BR>
</font></big>
<font color="#400080">看月嫌松密，垂纶爱水深。世间多少事，无事可关心。<BR><BR>
<font color="#400080">一生能几日，愁恨也无端。遇酒F[饮，逢花烂熳看。<BR>
</font></big>
<font color="#400080">青云非失路，白发未相干。以此多携解，将心但自宽。<BR><BR>
<font color="#400080">万事徒纷扰，难关枕上身。朗吟销白日，沈醉度青春。<BR>
</font></big>
<font color="#400080">演步怜山近，闲眠厌客频。市朝曾不到，长免满衣尘。<BR><BR>
<font color="#400080">野性多疏惰，幽栖更称情。独行看影笑，闲坐弄琴声。<BR>
</font></big>
<font color="#400080">懒拜腰肢硬，慵趋礼乐生。业文随日遣，不是为求名。<BR><BR>
<font color="#400080">生计甘寥落，高名愧自由。惯无身外事，不信世间愁。<BR>
</font></big>
<font color="#400080">好酒盈杯酌，闲诗任笔酬。凉风从入户，云水更宜秋。<BR><BR>
<font color="#400080">拙直难和洽，从人笑掩关。不能行户外，宁解走尘间。<BR>
</font></big>
<font color="#400080">被酒长酣思，无愁可上颜。何言归去事，著处是青山。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_2 </em></strong></font><font
face="黑体" color="#800080"> </font><font size="4" color="#800080" face="宋体">【武功县中作三十首（一作武功县闲居）】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">县去帝城远，为官与隐齐。马随山鹿放，鸡杂野禽栖。<BR>
</font></big>
<font color="#400080">绕舍惟藤架，侵阶是药畦。更师嵇叔夜，不拟作书题。<br>
<font color="#400080">方拙天然性，为官是事疏。惟寻向山路，不寄入城书。<BR>
</font></big>
<font color="#400080">因病多收药，缘餐学钓鱼。养身成好事，此外更空虚。<BR>
<font color="#400080">微官如马足，只是在泥尘。到处贫随我，终年老趁人。<BR>
</font></big>
<font color="#400080">簿书销眼力，杯酒耗心神。早作归休计，深居养此身。<br>
<font color="#400080">簿书多不会，薄俸亦难销。醉卧慵开眼，闲行懒系腰。<BR>
</font></big>
<font color="#400080">移花兼蝶至，买石得云饶。且自心中乐，从他笑寂寥。<BR>
<font color="#400080">晓钟惊睡觉，事事便相关。小市柴薪贵，贫家砧杵闲。<BR>
</font></big>
<font color="#400080">读书多旋忘，赊酒数空还。长羡刘伶辈，高眠出世间。<br>
<font color="#400080">性疏常爱卧，亲故笑悠悠。纵出多携枕，因衙始裹头。<BR>
</font></big>
<font color="#400080">上山方觉老，过寺暂忘愁。三考千馀日，低腰不拟休。<BR>
<font color="#400080">客至皆相笑，诗书满卧床。爱闲求病假，因醉弃官方。<BR>
</font></big>
<font color="#400080">鬓发寒唯短，衣衫瘦渐长。自嫌多检束，不似旧来狂。<br>
<font color="#400080">一日看除目，终年损道心。山宜冲雪上，诗好带风吟。<BR>
</font></big>
<font color="#400080">野客嫌知印，家人笑买琴。只应随分过，已是错弥深。<BR>
<font color="#400080">邻里皆相爱，门开数见过。秋凉送客远，夜静咏诗多。<BR>
</font></big>
<font color="#400080">就架题书目，寻栏记药窠。到官无别事，种得满庭莎。<br>
<font color="#400080">穷达天应与，人间事莫论。微官长似客，远县岂胜村。<BR>
</font></big>
<font color="#400080">竟日多无食，连宵不闭门。斋心调笔砚，唯写五千言。<BR>
<font color="#400080">县僻仍牢落，游人到便回。路当边地去，村入郭门来。<BR>
</font></big>
<font color="#400080">酒户愁偏长，诗情病不开。可曾衙小吏，恐谓踏青苔。<br>
<font color="#400080">自下青山路，三年著绿衣。官卑食肉僭，才短事人非。<BR>
</font></big>
<font color="#400080">野客教长醉，高僧劝早归。不知何计是，免与本心违。<BR>
<font color="#400080">月出方能起，庭前看种莎。吏来山鸟散，酒熟野人过。<BR>
</font></big>
<font color="#400080">岐路荒城少，烟霞远岫多。同官数相引，下马上西坡。<br>
<font color="#400080">作吏荒城里，穷愁欲不胜。病多唯识药，年老渐亲僧。<BR>
</font></big>
<font color="#400080">梦觉空堂月，诗成满砚冰。故人多得路，寂寞不相称。<BR>
<font color="#400080">谁念东山客，栖栖守印床。何年得事尽，终日逐人忙。<BR>
</font></big>
<font color="#400080">醉卧谁知叫，闲书不著行。人间长检束，与此岂相当。<br>
<font color="#400080">朝朝眉不展，多病怕逢迎。引水远通涧，垒山高过城。<BR>
</font></big>
<font color="#400080">秋灯照树色，寒雨落池声。好是吟诗夜，披衣坐到明。<BR>
<font color="#400080">簿籍谁能问，风寒趁早眠。每旬常乞假，隔月探支钱。<BR>
</font></big>
<font color="#400080">还往嫌诗僻，亲情怪酒颠。谋身须上计，终久是归田。<br>
<font color="#400080">闭门风雨里，落叶与阶齐。野客嫌杯小，山翁喜枕低。<BR>
</font></big>
<font color="#400080">听琴知道性，寻药得诗题。谁更能骑马，闲行只杖藜。<BR>
<font color="#400080">腥膻都不食，稍稍觉神清。夜犬因风吠，邻鸡带雨鸣。<BR>
</font></big>
<font color="#400080">守官常卧病，学道别称名。小有洞中路，谁能引我行。<br>
<font color="#400080">宦名浑不计，酒熟且开封。晴月销灯色，寒天挫笔锋。<BR>
</font></big>
<font color="#400080">惊禽时并起，闲客数相逢。旧国萧条思，青山隔几重。<BR>
<font color="#400080">假日多无事，谁知我独忙。移山入县宅，种竹上城墙。<BR>
</font></big>
<font color="#400080">惊蝶遗花蕊，游蜂带蜜香。唯愁明早出，端坐吏人旁。<br>
<font color="#400080">门外青山路，因循自不归。养生宜县僻，说品喜官微。<BR>
</font></big>
<font color="#400080">净爱山僧饭，闲披野客衣。谁怜幽谷鸟，不解入城飞。<BR>
<font color="#400080">一官无限日，愁闷欲何如。扫舍惊巢燕，寻方落壁鱼。<BR>
</font></big>
<font color="#400080">从僧乞净水，凭客报闲书。白发谁能镊，年来四十馀。<br>
<font color="#400080">朝朝门不闭，长似在山时。宾客抽书读，儿童斫竹骑。<BR>
</font></big>
<font color="#400080">久贫还易老，多病懒能医。道友应相怪，休官日已迟。<BR>
<font color="#400080">戚戚常无思，循资格上官。闲人得事晚，常骨觅仙难。<BR>
</font></big>
<font color="#400080">醉卧疑身病，贫居觉道宽。新诗久不写，自算少人看。<br>
<font color="#400080">漫作容身计，今知拙有馀。青衫迎驿使，白发忆山居。<BR>
</font></big>
<font color="#400080">道友怜蔬食，吏人嫌草书。须为长久事，归去自耕锄。<BR>
<font color="#400080">主印三年坐，山居百事休。焚香开敕库，踏月上城楼。<BR>
</font></big>
<font color="#400080">饮酒多成病，吟诗易长愁。殷勤问渔者，暂借手中钩。<br>
<font color="#400080">长忆青山下，深居遂性情。垒阶溪石净，烧竹灶烟轻。<BR>
</font></big>
<font color="#400080">点笔图云势，弹琴学鸟声。今朝知县印，梦里百忧生。<BR>
<font color="#400080">自知狂僻性，吏事固相疏。只是看山立，无嫌出县居。<BR>
</font></big>
<font color="#400080">印朱沾墨砚，户籍杂经书。月俸寻常请，无妨乏斗储。<br>
<font color="#400080">作吏无能事，为文旧致功。诗标八病外，心落百忧中。<BR>
</font></big>
<font color="#400080">拜别登朝客，归依炼药翁。不知还往内，谁与此心同。
<P><big><font size="3" face="黑体" color="#000080"><strong><em>&nbsp;&nbsp; 卷498_3 </em></strong></font><font
face="黑体" color="#800080"> </font><font size="4" color="#800080" face="宋体">【罢武功县将入城】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">乍抛衫笏觉身轻，依旧还称学道名。欲泥山僧分屋住，<BR>
</font></big>
<font color="#400080">羞从野老借牛耕。妻儿尽怕为逋客，亲故相邀遣到城。<BR>
</font></big>
<font color="#400080">无奈同官珍重意，几回临路却休行。<br><BR>
<font color="#400080">青衫脱下便狂歌，种薤栽莎惫牌隆Ｒ翱拖喾晏砭撇。<BR>
</font></big>
<font color="#400080">春山暂上著诗魔。亦知官罢贫还甚，且喜闲来睡得多。<BR>
</font></big>
<font color="#400080">欲与九衢亲故别，明朝拄杖始经过。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_4 </em></strong></font><font
face="黑体" color="#800080"> </font><font size="4" color="#800080" face="宋体">【秋日闲居二首】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">九陌宅重重，何门怜此翁。荒庭唯菊茂，幽径与山通。<BR>
</font></big>
<font color="#400080">落叶带衣上，闲云来酒中。此心谁得见，林下鹿应同。<br>
<font color="#400080">先忆花时节，家山听更归。爱诗看古集，忆酒典寒衣。<BR>
</font></big>
<font color="#400080">睡少身还健，愁多食不肥。自怜疏懒性，无事出门稀。
<P><big><font size="3" face="黑体" color="#000080"><strong><em>&nbsp;&nbsp; 卷498_5 </em></strong></font><font
face="黑体" color="#800080"> </font><font size="4" color="#800080" face="宋体">【闲居晚夏】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">闲居无事扰，旧病亦多痊。选字诗中老，看山屋外眠。<BR>
</font></big>
<font color="#400080">片霞侵落日，繁叶咽鸣蝉。对此心还乐，谁知乏酒钱。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_6 </em></strong></font><font
face="黑体" color="#800080"> </font><font size="4" color="#800080" face="宋体">【闲居】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">不自识疏鄙，终年住在城。过门无马迹，满宅是蝉声。<BR>
</font></big>
<font color="#400080">带病吟虽苦，休官梦已清。何当学禅观，依止古先生。<br>
<P><big><font size="3" face="黑体" color="#000080"><strong><em>&nbsp;&nbsp; 卷498_7 </em></strong></font><font
face="黑体" color="#800080"> </font><font size="4" color="#800080" face="宋体">【街西居三首】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">受得山野性，住城多事违。青山在宅南，回首东西稀。<BR>
</font></big>
<font color="#400080">浅浅一井泉，数家同汲之。独我恶水浊，凿井庭之陲。<BR>
</font></big>
<font color="#400080">自凿还自饮，亦为众所非。吁嗟世间事，洁身诚难为。<br>
<font color="#400080">日出穷巷喜，温然胜重衣。重衣岂不暖，所暖人不齐。<BR>
</font></big>
<font color="#400080">兀兀复行行，不离阶与墀。<br><BR>
<font color="#400080">丈夫非马蹄，安得知路岐。穷贱餐茹薄，兴与养性宜。<BR>
</font></big>
<font color="#400080">乃知长生术，豪贵难得之。
<P><big><font size="3" face="黑体" color="#000080"><strong><em>&nbsp;&nbsp; 卷498_8 </em></strong></font><font
face="黑体" color="#800080"> </font><font size="4" color="#800080" face="宋体">【闲居遣兴】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">终年城里住，门户似山林。客怪身名晚，妻嫌酒病深。<BR>
</font></big>
<font color="#400080">写方多识药，失谱废弹琴。文字非经济，空虚用破心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_9 </em></strong></font><font
face="黑体" color="#800080"> </font><font size="4" color="#800080" face="宋体">【庄居即事】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">休看小字大书名，向日持经眼却明。时过无心求富贵，<BR>
</font></big>
<font color="#400080">身闲不梦见公卿。因寻岳寺荤辛断，自到王城礼数生。<BR>
</font></big>
<font color="#400080">斜月照床新睡觉，西风半夜鹤来声。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_10 </em></strong></font><font
face="黑体" color="#800080"> </font><font size="4" color="#800080" face="宋体">【亲仁里居】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">三年赁舍亲仁里，寂寞何曾似在城。饮酒自缘防冷病，<BR>
</font></big>
<font color="#400080">寻人多是为闲行。轩车无路通门巷，亲友因诗道姓名。<BR>
</font></big>
<font color="#400080">自别青山归未得，羡君长听石泉声。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_11 </em></strong></font><font
face="黑体" color="#800080"> </font><font size="4" color="#800080" face="宋体">【庄居野行】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">客行野田间，比屋皆闭户。借问屋中人，尽去作商贾。<BR>
</font></big>
<font color="#400080">官家不税商，税农服作苦。居人尽东西，道路侵垄亩。<BR>
</font></big>
<font color="#400080">采玉上山颠，探珠入水府。边兵索衣食，此物同泥土。<BR>
</font></big>
<font color="#400080">古来一人耕，三人食犹饥。如今千万家，无一把锄犁。<BR>
</font></big>
<font color="#400080">我仓常空虚，我田生蒺藜。上天不雨粟，何由活A黎。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_12 </em></strong></font><font
face="黑体" color="#800080"> </font><font size="4" color="#800080" face="宋体">【春日闲居】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">居止日萧条，庭前唯药苗。身闲眠自久，眼N视还遥。<BR>
</font></big>
<font color="#400080">檐燕酬莺语，邻花杂絮飘。客来无酒饮，搔首掷空瓢。<br>
<P><big><font size="3" face="黑体" color="#000080"><strong><em>&nbsp;&nbsp; 卷498_13 </em></strong></font><font
face="黑体" color="#800080"> </font><font size="4" color="#800080" face="宋体">【独居】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">深闭柴门长不出，功夫自课少闲时。翻音免问他人字，<BR>
</font></big>
<font color="#400080">覆局何劳对手棋。生计如云无定所，穷愁似影每相随。<BR>
</font></big>
<font color="#400080">到头归向青山是，尘路茫茫欲告谁。<BR>
<P><big><font size="3" face="黑体" color="#000080"><strong><em>&nbsp;&nbsp; 卷498_14 </em></strong></font><font
face="黑体" color="#800080"> </font><font size="4" color="#800080" face="宋体">【早春闲居】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">寂寞日何为，闲居春色迟。惊风起庭雪，寒雨长檐澌。<BR>
</font></big>
<font color="#400080">强饮樽中酒，嘲山世外诗。此生仍且在，难与老相离。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_15 </em></strong></font><font
face="黑体" color="#800080"> </font><font size="4" color="#800080" face="宋体">【原上新居（一作王建诗）】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">秋来梨果熟，行哭小儿饥。邻富鸡长往，庄贫客渐稀。<BR>
</font></big>
<font color="#400080">借牛耕地晚，卖树纳钱迟。墙下当官道，依前夹竹篱。
<P><big><font size="3" face="黑体" color="#000080"><strong><em>&nbsp;&nbsp; 卷498_16 </em></strong></font><font
face="黑体" color="#800080"> </font><font size="4" color="#800080" face="宋体">【将归山】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">野人惯去山中住，自到城来闷不胜。宫树蝉声多却乐，<BR>
</font></big>
<font color="#400080">侯门月色少于灯。饥来唯拟重餐药，归去还应只别僧。<BR>
</font></big>
<font color="#400080">闻道旧溪茆屋畔，春风新上数枝藤。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_17 </em></strong></font><font
face="黑体" color="#800080"> </font><font size="4" color="#800080" face="宋体">【山中述怀】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">为客久未归，寒山独掩扉。晓来山鸟散，雨过杏花稀。<BR>
</font></big>
<font color="#400080">天远云空积，溪深水自微。此情对春色，尽醉欲忘机。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_18 </em></strong></font><font
face="黑体" color="#800080"> </font><font size="4" color="#800080" face="宋体">【偶然书怀】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">十年通籍入金门，自愧名微枉|绅。炼得丹砂疑不食，<BR>
</font></big>
<font color="#400080">从兹白发日相亲。家山迢递归无路，杯酒稀疏病到身。<BR>
</font></big>
<font color="#400080">汉有冯唐唐有我，老为郎吏更何人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_19 </em></strong></font><font
face="黑体" color="#800080"> </font><font size="4" color="#800080" face="宋体">【客舍有怀】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">旅人无事喜，终日思悠悠。逢酒嫌杯浅，寻书怕字稠。<BR>
</font></big>
<font color="#400080">贫来许钱圣，梦觉见身愁。寂寞中林下，饥鹰望到秋。<br>
<P><big><font size="3" face="黑体" color="#000080"><strong><em>&nbsp;&nbsp; 卷498_20 </em></strong></font><font
face="黑体" color="#800080"> </font><font size="4" color="#800080" face="宋体">【及第后夜中书事】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">夜睡常惊起，春光属野夫。新衔添一字，旧友逊前途。<BR>
</font></big>
<font color="#400080">喜过还疑梦，狂来不似儒。爱花持烛看，忆酒犯街沽。<BR>
</font></big>
<font color="#400080">天上名应定，人间盛更无。报恩丞相x，何啻杀微躯。<br>
<P><big><font size="3" face="黑体" color="#000080"><strong><em>&nbsp;&nbsp; 卷498_21 </em></strong></font><font
face="黑体" color="#800080"> </font><font size="4" color="#800080" face="宋体">【偶题】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">年年九陌看春还，旧隐空劳梦寐间。迟日逍遥芸草长，<BR>
</font></big>
<font color="#400080">圣朝清净谏臣闲。偶逢游客同倾酒，自有前驺耻见山。<BR>
</font></big>
<font color="#400080">道侣书来相责诮，朝朝欲报作何颜。<BR>
<P><big><font size="3" face="黑体" color="#000080"><strong><em>&nbsp;&nbsp; 卷498_22 </em></strong></font><font
face="黑体" color="#800080"> </font><font size="4" color="#800080" face="宋体">【感时】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">忆昔未出身，索寞无精神。逢人话天命，自贱如埃尘。<BR>
</font></big>
<font color="#400080">君今才出身，飒爽鞍马春。逢人话天命，自重如千钧。<BR>
</font></big>
<font color="#400080">信涉名利道，举动皆丧真。君今自世情，何况天下人。<br>
<P><big><font size="3" face="黑体" color="#000080"><strong><em>&nbsp;&nbsp; 卷498_23 </em></strong></font><font
face="黑体" color="#800080"> </font><font size="4" color="#800080" face="宋体">【忆山】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">闲处无人到，乖疏称野情。日高搔首起，林下散衣行。<BR>
</font></big>
<font color="#400080">泉引窗前过，云看石罅生。别来愁欲老，虚负出山名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_24 </em></strong></font><font
face="黑体" color="#800080"> </font><font size="4" color="#800080" face="宋体">【客游旅怀】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">客行无定止，终日路岐间。马为赊来贵，僮缘借得顽。<BR>
</font></big>
<font color="#400080">诗书愁触雨，店舍喜逢山。旧业嵩阳下，三年未得还。
<P><big><font size="3" face="黑体" color="#000080"><strong><em>&nbsp;&nbsp; 卷498_25 </em></strong></font><font
face="黑体" color="#800080"> </font><font size="4" color="#800080" face="宋体">【迎春】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">半年留醉待花开，晓去迎春夜始回。风暖慢行寻曲水，<BR>
</font></big>
<font color="#400080">天晴远望立高台。亦知无处将诗请，唯得终朝把酒催。<BR>
</font></big>
<font color="#400080">今日柳条全弄色，游人相伴看春来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_26 </em></strong></font><font
face="黑体" color="#800080"> </font><font size="4" color="#800080" face="宋体">【游春十二首】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">正月一日后，寻春更不眠。自知还近僻，众说过于颠。<BR>
</font></big>
<font color="#400080">看水宁依路，登山欲到天。悠悠芳思起，多是晚风前。<BR><BR>
<font color="#400080">官卑长少事，县僻又无城。未晓冲寒起，迎春忍病行。<BR>
</font></big>
<font color="#400080">树枝风掉软，菜甲土浮轻。好个林间鹊，今朝足喜声。<BR><BR>
<font color="#400080">诗酒相牵引，朝朝思不穷。苔痕雪水里，春色竹烟中。<BR>
</font></big>
<font color="#400080">迎雨缘池草，摧花倚树风。书非名利事，爱此少人同。<BR><BR>
<font color="#400080">尘中主印吏，谁遣有高情。趁暖檐前坐，寻芳树底行。<BR>
</font></big>
<font color="#400080">土融凝墅色，冰败满池声。渐觉春相泥，朝来睡不轻。<BR><BR>
<font color="#400080">疏顽无异事，随例但添年。旧历藏深箧，新衣薄絮绵。<BR>
</font></big>
<font color="#400080">暖风浑酒色，晴日畅琴弦。同伴无辞困，游春贵在先。<BR><BR>
<font color="#400080">看春长不足，岂更觉身劳。寺里花枝净，山中水色高。<BR>
</font></big>
<font color="#400080">嫩云轻似絮，新草细如毛。并起诗人思，还应费笔毫。<BR><BR>
<font color="#400080">悠悠小县吏，憔悴入新年。远思遭诗恼，闲情被酒牵。<BR>
</font></big>
<font color="#400080">恋花林下饮，爱草野中眠。疏懒今成性，谁人肯更怜。<BR><BR>
<font color="#400080">处处春光遍，游人亦不稀。向阳倾冷酒，看影试新衣。<BR>
</font></big>
<font color="#400080">嫩树行移长，幽禽语旋飞。同来皆去尽，冲夜独吟归。<BR><BR>
<font color="#400080">朝朝看春色，春色似相怜。酒醒莺啼里，诗成蝶舞前。<BR>
</font></big>
<font color="#400080">摘花盈手露，折竹满庭烟。亲故多相笑，疏狂似少年。<BR><BR>
<font color="#400080">卑官还不恶，行止得逍遥。晴野花侵路，春陂水上桥。<BR>
</font></big>
<font color="#400080">尘埃生暖色，药草长新苗。看却烟光散，狂风处处飘。<BR><BR>
<font color="#400080">身被春光引，经时更不归。嚼花香满口，书竹粉黏衣。<BR>
</font></big>
<font color="#400080">弄日莺狂语，迎风蝶倒飞。自知疏懒性，得事亦应稀。<BR><BR>
<font color="#400080">晓脱青衫出，闲行气味长。一瓶春酒色，数顷野花香。<BR>
</font></big>
<font color="#400080">朝客闻应羡，山僧见亦狂。不将僮仆去，恐为损风光。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_27 </em></strong></font><font
face="黑体" color="#800080"> </font><font size="4" color="#800080" face="宋体">【赏春】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">闲人只是爱春光，迎得春来喜欲狂。买酒怕迟教走马，<BR>
</font></big>
<font color="#400080">看花嫌远自移床。娇莺语足方离树，戏蝶飞高始过墙。<BR>
</font></big>
<font color="#400080">颠倒醉眠三数日，人间百事不思量。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_28 </em></strong></font><font
face="黑体" color="#800080"> </font><font size="4" color="#800080" face="宋体">【春日即事】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">春来眠不得，谁复念生涯。夜听四邻乐，朝寻九陌花。<BR>
</font></big>
<font color="#400080">轻烟浮草色，微雨濯年华。乞假非关病，朝衣在酒家。
<P><big><font size="3" face="黑体" color="#000080"><strong><em>&nbsp;&nbsp; 卷498_29 </em></strong></font><font
face="黑体" color="#800080"> </font><font size="4" color="#800080" face="宋体">【春日江次】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">野步出茆斋，闲行坐石台。久悲乡路远，犹喜杏花开。<BR>
</font></big>
<font color="#400080">鸥鹭皆飞去，帆樯何处来。因凝千里目，落日尚徘徊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_30 </em></strong></font><font
face="黑体" color="#800080"> </font><font size="4" color="#800080" face="宋体">【扬州春词三首】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">广陵寒食天，无雾复无烟。暖日凝花柳，春风散管弦。<BR>
</font></big>
<font color="#400080">园林多是宅，车马少于船。莫唤游人住，游人困不眠。<br>
<font color="#400080">满郭是春光，街衢土亦香。竹风轻履舄，花露腻衣裳。<BR>
</font></big>
<font color="#400080">谷鸟鸣还艳，山夫到更狂。可怜游赏地，炀帝国倾亡。<BR>
<font color="#400080">江北烟光里，淮南胜事多。市持烛入，邻里漾船过。<BR>
</font></big>
<font color="#400080">有地惟栽竹，无家不养鹅。春风荡城郭，满耳是笙歌。<br>
<P><big><font size="3" face="黑体" color="#000080"><strong><em>&nbsp;&nbsp; 卷498_31 </em></strong></font><font
face="黑体" color="#800080"> </font><font size="4" color="#800080" face="宋体">【寒食二首（一作张籍诗）】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">今朝一百五，出户雨初晴。舞爱双飞蝶，歌闻百啭莺。<BR>
</font></big>
<font color="#400080">江深青草岸，花满白云城。为政多孱懦，应无酷吏名。<BR><BR>
<font color="#400080">出城烟火少，况复是今朝。闲坐将谁语，临觞只自谣。<BR>
</font></big>
<font color="#400080">阶前春藓遍，衣上落花飘。伎乐州人戏，使君心寂寥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_32 </em></strong></font><font
face="黑体" color="#800080"> </font><font size="4" color="#800080" face="宋体">【暮春书事】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">穷巷少芳菲，苍苔一径微。酒醒闻客别，年长送春归。<BR>
</font></big>
<font color="#400080">宿愿眠云峤，浮名系锁闱。未因丞相庇，难得脱朝衣。<br>
<P><big><font size="3" face="黑体" color="#000080"><strong><em>&nbsp;&nbsp; 卷498_33 </em></strong></font><font
face="黑体" color="#800080"> </font><font size="4" color="#800080" face="宋体">【春晚雨中】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">寂寂春将老，闲人强自欢。迎风莺语涩，带雨蝶飞难。<BR>
</font></big>
<font color="#400080">傍砌木初长，眠花景渐阑。临轩平目望，情思若为宽。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_34 </em></strong></font><font
face="黑体" color="#800080"> </font><font size="4" color="#800080" face="宋体">【送春】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">昨迎今复送，来晚去逡巡。芳尽空繁树，愁多独病身。<BR>
</font></big>
<font color="#400080">静思倾酒懒，闲望上楼频。为向春风道，明年早报春。
<P><big><font size="3" face="黑体" color="#000080"><strong><em>&nbsp;&nbsp; 卷498_35 </em></strong></font><font
face="黑体" color="#800080"> </font><font size="4" color="#800080" face="宋体">【别春】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">留春不得被春欺，春若无情遣泥谁。寂寞自疑生冷病，<BR>
</font></big>
<font color="#400080">凄凉还似别亲知。随风未辨归何处，浇酒唯求住少时。<BR>
</font></big>
<font color="#400080">一去近当三百日，从朝至夜是相思。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_36 </em></strong></font><font
face="黑体" color="#800080"> </font><font size="4" color="#800080" face="宋体">【夏夜】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">闲斋深夜静，独坐又闲行。密树月笼影，疏篱水隔声。<BR>
</font></big>
<font color="#400080">断猿时叫谷，栖鸟每摇柽。寂寞求名士，谁知此夕情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_37 </em></strong></font><font
face="黑体" color="#800080"> </font><font size="4" color="#800080" face="宋体">【秋日有怀】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">秋来不复眠，但觉思悠然。菊色欲经露，虫声渐替蝉。<BR>
</font></big>
<font color="#400080">诗情生酒里，心事在山边。旧里无因到，西风又一年。<br>
<P><big><font size="3" face="黑体" color="#000080"><strong><em>&nbsp;&nbsp; 卷498_38 </em></strong></font><font
face="黑体" color="#800080"> </font><font size="4" color="#800080" face="宋体">【秋夕遣怀】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">昨宵白露下，秋气满山城。风劲衣巾脆，窗虚笔墨轻。<BR>
</font></big>
<font color="#400080">临书爱真迹，避酒怕狂名。只拟随麋鹿，悠悠过一生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_39 </em></strong></font><font
face="黑体" color="#800080"> </font><font size="4" color="#800080" face="宋体">【秋中夜坐】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">疏散永无事，不眠常夜分。月中松露滴，风引鹤同闻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_40 </em></strong></font><font
face="黑体" color="#800080"> </font><font size="4" color="#800080" face="宋体">【同卫尉崔少卿九月六日饮】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">酒熟菊还芳，花飘盏亦香。与君先一醉，举世待重阳。<BR>
</font></big>
<font color="#400080">风色初晴利，虫声向晚长。此时如不饮，心事亦应伤。<br>
<P><big><font size="3" face="黑体" color="#000080"><strong><em>&nbsp;&nbsp; 卷498_41 </em></strong></font><font
face="黑体" color="#800080"> </font><font size="4" color="#800080" face="宋体">【九日忆砚山旧居】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">帝里闲人少，谁同把酒杯。砚山篱下菊，今日几枝开。<BR>
</font></big>
<font color="#400080">晓角惊眠起，秋风引病来。长年归思切，更值雁声催。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_42 </em></strong></font><font
face="黑体" color="#800080"> </font><font size="4" color="#800080" face="宋体">【秋晚江次】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">萧萧晚景寒，独立望江肌Ｉ充炯感醒悖风湾一只船。<BR>
</font></big>
<font color="#400080">落霞澄返照，孤屿隔微烟。极目思无尽，乡心到眼前。
<P><big><font size="3" face="黑体" color="#000080"><strong><em>&nbsp;&nbsp; 卷498_43 </em></strong></font><font
face="黑体" color="#800080"> </font><font size="4" color="#800080" face="宋体">【除夜二首】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">衰残归未遂，寂寞此宵情。旧国当千里，新年隔数更。<BR>
</font></big>
<font color="#400080">寒犹近北峭，风渐向东生。谁见长安陌，晨钟度火城。<BR><BR>
<font color="#400080">殷勤惜此夜，此夜在逡巡。烛尽年还别，鸡鸣老更新。<BR>
</font></big>
<font color="#400080">傩声方去疫，酒色已迎春。明日持杯处，谁为最后人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_44 </em></strong></font><font
face="黑体" color="#800080"> </font><font size="4" color="#800080" face="宋体">【晦日送穷三首】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">年年到此日，沥酒拜街中。万户千门看，无人不送穷。<BR><BR>
<font color="#400080">送穷穷不去，相泥欲何为。今日官家宅，淹留又几时。<BR>
<font color="#400080">古人皆恨别，此别恨消魂。只是空相送，年年不出门。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_45 </em></strong></font><font
face="黑体" color="#800080"> </font><font size="4" color="#800080" face="宋体">【咏云】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">霭霭纷纷不可穷，戛笙歌处尽随龙。来依银汉一千里，<BR>
</font></big>
<font color="#400080">归傍巫山十二峰。呈瑞每闻开丽色，避风仍见挂乔松。<BR>
</font></big>
<font color="#400080">怜君翠染双蝉鬓，镜里朝朝近玉容。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_46 </em></strong></font><font
face="黑体" color="#800080"> </font><font size="4" color="#800080" face="宋体">【咏雪】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">愁云残腊下阳台，混却乾坤六出开。与月交光呈瑞色，<BR>
</font></big>
<font color="#400080">共花争艳傍寒梅。飞随郢客歌声远，散逐宫娥舞袖回。<BR>
</font></big>
<font color="#400080">其那知音不相见，剡溪乘兴为君来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_47 </em></strong></font><font
face="黑体" color="#800080"> </font><font size="4" color="#800080" face="宋体">【郡中对雪】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">霏微著草树，渐布与阶平。远近如空色，飘r无落声。<BR>
</font></big>
<font color="#400080">飞鸦疑翅重，去马觉蹄轻。遥想故山下，樵夫应滞行。
<P><big><font size="3" face="黑体" color="#000080"><strong><em>&nbsp;&nbsp; 卷498_48 </em></strong></font><font
face="黑体" color="#800080"> </font><font size="4" color="#800080" face="宋体">【对月】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">银轮玉兔向东流，莹净三更正好游。<br>一片黑云何处起，皂罗笼却水精球。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷498_49 </em></strong></font><font
face="黑体" color="#800080"> </font><font size="4" color="#800080" face="宋体">【八月十五夜看月】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">亭亭千万里，三五复秋中。此夕光应绝，常时思不同。<BR>
</font></big>
<font color="#400080">九霄微有露，四海静无风。惆怅逡巡别，谁能看碧空。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_50 </em></strong></font><font
face="黑体" color="#800080"> </font><font size="4" color="#800080" face="宋体">【赋月华临静夜】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">长空埃姑穑皎皎月华临。色正秋将半，光鲜夜自深。<BR>
</font></big>
<font color="#400080">九霄晴更彻，四野气难侵。静照遥山出，孤明列宿沉。<BR>
</font></big>
<font color="#400080">高人应不寐，惊鹊复何心。漏尽东方晓，佳期何处寻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_51 </em></strong></font><font
face="黑体" color="#800080"> </font><font size="4" color="#800080" face="宋体">【酬任畴协律夏中苦雨见寄】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">银汉波澜溢，经旬雨未休。细听宜隔牖，远望忆高楼。<BR>
</font></big>
<font color="#400080">风急飘还断，云低落更稠。走童惊掣电，饥鸟啄浮沤。<BR>
</font></big>
<font color="#400080">丝网张空际，蛛绳续瓦沟。青蛙多入户，潢潦欲胜舟。<BR>
</font></big>
<font color="#400080">雷怒疑山破，池浑似土流。灰人漫禳厌，水马恣沈浮。<BR>
</font></big>
<font color="#400080">广陌应翻浪，贫居恐作湫。阳精藏不耀，阴气盛难收。<BR>
</font></big>
<font color="#400080">远色重林暮，繁声四壁秋。望晴思见日，防冷欲披裘。<BR>
</font></big>
<font color="#400080">枕润眠还懒，车羸出转忧。散空烟漠漠，迸溜竹修修。<BR>
</font></big>
<font color="#400080">树暗蝉吟咽，巢倾燕语愁。琴书凉簟净，灯烛夜窗幽。<BR>
</font></big>
<font color="#400080">天下那能向，龙边岂易求。湿烟凝灶额，荒草覆墙头。<BR>
</font></big>
<font color="#400080">酒思凄方罢，诗情耿始抽。下床先仗屐，汲井恐飘瓯。<BR>
</font></big>
<font color="#400080">危坐徒相忆，佳期未有由。劳君寄新什，终日不能酬。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_52 </em></strong></font><font
face="黑体" color="#800080"> </font><font size="4" color="#800080" face="宋体">【和座主相公雨中作】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">清气润华屋，东风吹雨匀。花低惊艳重，竹净觉声真。<BR>
</font></big>
<font color="#400080">山际凝如雾，云中散似尘。萧萧下碧落，点点救生民。<BR>
</font></big>
<font color="#400080">缓洒雷霆细，微沾瓦砾新。诗成难继和，造化笔通神。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_53 </em></strong></font><font
face="黑体" color="#800080"> </font><font size="4" color="#800080" face="宋体">【恶神行雨】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">凶神扇pQ恶神行，汹涌挨排白雾生。风击水凹波扑凸，<BR>
</font></big>
<font color="#400080">雨r山口地嵌坑。龙喷黑气翻腾滚，鬼掣红光劈划@。<BR>
</font></big>
<font color="#400080">哮吼忽雷声揭石，满天啾唧闹轰轰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷498_54 </em></strong></font><font
face="黑体" color="#800080"> </font><font size="4" color="#800080" face="宋体">【苦雨】<a
href="authers/qzz_1004.htm" target="_blank"></font><font size="3" color="#0080FF"><font face="黑体">姚合</font></a></big> 
<br>
</font><br>
<font color="#400080">江昏山半晴，南阻绝人行。葭I连云色，松杉共雨声。<BR>
</font></big>
<font color="#400080">早秋仍燕舞，深夜更鼍鸣。为报迷津客，讹言未可轻。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
