<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百四十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百四十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷145_1 </em></strong></font><font
face="黑体" color="#800080"> </font><font size="4" color="#800080" face="宋体">【从军行】<a
href="authers/qzz_0403.htm" target="_blank"></font><font size="3" color="#0080FF"><font face="黑体">杜Q</font></a></big> 
<br>
</font><br>
<font color="#400080">秋草马蹄轻，角弓持弦急。去为龙城候，正值胡兵袭。<BR>
</font></big>
<font color="#400080">军气横大荒，战酣日将入。长风金鼓动，白露铁衣湿。<BR>
</font></big>
<font color="#400080">四起愁边声，南辕时伫立。断蓬孤自转，寒雁飞相及。<BR>
</font></big>
<font color="#400080">万里云沙涨，平川冰霰溢。夜闻汉使归，独向刀环泣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷145_2 </em></strong></font><font
face="黑体" color="#800080"> </font><font size="4" color="#800080" face="宋体">【故绛行】<a
href="authers/qzz_0403.htm" target="_blank"></font><font size="3" color="#0080FF"><font face="黑体">杜Q</font></a></big> 
<br>
</font><br>
<font color="#400080">君不见铜L观，数里城池已芜漫。君不见h6祁宫，<BR>
</font></big>
<font color="#400080">几重台榭亦微鳌＝槁肀车全盛时，歌童舞女妖艳姿。<BR>
</font></big>
<font color="#400080">一代繁华皆共绝，九原唯望冢累累。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷145_3 </em></strong></font><font
face="黑体" color="#800080"> </font><font size="4" color="#800080" face="宋体">【少年行三首】<a
href="authers/qzz_0404.htm" target="_blank"></font><font size="3" color="#0080FF"><font face="黑体">李嶷</font></a></big> 
<br>
</font><br>
<font color="#400080">十八羽林郎，戎衣侍汉王。臂鹰金殿侧，挟弹玉舆傍。<BR>
</font></big>
<font color="#400080">驰道春风起，陪游出建章。<br><BR>
<font color="#400080">侍猎长杨下，承恩更射飞。尘生马影灭，箭落雁行稀。<BR>
</font></big>
<font color="#400080">薄暮随天仗，联翩入琐闱。<BR>
<font color="#400080">玉剑膝边横，金杯马上倾。朝游茂陵道，夜宿凤凰城。<BR>
</font></big>
<font color="#400080">豪吏多猜忌，无劳问姓名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷145_4 </em></strong></font><font
face="黑体" color="#800080"> </font><font size="4" color="#800080" face="宋体">【淮南秋夜呈周侃（一作呈同僚）】<a
href="authers/qzz_0404.htm" target="_blank"></font><font size="3" color="#0080FF"><font face="黑体">李嶷</font></a></big> 
<br>
</font><br>
<font color="#400080">天净河汉高，夜闲砧杵发。清秋忽如此，离恨应难歇。<BR>
</font></big>
<font color="#400080">风乱池上萍，露光竹间月。与君共游处，勿作他乡别。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷145_5 </em></strong></font><font
face="黑体" color="#800080"> </font><font size="4" color="#800080" face="宋体">【林园秋夜作】<a
href="authers/qzz_0404.htm" target="_blank"></font><font size="3" color="#0080FF"><font face="黑体">李嶷</font></a></big> 
<br>
</font><br>
<font color="#400080">林卧避残暑，白云长在天。赏心既如此，对酒非徒然。<BR>
</font></big>
<font color="#400080">月色遍秋露，竹声兼夜泉。凉风怀袖里，兹意与谁传。<br>
<P><big><font size="3" face="黑体" color="#000080"><strong><em>&nbsp;&nbsp; 卷145_6 </em></strong></font><font
face="黑体" color="#800080"> </font><font size="4" color="#800080" face="宋体">【读前汉外戚传】<a
href="authers/qzz_0404.htm" target="_blank"></font><font size="3" color="#0080FF"><font face="黑体">李嶷</font></a></big> 
<br>
</font><br>
<font color="#400080">人录尚书事，家临御路傍。凿池通渭水，避暑借明光。<BR>
</font></big>
<font color="#400080">印绶妻封邑，轩车子拜郎。宠因宫掖里，势极必先亡。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷145_7 </em></strong></font><font
face="黑体" color="#800080"> </font><font size="4" color="#800080" face="宋体">【春怨】<a
href="authers/qzz_0405.htm" target="_blank"></font><font size="3" color="#0080FF"><font face="黑体">崔亘</font></a></big> 
<br>
</font><br>
<font color="#400080">夜尽梦初惊，纱窗早雾明。晓妆脂粉薄，春服绮罗轻。<BR>
</font></big>
<font color="#400080">妾有今朝恨，君无旧日情。愁来理弦管，皆是断肠声。
<P><big><font size="3" face="黑体" color="#000080"><strong><em>&nbsp;&nbsp; 卷145_8 </em></strong></font><font
face="黑体" color="#800080"> </font><font size="4" color="#800080" face="宋体">【古歌二首】<a
href="authers/qzz_0406.htm" target="_blank"></font><font size="3" color="#0080FF"><font face="黑体">蒋维翰</font></a></big> 
<br>
</font><br>
<font color="#400080">美人怨何深，含情倚金阁。不垢床挥铮红泪双双落。<br>
<font color="#400080">美人闭红烛，独坐裁新锦。频放剪刀声，夜寒知未寝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷145_9 </em></strong></font><font
face="黑体" color="#800080"> </font><font size="4" color="#800080" face="宋体">【春夜裁缝】<a
href="authers/qzz_0406.htm" target="_blank"></font><font size="3" color="#0080FF"><font face="黑体">蒋维翰</font></a></big> 
<br>
</font><br>
<font color="#400080">珠箔因风起，飞蛾入最能。不教人夜作，方便杀明灯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷145_10 </em></strong></font><font
face="黑体" color="#800080"> </font><font size="4" color="#800080" face="宋体">【春女怨】<a
href="authers/qzz_0406.htm" target="_blank"></font><font size="3" color="#0080FF"><font face="黑体">蒋维翰</font></a></big> 
<br>
</font><br>
<font color="#400080">白玉堂前一树梅，今朝忽见数花开。<br>儿家门户寻常闭，春色因何入得来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷145_11 </em></strong></font><font
face="黑体" color="#800080"> </font><font size="4" color="#800080" face="宋体">【怨歌】<a
href="authers/qzz_0406.htm" target="_blank"></font><font size="3" color="#0080FF"><font face="黑体">蒋维翰</font></a></big> 
<br>
</font><br>
<font color="#400080">百尺珠楼临狭斜，新妆能唱美人车。<br>皆言贱妾红颜好，要自狂夫不忆家。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷145_12 </em></strong></font><font
face="黑体" color="#800080"> </font><font size="4" color="#800080" face="宋体">【小山歌】<a
href="authers/qzz_0407.htm" target="_blank"></font><font size="3" color="#0080FF"><font face="黑体">万楚</font></a></big> 
<br>
</font><br>
<font color="#400080">人说淮南有小山，淮王昔日此登仙。城中鸡犬皆飞去，<BR>
</font></big>
<font color="#400080">山上坛场今宛然。世人贵身不贵寿，共笑华阳洞天口。<BR>
</font></big>
<font color="#400080">不知金石变长年，谩在人间恋携手。君能举帆至淮南，<BR>
</font></big>
<font color="#400080">家住盱眙余先谙。桐柏乱流平入海，茱萸一曲沸成潭。<BR>
</font></big>
<font color="#400080">忆记来时魂悄悄，想见仙山众峰小。今日长歌思不堪，<BR>
</font></big>
<font color="#400080">君行为报三青鸟。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷145_13 </em></strong></font><font
face="黑体" color="#800080"> </font><font size="4" color="#800080" face="宋体">【题江潮庄壁】<a
href="authers/qzz_0407.htm" target="_blank"></font><font size="3" color="#0080FF"><font face="黑体">万楚</font></a></big> 
<br>
</font><br>
<font color="#400080">田家喜秋熟，岁晏林叶稀。禾黍积场圃，楂梨垂户扉。<BR>
</font></big>
<font color="#400080">野闲犬时吠，日暮牛自归。时复落花酒，茅斋堪解衣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷145_14 </em></strong></font><font
face="黑体" color="#800080"> </font><font size="4" color="#800080" face="宋体">【咏帘】<a
href="authers/qzz_0407.htm" target="_blank"></font><font size="3" color="#0080FF"><font face="黑体">万楚</font></a></big> 
<br>
</font><br>
<font color="#400080">玳瑁昔称华，玲珑薄绛纱。钩衔门势曲，节乱水纹斜。<BR>
</font></big>
<font color="#400080">日弄长飞鸟，风摇不卷花。自当分内外，非是为骄奢。<br>
<P><big><font size="3" face="黑体" color="#000080"><strong><em>&nbsp;&nbsp; 卷145_15 </em></strong></font><font
face="黑体" color="#800080"> </font><font size="4" color="#800080" face="宋体">【茱萸女】<a
href="authers/qzz_0407.htm" target="_blank"></font><font size="3" color="#0080FF"><font face="黑体">万楚</font></a></big> 
<br>
</font><br>
<font color="#400080">山阴柳家女，九日采茱萸。复得东邻伴，双为陌上姝。<BR>
</font></big>
<font color="#400080">插枝著高髻，结子置长裾。作性常迟缓，非关诧丈夫。<BR>
</font></big>
<font color="#400080">平明折林樾，日入返城隅。侠客要罗袖，行人挑短书。<BR>
</font></big>
<font color="#400080">蛾眉自有主，年少莫踟蹰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷145_16 </em></strong></font><font
face="黑体" color="#800080"> </font><font size="4" color="#800080" face="宋体">【五日观妓】<a
href="authers/qzz_0407.htm" target="_blank"></font><font size="3" color="#0080FF"><font face="黑体">万楚</font></a></big> 
<br>
</font><br>
<font color="#400080">西施谩道浣春纱，碧玉今时斗丽华。眉黛夺将萱草色，<BR>
</font></big>
<font color="#400080">红裙妒杀石榴花。新歌一曲令人艳，醉舞双眸敛鬓斜。<BR>
</font></big>
<font color="#400080">谁道五丝能续命，却令今日死君家。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷145_17 </em></strong></font><font
face="黑体" color="#800080"> </font><font size="4" color="#800080" face="宋体">【骢马】<a
href="authers/qzz_0407.htm" target="_blank"></font><font size="3" color="#0080FF"><font face="黑体">万楚</font></a></big> 
<br>
</font><br>
<font color="#400080">金络青骢白玉鞍，长鞭紫陌野游盘。朝驱东道尘恒灭，<BR>
</font></big>
<font color="#400080">暮到河源日未阑。汗血每随边地苦，蹄伤不惮陇阴寒。<BR>
</font></big>
<font color="#400080">君能一饮长城窟，为报天山行路难。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷145_18 </em></strong></font><font
face="黑体" color="#800080"> </font><font size="4" color="#800080" face="宋体">【题情人药栏】<a
href="authers/qzz_0407.htm" target="_blank"></font><font size="3" color="#0080FF"><font face="黑体">万楚</font></a></big> 
<br>
</font><br>
<font color="#400080">敛眉语芳草，何许太无情。正见离人别，春心相向生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷145_19 </em></strong></font><font
face="黑体" color="#800080"> </font><font size="4" color="#800080" face="宋体">【河上逢落花】<a
href="authers/qzz_0407.htm" target="_blank"></font><font size="3" color="#0080FF"><font face="黑体">万楚</font></a></big> 
<br>
</font><br>
<font color="#400080">河水浮落花，花流东不息。应见浣纱人，为道长相忆。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷145_20 </em></strong></font><font
face="黑体" color="#800080"> </font><font size="4" color="#800080" face="宋体">【宁王山池】<a
href="authers/qzz_0408.htm" target="_blank"></font><font size="3" color="#0080FF"><font face="黑体">范朝</font></a></big> 
<br>
</font><br>
<font color="#400080">水势临阶转，峰形对路开。槎从天上得，石是海边来。<BR>
</font></big>
<font color="#400080">瑞草分丛种，祥花间色栽。旧传词赋客，唯见有邹枚。<br>
<P><big><font size="3" face="黑体" color="#000080"><strong><em>&nbsp;&nbsp; 卷145_21 </em></strong></font><font
face="黑体" color="#800080"> </font><font size="4" color="#800080" face="宋体">【题石瓮寺】<a
href="authers/qzz_0408.htm" target="_blank"></font><font size="3" color="#0080FF"><font face="黑体">范朝</font></a></big> 
<br>
</font><br>
<font color="#400080">胜境宜长望，迟春好散愁。关连四塞起，河带八川流。<BR>
</font></big>
<font color="#400080">复磴承香阁，重岩映彩楼。为临温液近，偏美圣君游。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷145_22 </em></strong></font><font
face="黑体" color="#800080"> </font><font size="4" color="#800080" face="宋体">【田家】<a
href="authers/qzz_0409.htm" target="_blank"></font><font size="3" color="#0080FF"><font face="黑体">杨颜</font></a></big> 
<br>
</font><br>
<font color="#400080">小园足生事，寻胜日倾壶。莳蔬利于鬻，才青摘已无。<BR>
</font></big>
<font color="#400080">四邻依野竹，日夕采其枯。田家心适时，春色遍桑榆。
<P><big><font size="3" face="黑体" color="#000080"><strong><em>&nbsp;&nbsp; 卷145_23 </em></strong></font><font
face="黑体" color="#800080"> </font><font size="4" color="#800080" face="宋体">【后庭怨】<a
href="authers/qzz_0410.htm" target="_blank"></font><font size="3" color="#0080FF"><font face="黑体">王N</font></a></big> 
<br>
</font><br>
<font color="#400080">君不见红闺少女端正时，夭夭桃李仙容姿。<BR>
</font></big>
<font color="#400080">幸得君王怜巧笑，披香殿里荐蛾眉。蛾眉双双人共进，<BR>
</font></big>
<font color="#400080">常恐妾身从此摈。甄妃为妒出层宫，班女因猜下长信。<BR>
</font></big>
<font color="#400080">长信宫门闭不开，昭阳歌吹风送来。梦中魂魄犹言是，<BR>
</font></big>
<font color="#400080">觉后精神尚未回。念君娇爱无终始，使妾长啼后庭里。<BR>
</font></big>
<font color="#400080">独立每看斜日尽，孤眠直至残灯死。秋日闻虫翡翠帘，<BR>
</font></big>
<font color="#400080">春晴照面鸳鸯水。红颜旧来花不胜，白发如今雪相似。<BR>
</font></big>
<font color="#400080">传闻纨扇恩未歇，预想蛾眉上初月。如君贵伪不贵真，<BR>
</font></big>
<font color="#400080">还同弃妾逐新人。借问南山松叶意，何如北砌槿花新。<br>
<P><big><font size="3" face="黑体" color="#000080"><strong><em>&nbsp;&nbsp; 卷145_24 </em></strong></font><font
face="黑体" color="#800080"> </font><font size="4" color="#800080" face="宋体">【夜坐看o筝】<a
href="authers/qzz_0410.htm" target="_blank"></font><font size="3" color="#0080FF"><font face="黑体">王N</font></a></big> 
<br>
</font><br>
<font color="#400080">调筝夜坐灯光里，却挂罗帷露纤指。朱弦一一声不同，<BR>
</font></big>
<font color="#400080">玉柱连连影相似。不知何处学新声，曲曲弹来未睹名。<BR>
</font></big>
<font color="#400080">应是石家金谷里，流传未满洛阳城。<BR>
<P><big><font size="3" face="黑体" color="#000080"><strong><em>&nbsp;&nbsp; 卷145_25 </em></strong></font><font
face="黑体" color="#800080"> </font><font size="4" color="#800080" face="宋体">【长信怨】<a
href="authers/qzz_0410.htm" target="_blank"></font><font size="3" color="#0080FF"><font face="黑体">王N</font></a></big> 
<br>
</font><br>
<font color="#400080">飞燕倚身轻，争人巧笑名。生君弃妾意，增妾怨君情。<BR>
</font></big>
<font color="#400080">日落昭阳壁，秋来长信城。寥寥金殿里，歌吹夜无声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷145_26 </em></strong></font><font
face="黑体" color="#800080"> </font><font size="4" color="#800080" face="宋体">【闺情】<a
href="authers/qzz_0410.htm" target="_blank"></font><font size="3" color="#0080FF"><font face="黑体">王N</font></a></big> 
<br>
</font><br>
<font color="#400080">日暮裁缝歇，深嫌气力微。才能收箧笥，懒起下帘帷。<BR>
</font></big>
<font color="#400080">怨坐空然烛，愁眠不解衣。昨来频梦见，夫婿莫应知。
<P><big><font size="3" face="黑体" color="#000080"><strong><em>&nbsp;&nbsp; 卷145_27 </em></strong></font><font
face="黑体" color="#800080"> </font><font size="4" color="#800080" face="宋体">【十五夜观灯】<a
href="authers/qzz_0410.htm" target="_blank"></font><font size="3" color="#0080FF"><font face="黑体">王N</font></a></big> 
<br>
</font><br>
<font color="#400080">暂得金吾夜，通看火树春。停车傍明月，走马入红尘。<BR>
</font></big>
<font color="#400080">妓杂歌偏胜，场移舞更新。应须尽记取，说向不来人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷145_28 </em></strong></font><font
face="黑体" color="#800080"> </font><font size="4" color="#800080" face="宋体">【除夜（一作史青诗）】<a
href="authers/qzz_0410.htm" target="_blank"></font><font size="3" color="#0080FF"><font face="黑体">王N</font></a></big> 
<br>
</font><br>
<font color="#400080">今岁今宵尽，明年明日催。寒随一夜去，春逐五更来。<BR>
</font></big>
<font color="#400080">气色空中改，容颜暗里回。风光人不觉，已著后园梅。<br>
<P><big><font size="3" face="黑体" color="#000080"><strong><em>&nbsp;&nbsp; 卷145_29 </em></strong></font><font
face="黑体" color="#800080"> </font><font size="4" color="#800080" face="宋体">【闻漏】<a
href="authers/qzz_0411.htm" target="_blank"></font><font size="3" color="#0080FF"><font face="黑体">王岳灵</font></a></big> 
<br>
</font><br>
<font color="#400080">建礼含香处，重城待漏臣。徐闻传凤诏，晓唱辨鸡人。<BR>
</font></big>
<font color="#400080">银箭残将尽，铜壶漏更新。催筹当午夜，移刻及三辰。<BR>
</font></big>
<font color="#400080">杳杳从天远，泠泠出禁频。直疑残漏曙，肃肃对钩陈。<br>
<P><big><font size="3" face="黑体" color="#000080"><strong><em>&nbsp;&nbsp; 卷145_30 </em></strong></font><font
face="黑体" color="#800080"> </font><font size="4" color="#800080" face="宋体">【送沈芳谒李观察求仕进】<a
href="authers/qzz_0412.htm" target="_blank"></font><font size="3" color="#0080FF"><font face="黑体">周万</font></a></big> 
<br>
</font><br>
<font color="#400080">往日长安路，欢游不惜年。为贪卢女曲，用尽沈郎钱。<BR>
</font></big>
<font color="#400080">身老方投刺，途穷始著鞭。犹闻有知己，此去不徒然。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
