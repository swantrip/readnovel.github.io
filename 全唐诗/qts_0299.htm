<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百九十九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百九十九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷299_1 </em></strong></font><font
face="黑体" color="#800080"> </font><font size="4" color="#800080" face="宋体">【送人游塞】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">初晴天堕丝，晚色上春枝。城下路分处，边头人去时。<BR>
</font></big>
<font color="#400080">停车数行日，劝酒问回期。亦是茫茫客，还从此别离。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_2 </em></strong></font><font
face="黑体" color="#800080"> </font><font size="4" color="#800080" face="宋体">【塞上逢故人】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">百战一身在，相逢白发生。何时得乡信，每日算归程。<BR>
</font></big>
<font color="#400080">走马登寒垄，驱羊入废城。羌笳三两曲，人醉海西营。
<P><big><font size="3" face="黑体" color="#000080"><strong><em>&nbsp;&nbsp; 卷299_3 </em></strong></font><font
face="黑体" color="#800080"> </font><font size="4" color="#800080" face="宋体">【南中】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">天南多鸟声，州县半无城。野市依蛮姓，山村逐水名。<BR>
</font></big>
<font color="#400080">瘴烟沙上起，阴火雨中生。独有求珠客，年年入海行。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_4 </em></strong></font><font
face="黑体" color="#800080"> </font><font size="4" color="#800080" face="宋体">【汴路水驿】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">晚泊水边驿，柳塘初起风。蛙鸣蒲叶下，鱼入稻花中。<BR>
</font></big>
<font color="#400080">去舍已云远，问程犹向东。近来多怨别，不与少年同。<br>
<P><big><font size="3" face="黑体" color="#000080"><strong><em>&nbsp;&nbsp; 卷299_5 </em></strong></font><font
face="黑体" color="#800080"> </font><font size="4" color="#800080" face="宋体">【淮南使回留别窦侍御】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">恋恋春恨结，绵绵淮草深。病身愁至夜，远道畏逢阴。<BR>
</font></big>
<font color="#400080">忽逐酒杯会，暂同风景心。从今一分散，还是晓枝禽。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_6 </em></strong></font><font
face="黑体" color="#800080"> </font><font size="4" color="#800080" face="宋体">【汴路即事】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">千里河烟直，青槐夹岸长。天涯同此路，人语各殊方。<BR>
</font></big>
<font color="#400080">草市迎江货，津桥税海商。回看故宫柳，憔悴不成行。
<P><big><font size="3" face="黑体" color="#000080"><strong><em>&nbsp;&nbsp; 卷299_7 </em></strong></font><font
face="黑体" color="#800080"> </font><font size="4" color="#800080" face="宋体">【山居】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">屋在瀑泉西，茅檐下有溪。闭门留野鹿，分食养山鸡。<BR>
</font></big>
<font color="#400080">桂熟长收子，兰生不作畦。初开洞中路，深处转松梯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_8 </em></strong></font><font
face="黑体" color="#800080"> </font><font size="4" color="#800080" face="宋体">【醉后忆山中故人（一作故人山中）】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">花开草复秋，云水自悠悠。因醉暂无事，在山难免愁。<BR>
</font></big>
<font color="#400080">遇晴须看月，斗健且登楼。暗想山中伴，如今尽白头。<br>
<P><big><font size="3" face="黑体" color="#000080"><strong><em>&nbsp;&nbsp; 卷299_9 </em></strong></font><font
face="黑体" color="#800080"> </font><font size="4" color="#800080" face="宋体">【送流人】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">见说长沙去，无亲亦共愁。阴云鬼门夜，寒雨瘴江秋。<BR>
</font></big>
<font color="#400080">水国山魈引，蛮乡洞主留。渐看归处远，垂白住炎州。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_10 </em></strong></font><font
face="黑体" color="#800080"> </font><font size="4" color="#800080" face="宋体">【贫居】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">眼底贫家计，多时总莫嫌。蠹生腾药纸，字暗换书签。<BR>
</font></big>
<font color="#400080">避雨拾黄叶，遮风下黑帘。近来身不健，时就六壬占。
<P><big><font size="3" face="黑体" color="#000080"><strong><em>&nbsp;&nbsp; 卷299_11 </em></strong></font><font
face="黑体" color="#800080"> </font><font size="4" color="#800080" face="宋体">【过赵居士拟置草堂处所】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">休师竹林北，空可两三间。虽爱独居好，终来相伴闲。<BR>
</font></big>
<font color="#400080">犹嫌近前树，为碍看南山。的有深耕处，春初须早还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_12 </em></strong></font><font
face="黑体" color="#800080"> </font><font size="4" color="#800080" face="宋体">【新开望山处】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">新开望山处，今朝减病眠。应移千里道，犹自数峰偏。<BR>
</font></big>
<font color="#400080">故欲遮春巷，还来绕暮天。老夫行步弱，免到寺门前。<br>
<P><big><font size="3" face="黑体" color="#000080"><strong><em>&nbsp;&nbsp; 卷299_13 </em></strong></font><font
face="黑体" color="#800080"> </font><font size="4" color="#800080" face="宋体">【题东华观】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">路尽烟水外，院门题上清。鹤雏灵解语，琼叶软无声。<BR>
</font></big>
<font color="#400080">白发道心熟，黄衣仙骨轻。寂寥虚境里，何处觅长生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_14 </em></strong></font><font
face="黑体" color="#800080"> </font><font size="4" color="#800080" face="宋体">【饭僧】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">别屋炊香饭，薰辛不入家。温泉调葛面，净手摘藤花。<BR>
</font></big>
<font color="#400080">蒲除青叶，芹齑带紫芽。愿师常伴食，消气有姜茶。
<P><big><font size="3" face="黑体" color="#000080"><strong><em>&nbsp;&nbsp; 卷299_15 </em></strong></font><font
face="黑体" color="#800080"> </font><font size="4" color="#800080" face="宋体">【照镜】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">忽自见憔悴，壮年人亦疑。发缘多病落，力为不行衰。<BR>
</font></big>
<font color="#400080">暖手揉双目，看图引四肢。老来真爱道，所恨觉还迟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_16 </em></strong></font><font
face="黑体" color="#800080"> </font><font size="4" color="#800080" face="宋体">【归昭应留别城中】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">喜得近京城，官卑意亦荣。并床欢未定，离室思还生。<BR>
</font></big>
<font color="#400080">计拙偷闲住，经过买日行。如无自来分，一驿是遥程。<br>
<P><big><font size="3" face="黑体" color="#000080"><strong><em>&nbsp;&nbsp; 卷299_17 </em></strong></font><font
face="黑体" color="#800080"> </font><font size="4" color="#800080" face="宋体">【答寄芙蓉冠子】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">一学芙蓉叶，初开映水幽。虽经小儿手，不称老夫头。<BR>
</font></big>
<font color="#400080">枕上眠常戴，风前醉恐柔。明年有闺阁，此样必难求。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_18 </em></strong></font><font
face="黑体" color="#800080"> </font><font size="4" color="#800080" face="宋体">【长安春游】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">骑马傍闲坊，新衣著雨香。桃花红粉醉，柳树白云狂。<BR>
</font></big>
<font color="#400080">不觉愁春去，何曾得日长。牡丹相次发，城里又须忙。
<P><big><font size="3" face="黑体" color="#000080"><strong><em>&nbsp;&nbsp; 卷299_19 </em></strong></font><font
face="黑体" color="#800080"> </font><font size="4" color="#800080" face="宋体">【冬夜感怀】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">晚年恩爱少，耳目静于僧。竟夜不闻语，空房唯有灯。<BR>
</font></big>
<font color="#400080">气嘘寒被湿，霜入破窗凝。断得人间事，长如此亦能。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_20 </em></strong></font><font
face="黑体" color="#800080"> </font><font size="4" color="#800080" face="宋体">【初到昭应呈同僚】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">白发初为吏，有惭年少郎。自知身上拙，不称世间忙。<BR>
</font></big>
<font color="#400080">秋雨悬墙绿，暮山宫树黄。同官若容许，长借老僧房。<br>
<P><big><font size="3" face="黑体" color="#000080"><strong><em>&nbsp;&nbsp; 卷299_21 </em></strong></font><font
face="黑体" color="#800080"> </font><font size="4" color="#800080" face="宋体">【县丞厅即事】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">宫殿半山上，人家高下居。古厅眠受魇，老吏语多虚。<BR>
</font></big>
<font color="#400080">雨水洗荒竹，溪沙填废渠。圣朝收外府，皆自九天除。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_22 </em></strong></font><font
face="黑体" color="#800080"> </font><font size="4" color="#800080" face="宋体">【闲居即事】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">老病贪光景，寻常不下帘。妻愁耽酒僻，人怪考诗严。<BR>
</font></big>
<font color="#400080">小婢偷红纸，娇儿弄白髯。有时看旧卷，未免意中嫌。
<P><big><font size="3" face="黑体" color="#000080"><strong><em>&nbsp;&nbsp; 卷299_23 </em></strong></font><font
face="黑体" color="#800080"> </font><font size="4" color="#800080" face="宋体">【林居】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">荒林四面通，门在野田中。顽仆长如客，贫居未胜蓬。<BR>
</font></big>
<font color="#400080">旧绵衣不暖，新草屋多风。唯去山南近，闲亲贩药翁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_24 </em></strong></font><font
face="黑体" color="#800080"> </font><font size="4" color="#800080" face="宋体">【原上新居十三首】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">新占原头地，本无山可归。荒藤生叶晚，老杏著花稀。<BR>
</font></big>
<font color="#400080">厨舍近泥灶，家人初饱薇。弟兄今四散，何日更相依。<br>
<font color="#400080">一家榆柳新，四面远无邻。人少愁闻病，庄孤幸得贫。<BR>
</font></big>
<font color="#400080">耕牛长愿饱，樵仆每怜勤。终日忧衣食，何由脱此身。<BR>
<font color="#400080">长安无旧识，百里是天涯。寂寞思逢客，荒凉喜见花。<BR>
</font></big>
<font color="#400080">访僧求贱药，将马中豪家。乍得新蔬菜，朝盘忽觉奢。<br>
<font color="#400080">鸡鸣村舍遥，花发亦萧条。野竹初生笋，溪田未得苗。<BR>
</font></big>
<font color="#400080">家贫僮仆瘦，春冷菜蔬焦。甘分长如此，无名在圣朝。<BR>
<font color="#400080">春来梨枣尽，啼哭小儿饥。邻富鸡常去，庄贫客渐稀。<BR>
</font></big>
<font color="#400080">借牛耕地晚，卖树纳钱迟。墙下当官路，依山补竹篱。<br>
<font color="#400080">自扫一间房，唯铺独卧床。野羹溪菜滑，山纸水苔香。<BR>
</font></big>
<font color="#400080">陈药初和白，新经未入黄。近来心力少，休读养生方。<BR>
<font color="#400080">拟作读经人，空房置净巾。锁茶藤箧密，曝药竹床新。<BR>
</font></big>
<font color="#400080">老病应随业，因缘不离身。焚香向居士，无计出诸尘。<br>
<font color="#400080">移家近住村，贫苦自安存。细问梨果植，远求花药根。<BR>
</font></big>
<font color="#400080">倩人开废井，趁犊入新园。长爱当山立，黄昏不闭门。<BR>
<font color="#400080">和暖绕林行，新贫足喜声。扫渠忧竹旱，浇地引兰生。<BR>
</font></big>
<font color="#400080">山客凭栽树，家僮使入城。门前粉壁上，书著县官名。<br>
<font color="#400080">住处钟鼓外，免争当路桥。身闲时却困，儿病可来娇。<BR>
</font></big>
<font color="#400080">鸡睡日阳暖，蜂狂花艳烧。长安足门户，叠叠看登朝。<BR>
<font color="#400080">近来年纪到，世事总无心。古碣凭人拓，闲诗任客吟。<BR>
</font></big>
<font color="#400080">送经还野苑，移石入幽林。谷口春风恶，梨花盖地深。<br>
<font color="#400080">懒更学诸馀，林中扫地居。腻衣穿不洗，白发短慵梳。<BR>
</font></big>
<font color="#400080">苦相常多泪，劳生自悟虚。闲行人事绝，亲故亦无书。<BR>
<font color="#400080">住处去山近，傍园麋鹿行。野桑穿井长，荒竹过墙生。<BR>
</font></big>
<font color="#400080">新识邻里面，未谙村社情。石田无力及，贱赁与人耕。<br>
<P><big><font size="3" face="黑体" color="#000080"><strong><em>&nbsp;&nbsp; 卷299_25 </em></strong></font><font
face="黑体" color="#800080"> </font><font size="4" color="#800080" face="宋体">【送李评事使蜀】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">劝酒不依巡，明朝万里人。转江云栈细，近驿板桥新。<BR>
</font></big>
<font color="#400080">石冷啼猿影，松昏戏鹿尘。少年为客好，况是益州春。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_26 </em></strong></font><font
face="黑体" color="#800080"> </font><font size="4" color="#800080" face="宋体">【新修道居】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">世间无所入，学道处新成。两面有山色，六时闻磬声。<BR>
</font></big>
<font color="#400080">闲加经遍数，老爱字分明。若得离烦恼，焚香过一生。
<P><big><font size="3" face="黑体" color="#000080"><strong><em>&nbsp;&nbsp; 卷299_27 </em></strong></font><font
face="黑体" color="#800080"> </font><font size="4" color="#800080" face="宋体">【赠洪誓师】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">老僧真古画，闲坐语中听。识病方书圣，谙山草木灵。<BR>
</font></big>
<font color="#400080">人来多施药，愿满不持经。相伴寻溪竹，秋苔袜履青。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_28 </em></strong></font><font
face="黑体" color="#800080"> </font><font size="4" color="#800080" face="宋体">【题法云禅院僧】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">不剃头多日，禅来白发长。合村迎住寺，同学乞修房。<BR>
</font></big>
<font color="#400080">觉少持经力，忧无养病粮。上山犹得在，自解衲衣裳。<br>
<P><big><font size="3" face="黑体" color="#000080"><strong><em>&nbsp;&nbsp; 卷299_29 </em></strong></font><font
face="黑体" color="#800080"> </font><font size="4" color="#800080" face="宋体">【赠溪翁】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">溪田借四邻，不省解忧身。看日和仙药，书符救病人。<BR>
</font></big>
<font color="#400080">伴僧斋过夏，中酒卧经旬。应得丹砂力，春来黑发新。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_30 </em></strong></font><font
face="黑体" color="#800080"> </font><font size="4" color="#800080" face="宋体">【谢李续主簿】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">馆舍幸相近，因风及病身。一官虽隔水，四韵是同人。<BR>
</font></big>
<font color="#400080">衰卧朦胧晓，贫居冷落春。少年无不好，莫恨满头尘。
<P><big><font size="3" face="黑体" color="#000080"><strong><em>&nbsp;&nbsp; 卷299_31 </em></strong></font><font
face="黑体" color="#800080"> </font><font size="4" color="#800080" face="宋体">【寒食（一作张籍诗）】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">田舍清明日，家家出火迟。白衫眠古巷，红索搭高枝。<BR>
</font></big>
<font color="#400080">纱带生难结，铜钗重欲垂。斩新衣踏尽，还似去年时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_32 </em></strong></font><font
face="黑体" color="#800080"> </font><font size="4" color="#800080" face="宋体">【贻小尼师】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">新剃青头发，生来未扫眉。身轻礼拜稳，心慢记经迟。<BR>
</font></big>
<font color="#400080">唤起犹侵晓，催斋已过时。春晴阶下立，私地弄花枝。<br>
<P><big><font size="3" face="黑体" color="#000080"><strong><em>&nbsp;&nbsp; 卷299_33 </em></strong></font><font
face="黑体" color="#800080"> </font><font size="4" color="#800080" face="宋体">【惜欢】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">当欢须且欢，过后买应难。岁去停灯守，花开把火看。<BR>
</font></big>
<font color="#400080">狂来欺酒浅，愁尽觉天宽。次第头皆白，齐年人已残。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_34 </em></strong></font><font
face="黑体" color="#800080"> </font><font size="4" color="#800080" face="宋体">【山中惜花】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">忽看花渐稀，罪过酒醒时。寻觅风来处，惊张夜落时。<BR>
</font></big>
<font color="#400080">游丝缠故蕊，宿夜守空枝。开取当轩地，年年树底期。
<P><big><font size="3" face="黑体" color="#000080"><strong><em>&nbsp;&nbsp; 卷299_35 </em></strong></font><font
face="黑体" color="#800080"> </font><font size="4" color="#800080" face="宋体">【和武门下伤韦令孔雀】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">孤号秋阁阴，韦令在时禽。觅伴海山黑，思乡橘柚深。<BR>
</font></big>
<font color="#400080">举头闻旧曲，顾尾惜残金。憔悴不飞去，重君池上心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_36 </em></strong></font><font
face="黑体" color="#800080"> </font><font size="4" color="#800080" face="宋体">【题所赁宅牡丹花】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">赁宅得花饶，初开恐是妖。粉光深紫腻，肉色退红娇。<BR>
</font></big>
<font color="#400080">且愿风留著，惟愁日炙鳌？闪零落蕊，收取作香烧。<br>
<P><big><font size="3" face="黑体" color="#000080"><strong><em>&nbsp;&nbsp; 卷299_37 </em></strong></font><font
face="黑体" color="#800080"> </font><font size="4" color="#800080" face="宋体">【隐者居】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">山人住处高，看日上蟠桃。雪缕青山脉，云生白鹤毛。<BR>
</font></big>
<font color="#400080">朱书护身咒，水e断邪刀。何物中长食，胡麻慢火熬。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_38 </em></strong></font><font
face="黑体" color="#800080"> </font><font size="4" color="#800080" face="宋体">【昭应官舍】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">绕厅春草合，知道县家闲。行见雨遮院，卧看人上山。<BR>
</font></big>
<font color="#400080">避风新浴后，请假未醒间。朝客轻卑吏，从他不往还。
<P><big><font size="3" face="黑体" color="#000080"><strong><em>&nbsp;&nbsp; 卷299_39 </em></strong></font><font
face="黑体" color="#800080"> </font><font size="4" color="#800080" face="宋体">【送严大夫赴桂州】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">岭头分界候，一半属湘潭。水驿门旗出，山恋洞主参。<BR>
</font></big>
<font color="#400080">辟邪犀角重，解酒荔枝甘。莫叹京华远，安南更有南。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_40 </em></strong></font><font
face="黑体" color="#800080"> </font><font size="4" color="#800080" face="宋体">【望行人】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">自从江树秋，日日望江楼。梦见离珠浦，书来在桂州。<BR>
</font></big>
<font color="#400080">不同鱼比目，终恨水分流。久不开明镜，多应是白头。<br>
<P><big><font size="3" face="黑体" color="#000080"><strong><em>&nbsp;&nbsp; 卷299_41 </em></strong></font><font
face="黑体" color="#800080"> </font><font size="4" color="#800080" face="宋体">【塞上】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">漫漫复凄凄，黄沙暮渐迷。人当故乡立，马过旧营嘶。<BR>
</font></big>
<font color="#400080">断雁逢冰碛，回军占雪溪。夜来山下哭，应是送降奚。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_42 </em></strong></font><font
face="黑体" color="#800080"> </font><font size="4" color="#800080" face="宋体">【杜中丞书院新移小竹】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">此地本无竹，远从山寺移。经年求养法，隔日记浇时。<BR>
</font></big>
<font color="#400080">嫩绿卷新叶，残黄收故枝。色经寒不动，声与静相宜。<BR>
</font></big>
<font color="#400080">爱护出常数，稀稠看自知。贫来缘未有，客散独行迟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷299_43 </em></strong></font><font
face="黑体" color="#800080"> </font><font size="4" color="#800080" face="宋体">【同于汝锡赏白牡丹】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">晓日花初吐，春寒白未凝。月光裁不得，苏合点难胜。<BR>
</font></big>
<font color="#400080">柔腻于云叶，新鲜掩鹤膺。统心黄倒晕，侧茎紫重棱。<BR>
</font></big>
<font color="#400080">乍敛看如睡，初开问欲应。并香幽蕙死，比艳美人憎。<BR>
</font></big>
<font color="#400080">价数千金贵，形相两眼疼。自知颜色好，愁被彩光凌。<br>
<P><big><font size="3" face="黑体" color="#000080"><strong><em>&nbsp;&nbsp; 卷299_44 </em></strong></font><font
face="黑体" color="#800080"> </font><font size="4" color="#800080" face="宋体">【送吴郎中赴忠州】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">西台复南省，清白上天知。家每因穷散，官多为直移。<BR>
</font></big>
<font color="#400080">遥边过驿近，买药出城迟。朝野凭人别，亲情伴酒悲。<BR>
</font></big>
<font color="#400080">故园愁去后，白发想回时。何处忠州界，山头卓望旗。<br>
<P><big><font size="3" face="黑体" color="#000080"><strong><em>&nbsp;&nbsp; 卷299_45 </em></strong></font><font
face="黑体" color="#800080"> </font><font size="4" color="#800080" face="宋体">【照镜】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">终日自缠绕，此身无适缘。万愁生旅夜，百病凑衰年。<BR>
</font></big>
<font color="#400080">少睡憎明屋，慵行待暖天。痒头梳有虱，风耳炙闻蝉。<BR>
</font></big>
<font color="#400080">摇白方多错，回金法不全。家贫何所恋，时在老僧边。<br>
<P><big><font size="3" face="黑体" color="#000080"><strong><em>&nbsp;&nbsp; 卷299_46 </em></strong></font><font
face="黑体" color="#800080"> </font><font size="4" color="#800080" face="宋体">【秋日送杜虔州】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">忆得宿新宅，别来馀蕙香。初闻守郡远，一日卧空床。<BR>
</font></big>
<font color="#400080">野驿烟火湿，路人消息狂。山楼添鼓角，村栅立旗枪。<BR>
</font></big>
<font color="#400080">晚渚露荷败，早衙风桂凉。谢家章句出，江月少辉光。<br>
<P><big><font size="3" face="黑体" color="#000080"><strong><em>&nbsp;&nbsp; 卷299_47 </em></strong></font><font
face="黑体" color="#800080"> </font><font size="4" color="#800080" face="宋体">【送郑权尚书南海】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">七郡双旌贵，人皆不忆回。戍头龙脑铺，关口象牙堆。<BR>
</font></big>
<font color="#400080">敕设薰炉出，蛮辞咒节开。市喧山贼破，金贱海船来。<BR>
</font></big>
<font color="#400080">白奂壹抑，红蕉处处栽。已将身报国，莫起望乡台。<br>
<P><big><font size="3" face="黑体" color="#000080"><strong><em>&nbsp;&nbsp; 卷299_48 </em></strong></font><font
face="黑体" color="#800080"> </font><font size="4" color="#800080" face="宋体">【题别遗爱草堂兼呈李十使君（李十亦尝隐庐山白鹿洞）】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">曾住炉峰下，书堂对药台。斩新萝径合，依旧竹窗开。<BR>
</font></big>
<font color="#400080">砌水亲看决，池荷手自栽。五年方暂至，一宿又须回。<BR>
</font></big>
<font color="#400080">纵未长归得，犹胜不到来。君家白鹿洞，闻道亦生苔。<br>
<P><big><font size="3" face="黑体" color="#000080"><strong><em>&nbsp;&nbsp; 卷299_49 </em></strong></font><font
face="黑体" color="#800080"> </font><font size="4" color="#800080" face="宋体">【赏牡丹】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">此花名价别，开艳益皇都。香遍苓菱死，红烧踯躅枯。<BR>
</font></big>
<font color="#400080">软光笼细脉，妖色暖鲜肤。满蕊攒黄粉，含棱缕绛苏。<BR>
</font></big>
<font color="#400080">好和薰御服，堪画入宫图。晚态愁新妇，残妆望病夫。<BR>
</font></big>
<font color="#400080">教人知个数，留客赏斯须。一夜轻风起，千金买亦无。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
