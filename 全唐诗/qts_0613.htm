<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百一十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百一十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷613_1 </em></strong></font><font
face="黑体" color="#800080"> </font><font size="4" color="#800080" face="宋体">【过云居院玄福上人旧居】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">重到云居独悄然，隔窗窥影尚疑禅。不逢野老来听法，<BR>
</font></big>
<font color="#400080">犹见邻僧为引泉。龛上已生新石耳，壁间空带旧茶烟。<BR>
</font></big>
<font color="#400080">南宗弟子时时到，泣把山花奠几筵。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_2 </em></strong></font><font
face="黑体" color="#800080"> </font><font size="4" color="#800080" face="宋体">【陪江西裴公游襄州延庆寺】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">丹霄路上歇征轮，胜地偷闲一日身。不署前驱惊野鸟，<BR>
</font></big>
<font color="#400080">唯将后乘载诗人。岩边候吏云遮却，竹下朝衣露滴新。<BR>
</font></big>
<font color="#400080">更向碧山深处问，不妨犹有草茅臣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_3 </em></strong></font><font
face="黑体" color="#800080"> </font><font size="4" color="#800080" face="宋体">【西塞山泊渔家】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">白纶巾下发如丝，静倚枫根坐钓矶。中妇桑村挑叶去，<BR>
</font></big>
<font color="#400080">小儿沙市买蓑归。雨来莼菜流船滑，春后鲈鱼坠钓肥。<BR>
</font></big>
<font color="#400080">西塞山前终日客，隔波相羡尽依依。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_4 </em></strong></font><font
face="黑体" color="#800080"> </font><font size="4" color="#800080" face="宋体">【襄州春游】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">信马腾腾触处行，春风相引与诗情。等闲遇事成歌咏，<BR>
</font></big>
<font color="#400080">取次冲筵隐姓名。映柳认人多错误，透花窥鸟最分明。<BR>
</font></big>
<font color="#400080">岑牟单绞何曾著，莫道猖狂似祢衡。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_5 </em></strong></font><font
face="黑体" color="#800080"> </font><font size="4" color="#800080" face="宋体">【送从弟皮崇归复州】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">羡尔优游正少年，竟陵烟月似吴天。车螯近岸无妨取，<BR>
</font></big>
<font color="#400080">舴艋随风不费牵。处处路傍千顷稻，家家门外一渠莲。<BR>
</font></big>
<font color="#400080">殷勤莫笑襄阳住，为爱南溪缩项鳊。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_6 </em></strong></font><font
face="黑体" color="#800080"> </font><font size="4" color="#800080" face="宋体">【题潼关兰若】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">潼津罢警有招提，近百年无战马嘶。壮士不言三尺剑，<BR>
</font></big>
<font color="#400080">谋臣休道一丸泥。昔时驰道洪波上，今日宸居紫气西。<BR>
</font></big>
<font color="#400080">关吏不劳重借问，弃]生拟入耶溪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_7 </em></strong></font><font
face="黑体" color="#800080"> </font><font size="4" color="#800080" face="宋体">【襄阳闲居与友生夜会】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">习隐悠悠世不知，林园幽事递相期。旧丝再上琴调晚，<BR>
</font></big>
<font color="#400080">坏叶重烧酒暖迟。三径引时寒步月，四邻偷得夜吟诗。<BR>
</font></big>
<font color="#400080">草玄寂淡无人爱，不遇刘歆更语谁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_8 </em></strong></font><font
face="黑体" color="#800080"> </font><font size="4" color="#800080" face="宋体">【习池晨起】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">清曙萧森载酒来，凉风相引绕亭台。数声翡翠背人去，<BR>
</font></big>
<font color="#400080">一番芙蓉含日开。茭叶深深埋钓艇，鱼儿漾漾逐流杯。<BR>
</font></big>
<font color="#400080">竹屏风下登山屐，十宿高阳忘却回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_9 </em></strong></font><font
face="黑体" color="#800080"> </font><font size="4" color="#800080" face="宋体">【秋晚自洞庭湖别业寄穆秀才】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">破村寥落过重阳，独自撄宁葺草房。风莺旖度曰灰叮<BR>
</font></big>
<font color="#400080">雨淋黄菊不成香。野猿偷栗重窥户，落雁疑人更绕塘。<BR>
</font></big>
<font color="#400080">他日若修耆旧传，为予添取此书堂。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_10 </em></strong></font><font
face="黑体" color="#800080"> </font><font size="4" color="#800080" face="宋体">【华山李炼师所居】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">麻姑古貌上仙才，谪向莲峰管玉台。瑞气染衣金液启，<BR>
</font></big>
<font color="#400080">香烟映面紫文开。孤云尽日方离洞，双鹤移时只有苔。<BR>
</font></big>
<font color="#400080">深夜寂寥存想歇，月天时下草堂来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_11 </em></strong></font><font
face="黑体" color="#800080"> </font><font size="4" color="#800080" face="宋体">【宏词下第感恩献兵部侍郎】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">分明仙籍列清虚，自是还丹九转疏。画虎已成翻类狗，<BR>
</font></big>
<font color="#400080">登龙才变即为鱼。空惭季布千金诺，但负刘弘一纸书。<BR>
</font></big>
<font color="#400080">犹有报恩方寸在，不知通塞竟何如。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_12 </em></strong></font><font
face="黑体" color="#800080"> </font><font size="4" color="#800080" face="宋体">【襄州汉阳王故宅】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">碑字依稀庙已荒，犹闻耆旧忆贤王。园林一半为他主，<BR>
</font></big>
<font color="#400080">山水虚言是故乡。戟户野蒿生翠瓦，舞楼栖鸽污雕梁。<BR>
</font></big>
<font color="#400080">柱天功业缘何事，不得终身似霍光。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_13 </em></strong></font><font
face="黑体" color="#800080"> </font><font size="4" color="#800080" face="宋体">【伤卢献秀才（献有《愍征赋》一卷，人为作注）】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">愍征新价欲凌空，一首堪欺左太冲。只为白衣声过重，<BR>
</font></big>
<font color="#400080">且非青汉路难通。贵侯待写过门下，词客偷名入卷中。<BR>
</font></big>
<font color="#400080">手弄桂枝嫌不折，直教身殁负春风。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_14 </em></strong></font><font
face="黑体" color="#800080"> </font><font size="4" color="#800080" face="宋体">【南阳】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">昆阳王气已萧疏，依旧山河捧帝居。废路塌平残瓦砾，<BR>
</font></big>
<font color="#400080">破坟耕出烂图书。绿莎满县年荒后，白鸟盈溪雨霁初。<BR>
</font></big>
<font color="#400080">二百年来霸王业，可知今日是丘墟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_15 </em></strong></font><font
face="黑体" color="#800080"> </font><font size="4" color="#800080" face="宋体">【秋晚访李处士所居】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">门前襄水碧潺潺，静钓归来不掩关。书阁鼠穿厨簏破，<BR>
</font></big>
<font color="#400080">竹园霜后桔槔闲。儿童不许惊幽鸟，药草须教上假山。<BR>
</font></big>
<font color="#400080">莫为爱诗偏念我，访君多得醉中还。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_16 </em></strong></font><font
face="黑体" color="#800080"> </font><font size="4" color="#800080" face="宋体">【李处士郊居】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">石衣如发小溪清，溪上柴门架树成。园里水流浇竹响，<BR>
</font></big>
<font color="#400080">窗中人静下棋声。几多狎鸟皆谙性，无限幽花未得名。<BR>
</font></big>
<font color="#400080">满引红螺诗一首，刘桢失却病心情。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_17 </em></strong></font><font
face="黑体" color="#800080"> </font><font size="4" color="#800080" face="宋体">【送令狐补阙归朝】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">文如日月气如虹，举国重生正始风。且愿仲山居左掖，<BR>
</font></big>
<font color="#400080">只忧徐邈入南宫。朝衣正在天香里，谏草应焚禁漏中。<BR>
</font></big>
<font color="#400080">为说明年今日事，晋廷新拜黑头公。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_18 </em></strong></font><font
face="黑体" color="#800080"> </font><font size="4" color="#800080" face="宋体">【洛中寒食二首】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">千门万户掩斜晖，绣医鹣瓮砦垂椤；骶贤跛锶缃醯兀<BR>
</font></big>
<font color="#400080">斗鸡公子似花衣。嵩云静对行台起，洛鸟闲穿上苑飞。<BR>
</font></big>
<font color="#400080">唯有路傍无意者，献书未纳问淮肥。<br><BR>
<font color="#400080">远近垂杨映钿车，天津桥影压神霞。弄春公子正回首，<BR>
</font></big>
<font color="#400080">趁节行人不到家。洛水万年云母竹，汉陵千载野棠花。<BR>
</font></big>
<font color="#400080">欲知豪贵堪愁处，请看邙山晚照斜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_19 </em></strong></font><font
face="黑体" color="#800080"> </font><font size="4" color="#800080" face="宋体">【登第后寒食杏园有宴，因寄录事宋垂文同年】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">雨洗清明万象鲜，满城车马簇红筵。恩荣虽得陪高会，<BR>
</font></big>
<font color="#400080">科禁惟忧犯列仙。当醉不知开火日，正贫那似看花年。<BR>
</font></big>
<font color="#400080">纵来恐被青娥笑，未纳春风一宴钱。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_20 </em></strong></font><font
face="黑体" color="#800080"> </font><font size="4" color="#800080" face="宋体">【陈先辈故居】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">杉桂交阴一里馀，逢人浑似洞天居。千株橘树唯沽酒，<BR>
</font></big>
<font color="#400080">十顷莲塘不买鱼。藜杖闲来侵径竹，角巾端坐满楼书。<BR>
</font></big>
<font color="#400080">襄阳无限烟霞地，难觅幽奇似此殊。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_21 </em></strong></font><font
face="黑体" color="#800080"> </font><font size="4" color="#800080" face="宋体">【奉和鲁望寒夜访寂上人次韵】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">院寒青霭正沈沈，霜栈干鸣入古林。数叶贝书松火暗，<BR>
</font></big>
<font color="#400080">一声金磬桧烟深。陶潜见社无妨醉，殷浩谭经不废吟。<BR>
</font></big>
<font color="#400080">何事欲攀尘外契，除君皆有利名心。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_22 </em></strong></font><font
face="黑体" color="#800080"> </font><font size="4" color="#800080" face="宋体">【江南道中怀茅山广文南阳博士三首】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">寒岚依约认华阳，遥想高人卧草堂。半日始斋青<a href="../BZK/z53.jpg"target="_blank">z3</a>饭，<br>
</font></big>
<font color="#400080">移时空印白檀香。鹤雏入夜归云屋，乳管逢春落石床。<BR>
</font></big>
<font color="#400080">谁道夫君无伴侣，不离窗下见羲皇。<br><BR>
<font color="#400080">住在华阳第八天，望君唯欲结良缘。堂扃洞里千秋燕，<BR>
</font></big>
<font color="#400080">厨盖岩根数斗泉。坛上古松疑度世，观中幽鸟恐成仙。<BR>
</font></big>
<font color="#400080">不知何事迎新岁，乌纳裘中一觉眠。<BR>
<font color="#400080">五色香烟惹内文，石饴初熟酒初醺。将开丹灶那防鹤，<BR>
</font></big>
<font color="#400080">欲算棋图却望云。海气平生当洞见，瀑冰初坼隔山闻。<BR>
</font></big>
<font color="#400080">如何世外无交者，一卧金坛只有君。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_43 </em></strong></font><font
face="黑体" color="#800080"> </font><font size="4" color="#800080" face="宋体">【奉和鲁望早春雪中作吴体见寄】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">威仰噤死不敢语，琼花云魄清珊珊。溪光冷射触\，<BR>
</font></big>
<font color="#400080">柳带冻脆攒栏杆。竹根乍烧玉节快，酒面新泼金膏寒。<BR>
</font></big>
<font color="#400080">全吴缥瓦十万户，惟君与我如袁安。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_44 </em></strong></font><font
face="黑体" color="#800080"> </font><font size="4" color="#800080" face="宋体">【吴中言情寄鲁望】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">古来伧父爱吴乡，一上胥台不可忘。爱酒有情如手足，<BR>
</font></big>
<font color="#400080">除诗无计似膏肓。宴时不辍琅书味，斋日难判玉香。<BR>
</font></big>
<font color="#400080">为说松江堪老处，满船烟月湿莎裳。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_45 </em></strong></font><font
face="黑体" color="#800080"> </font><font size="4" color="#800080" face="宋体">【行次野梅】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">茑拂萝捎一树梅，玉妃无侣独裴回。好临王母瑶池发，<BR>
</font></big>
<font color="#400080">合傍萧家粉水开。共月已为迷眼伴，与春先作断肠媒。<BR>
</font></big>
<font color="#400080">不堪便向多情道，万片霜华雨损来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_46 </em></strong></font><font
face="黑体" color="#800080"> </font><font size="4" color="#800080" face="宋体">【扬州看辛夷花】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">腊前千朵亚芳丛，细腻偏胜素柰功。螓首不言披晓雪，<BR>
</font></big>
<font color="#400080">麝脐无主任春风。一枝拂地成瑶圃，数树参庭是蕊宫。<BR>
</font></big>
<font color="#400080">应为当时天女服，至今犹未放全红。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_47 </em></strong></font><font
face="黑体" color="#800080"> </font><font size="4" color="#800080" face="宋体">【暇日独处寄鲁望】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">幽慵不觉耗年光，犀柄金徽乱一床。野客共为赊酒计，<BR>
</font></big>
<font color="#400080">家人同作借书忙。园蔬预遣分僧料，廪粟先教算鹤粮。<BR>
</font></big>
<font color="#400080">无限高情好风月，不妨犹得事吾王。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_48 </em></strong></font><font
face="黑体" color="#800080"> </font><font size="4" color="#800080" face="宋体">【屣步访鲁望不遇】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">雪晴墟里竹欹斜，蜡屐徐吟到陆家。荒径扫稀堆柏子，<BR>
</font></big>
<font color="#400080">破扉开涩染苔花。壁闲定欲图双桧，厨静空如饭一麻。<BR>
</font></big>
<font color="#400080">拟受太玄今不遇，可怜遗恨似侯芭。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_49 </em></strong></font><font
face="黑体" color="#800080"> </font><font size="4" color="#800080" face="宋体">【开元寺客省早景即事】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">客省萧条柿叶红，楼台如画倚霜空。铜池数滴桂上雨，<BR>
</font></big>
<font color="#400080">金铎一声松杪风。鹤静时来珠像侧，鸽驯多在宝幡中。<BR>
</font></big>
<font color="#400080">如何尘外虚为契，不得支公此会同。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_50 </em></strong></font><font
face="黑体" color="#800080"> </font><font size="4" color="#800080" face="宋体">【奉和鲁望独夜有怀吴体见寄】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">病鹤带雾傍独屋，破巢含雪倾孤梧。濯足将加汉光腹，<BR>
</font></big>
<font color="#400080">抵掌欲捋梁武须。隐几清吟谁敢敌，枕琴高卧真堪图。<BR>
</font></big>
<font color="#400080">此时枉欠高散物，楠瘤作樽石作垆。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_51 </em></strong></font><font
face="黑体" color="#800080"> </font><font size="4" color="#800080" face="宋体">【病中有人惠海蟹转寄鲁望】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">绀甲青筐染衣，岛夷初寄北人时。离居定有石帆觉，<BR>
</font></big>
<font color="#400080">失伴唯应海月知。族类分明连琐gD，形容好个似蟛蜞。<BR>
</font></big>
<font color="#400080">病中无用霜螯处，寄与夫君左手持。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_52 </em></strong></font><font
face="黑体" color="#800080"> </font><font size="4" color="#800080" face="宋体">【病中美景颇阻追游因寄鲁望】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">瘿床闲卧昼迢迢，唯把真如慰寂寥。南国不须收薏苡，<BR>
</font></big>
<font color="#400080">百年终竟是芭蕉。药前美禄应难断，枕上芳辰岂易销。<BR>
</font></big>
<font color="#400080">看取病来多少日，早梅零落玉华焦。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_53 </em></strong></font><font
face="黑体" color="#800080"> </font><font size="4" color="#800080" face="宋体">【鲁望以花翁之什见招因次韵酬之】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">九十携锄伛偻翁，小园幽事尽能通。毖淘砸┪身计，<BR>
</font></big>
<font color="#400080">负水浇花是世功。婚嫁定期杉叶紫，盖藏应待桂枝红。<BR>
</font></big>
<font color="#400080">不知家道能多少，只在句芒一夜风。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_54 </em></strong></font><font
face="黑体" color="#800080"> </font><font size="4" color="#800080" face="宋体">【病中庭际海石榴花盛发，感而有寄】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">一夜春光绽绛囊，碧油枝上昼煌煌。风匀只似调红露，<BR>
</font></big>
<font color="#400080">日暖唯忧化赤霜。火齐满枝烧夜月，金津含蕊滴朝阳。<BR>
</font></big>
<font color="#400080">不知桂树知情否，无限同游阻陆郎。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_55 </em></strong></font><font
face="黑体" color="#800080"> </font><font size="4" color="#800080" face="宋体">【早春以橘子寄鲁望】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">个个和枝叶捧鲜，彩凝犹带洞庭烟。不为韩嫣金丸重，<BR>
</font></big>
<font color="#400080">直是周王玉果圆。剖似日魂初破后，弄如星髓未销前。<BR>
</font></big>
<font color="#400080">知君多病仍中圣，尽送寒苞向枕边。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_56 </em></strong></font><font
face="黑体" color="#800080"> </font><font size="4" color="#800080" face="宋体">【病中书情寄上崔谏议（时眼疾未平）】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">十日来来旷奉公，闭门无事忌春风。虫丝度日萦琴荐，<BR>
</font></big>
<font color="#400080">蛀粉经时落酒筒。马足歇从残漏外，鱼须抛在乱书中。<BR>
</font></big>
<font color="#400080">殷勤莫怪求医切，只为山樱欲放红。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_57 </em></strong></font><font
face="黑体" color="#800080"> </font><font size="4" color="#800080" face="宋体">【病孔雀】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">烟花虽媚思沈冥，犹自抬头护翠翎。强听紫箫如欲舞，<BR>
</font></big>
<font color="#400080">困眠红树似依屏。因思桂蠹伤肌骨，为忆松鹅损性灵。<BR>
</font></big>
<font color="#400080">尽日春风吹不起，钿毫金缕一星星。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_58 </em></strong></font><font
face="黑体" color="#800080"> </font><font size="4" color="#800080" face="宋体">【奉和鲁望上元日道室焚修】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">明真台上下仙官，玄藻初吟万籁寒。飙御有声时杳杳，<BR>
</font></big>
<font color="#400080">宝衣无影自珊珊。蕊书乞见斋心易，玉籍求添拜首难。<BR>
</font></big>
<font color="#400080">端简不知清景暮，灵芜香烬落金坛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_59 </em></strong></font><font
face="黑体" color="#800080"> </font><font size="4" color="#800080" face="宋体">【奉酬鲁望惜春见寄】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">十五日中春日好，可怜沉痼冷如灰。以前虽被愁将去，<BR>
</font></big>
<font color="#400080">向后须教醉领来。梅片尽飘轻粉靥，柳芽初吐烂金醅。<BR>
</font></big>
<font color="#400080">病中无限花番次，为约东风且住开。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_60 </em></strong></font><font
face="黑体" color="#800080"> </font><font size="4" color="#800080" face="宋体">【闻鲁望游颜家林园病中有寄】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">一夜韶姿著水光，谢家春草满池塘。细挑泉眼寻新脉，<BR>
</font></big>
<font color="#400080">轻把花枝嗅宿香。蝶欲试飞犹护粉，莺初学啭尚羞簧。<BR>
</font></big>
<font color="#400080">分明不得同君赏，尽日倾心羡索郎。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_61 </em></strong></font><font
face="黑体" color="#800080"> </font><font size="4" color="#800080" face="宋体">【奉和鲁望春雨即事次韵】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">织恨凝愁映鸟飞，半旬飘洒掩韶晖。山容洗得如烟瘦，<BR>
</font></big>
<font color="#400080">地脉流来似乳肥。野客正闲移竹远，幽人多病探花稀。<BR>
</font></big>
<font color="#400080">何年细湿华阳道，两乘巾车相并归。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_62 </em></strong></font><font
face="黑体" color="#800080"> </font><font size="4" color="#800080" face="宋体">【鲁望春日多寻野景日休抱疾杜门因有是寄】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">野侣相逢不待期，半缘幽事半缘诗。乌纱任岸穿筋竹，<BR>
</font></big>
<font color="#400080">白袷从披趁肉芝。数卷蠹书棋处展，几升菰米钓前炊。<BR>
</font></big>
<font color="#400080">病中不用君相忆，折取山樱寄一枝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_63 </em></strong></font><font
face="黑体" color="#800080"> </font><font size="4" color="#800080" face="宋体">【鲁望以躬掇野蔬兼示雅什，用以酬谢】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">杖`春烟暖向阳，烦君为我致盈筐。深挑乍见牛唇液，<BR>
</font></big>
<font color="#400080">细掐徐闻鼠耳香。紫甲采从泉脉畔，翠牙搜自石根傍。<BR>
</font></big>
<font color="#400080">雕胡饭熟bub软，不是高人不合尝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_64 </em></strong></font><font
face="黑体" color="#800080"> </font><font size="4" color="#800080" face="宋体">【卧病感春寄鲁望】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">乌皮几上困腾腾，玉柄清羸愧不能。昨夜眠时稀似鹤，<BR>
</font></big>
<font color="#400080">今朝餐数减于僧。药销美禄应夭折，医过芳辰定鬼憎。<BR>
</font></big>
<font color="#400080">任是雨多游未得，也须收在探花朋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_65 </em></strong></font><font
face="黑体" color="#800080"> </font><font size="4" color="#800080" face="宋体">【奉和鲁望徐方平后闻赦次韵】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">金鸡烟外上临轩，紫诰新垂作解恩。涿鹿未销初败血，<BR>
</font></big>
<font color="#400080">新安顿雪已坑魂。空林叶尽蝗来郡，腐骨花生战后村。<BR>
</font></big>
<font color="#400080">未遣蒲车问幽隐，共君应老抱桐孙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_66 </em></strong></font><font
face="黑体" color="#800080"> </font><font size="4" color="#800080" face="宋体">【奉酬鲁望见答鱼笺之什】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">轻如隐起腻如饴，除却鲛工解制稀。欲写恐成河伯诏，<BR>
</font></big>
<font color="#400080">试裁疑是水仙衣。毫端白獭脂犹湿，指下冰蚕子欲飞。<BR>
</font></big>
<font color="#400080">若用莫将闲处去，好题春思赠江妃。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_67 </em></strong></font><font
face="黑体" color="#800080"> </font><font size="4" color="#800080" face="宋体">【病后春思】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">连钱锦暗麝氛氲，荆思多才咏鄂君。孔雀钿寒窥沼见，<BR>
</font></big>
<font color="#400080">石榴红重堕阶闻。牢愁有度应如月，春梦无心只似云。<BR>
</font></big>
<font color="#400080">应笑病来惭满愿，花笺好作断肠文。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_68 </em></strong></font><font
face="黑体" color="#800080"> </font><font size="4" color="#800080" face="宋体">【偶成小酌招鲁望不至，以诗为解，因次韵酬之】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">醉侣相邀爱早阳，小筵催办不胜忙。冲深柳驻吴娃遥<BR>
</font></big>
<font color="#400080">倚短花排羯鼓床。金凤欲为莺引去，钿蝉疑被蝶勾将。<BR>
</font></big>
<font color="#400080">如何共是忘形者，不见渔阳掺一场。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_69 </em></strong></font><font
face="黑体" color="#800080"> </font><font size="4" color="#800080" face="宋体">【以纱巾寄鲁望因而有作】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">周家新样替三梁。裹发偏宜白面郎。掩敛乍疑裁黑雾，<BR>
</font></big>
<font color="#400080">轻明浑似戴玄霜。今朝定见看花昃，明日应闻漉酒香。<BR>
</font></big>
<font color="#400080">更有一般君未识，虎文巾在绛霄房。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_70 </em></strong></font><font
face="黑体" color="#800080"> </font><font size="4" color="#800080" face="宋体">【临顿宅将有归于之日鲁望以诗见贶，因抒怀酬之】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">共老林泉忍暂分，此生应不识回文。几枚竹笥送德曜，<BR>
</font></big>
<font color="#400080">一乘柴车迎少君。举案品多缘涧药，承家事少为G云。<BR>
</font></big>
<font color="#400080">居然自是幽人事，辄莫教他孙寿闻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_71 </em></strong></font><font
face="黑体" color="#800080"> </font><font size="4" color="#800080" face="宋体">【奉和鲁望谢惠巨鱼之半】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">钓公来信自松江，三尺春鱼拨剌霜。腹内旧钩苔染涩，<BR>
</font></big>
<font color="#400080">腮中新饵藻和香。冷鳞中断榆钱破，寒骨平分玉箸光。<BR>
</font></big>
<font color="#400080">何事贶君偏得所，只缘同是越航郎。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_72 </em></strong></font><font
face="黑体" color="#800080"> </font><font size="4" color="#800080" face="宋体">【馆娃宫怀古】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">艳骨已成兰麝土，宫墙依旧压层崖。弩台雨坏逢金镞，<BR>
</font></big>
<font color="#400080">香径泥销露玉钗。砚沼只留溪鸟浴，牙瓤招乓盎埋。<BR>
</font></big>
<font color="#400080">姑苏麋鹿真闲事，须为当时一怆怀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_73 </em></strong></font><font
face="黑体" color="#800080"> </font><font size="4" color="#800080" face="宋体">【以紫石砚寄鲁望兼酬见赠】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">样如金蹙小能轻，微润将融紫玉英。石墨一研为凤尾，<BR>
</font></big>
<font color="#400080">寒泉半勺是龙睛。骚人白芷伤心暗，狎客红筵夺眼明。<BR>
</font></big>
<font color="#400080">两地有期皆好用，不须空把洗溪声。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_74 </em></strong></font><font
face="黑体" color="#800080"> </font><font size="4" color="#800080" face="宋体">【奉和鲁望同游北禅院】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">戚历杉阴入草堂，老僧相见似相忘。吟多几转莲花漏，<BR>
</font></big>
<font color="#400080">坐久重焚柏子香。鱼惯斋时分净食，鸽能闲处傍禅床。<BR>
</font></big>
<font color="#400080">云林满眼空羁滞，欲对弥天却自伤。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_75 </em></strong></font><font
face="黑体" color="#800080"> </font><font size="4" color="#800080" face="宋体">【孙发百篇将游天台请诗赠行，因以送之】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">孙子荆家思有馀，元戎曾荐入公车。百篇宫体喧金屋，<BR>
</font></big>
<font color="#400080">一日官衔下玉除。紫府近通斋后梦，赤城新有寄来书。<BR>
</font></big>
<font color="#400080">因逢二老如相问，正滞江南为eE鱼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_76 </em></strong></font><font
face="黑体" color="#800080"> </font><font size="4" color="#800080" face="宋体">【奉和鲁望蔷薇次韵】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">谁绣连延满户陈，暂应遮得陆郎贫。红芳掩敛将迷蝶，<BR>
</font></big>
<font color="#400080">翠蔓飘u欲挂人。低拂地时如堕马，高临墙处似窥邻。<BR>
</font></big>
<font color="#400080">只应是董双成戏，剪得神霞寸寸新。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_77 </em></strong></font><font
face="黑体" color="#800080"> </font><font size="4" color="#800080" face="宋体">【闻开元寺开笋园寄章上人】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">园锁开声骇鹿群，满林鲜箨水犀文。森森竞泫林梢雨，<BR>
</font></big>
<font color="#400080">gf々争穿石上云。并出亦如鹅管合，各生还似犬牙分。<BR>
</font></big>
<font color="#400080">折烟束露如相遗，何胤明朝不茹荤。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_78 </em></strong></font><font
face="黑体" color="#800080"> </font><font size="4" color="#800080" face="宋体">【开元寺佛钵诗】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">帝青石作绿冰姿，曾得金人手自持。拘律树边斋散后，<BR>
</font></big>
<font color="#400080">提罗花下洗来时。乳麋味断中天觉，麦香消大劫知。<BR>
</font></big>
<font color="#400080">从此共君新顶戴，斜风应不等闲吹。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_79 </em></strong></font><font
face="黑体" color="#800080"> </font><font size="4" color="#800080" face="宋体">【夏首病愈因招鲁望】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">晓入清和尚袷衣，夏阴初合掩双扉。一声拨谷桑柘晚，<BR>
</font></big>
<font color="#400080">数点舂锄烟雨微。贫养山禽能个瘦，病关芳草就中肥。<BR>
</font></big>
<font color="#400080">明朝早起非无事，买得莼丝待陆机。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_80 </em></strong></font><font
face="黑体" color="#800080"> </font><font size="4" color="#800080" face="宋体">【奉和鲁望新夏东郊闲泛】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">水物轻明淡似秋，多情才子倚兰舟。碧莎裳下携诗草，<BR>
</font></big>
<font color="#400080">黄篾楼中挂酒N。莲叶蘸波初转棹，鱼儿簇饵未谙钩。<BR>
</font></big>
<font color="#400080">共君莫问当时事，一点沙禽胜五侯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_81 </em></strong></font><font
face="黑体" color="#800080"> </font><font size="4" color="#800080" face="宋体">【奉和鲁望四月十五日道室书事】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">望朝斋戒是寻常，静启金根第几章。竹叶饮为甘露色，<BR>
</font></big>
<font color="#400080">莲花作肉芝香。松膏背日凝云磴，丹粉经年染石床。<BR>
</font></big>
<font color="#400080">剩欲与君终此志，顽仙唯恐鬓成霜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_82 </em></strong></font><font
face="黑体" color="#800080"> </font><font size="4" color="#800080" face="宋体">【奉和鲁望看压新醅】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">一箦松花细有声，旋将渠碗撇寒清。秦吴只恐N来近，<BR>
</font></big>
<font color="#400080">刘项真能酿得平。酒德有神多客颂，醉乡无货没人争。<BR>
</font></big>
<font color="#400080">五湖烟水郎山月，合向樽前问底名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_83 </em></strong></font><font
face="黑体" color="#800080"> </font><font size="4" color="#800080" face="宋体">【登初阳楼寄怀北平郎中】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">危楼新制号初阳，白粉青射沼光。避酒几浮轻舴艋，<BR>
</font></big>
<font color="#400080">下棋曾觉睡鸳鸯。投钩列坐围华烛，格分朋占靓妆。<BR>
</font></big>
<font color="#400080">莫怪重登频有恨，二年曾侍旧吴王。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_84 </em></strong></font><font
face="黑体" color="#800080"> </font><font size="4" color="#800080" face="宋体">【夏初访鲁望偶题小斋】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">半里芳阴到陆家，藜床相劝饭胡麻。林间度宿抛棋局，<BR>
</font></big>
<font color="#400080">壁上经旬挂钓车。野客病时分竹米，邻翁斋日乞藤花。<BR>
</font></big>
<font color="#400080">踟蹰未放闲人去，半岸纱待月华。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_85 </em></strong></font><font
face="黑体" color="#800080"> </font><font size="4" color="#800080" face="宋体">【所居首夏，水木尤清，适然有作】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">病来无事草堂空，昼水休闻十二筒。桂静似逢青眼客，<BR>
</font></big>
<font color="#400080">松闲如见绿毛翁。潮期暗动庭泉碧，梅信微侵地障红。<BR>
</font></big>
<font color="#400080">尽日枕书慵起得，被君犹自笑从公。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷613_86 </em></strong></font><font
face="黑体" color="#800080"> </font><font size="4" color="#800080" face="宋体">【重玄寺元达年逾八十好种名药凡所…余奇而访之因题二章】<a
href="authers/qzz_1262.htm" target="_blank"></font><font size="3" color="#0080FF"><font face="黑体">皮日休</font></a></big> 
<br>
</font><br>
<font color="#400080">雨涤烟锄伛偻赍，绀牙红甲两三畦。药名却笑桐君少，<BR>
</font></big>
<font color="#400080">年纪翻嫌竹祖低。白石静敲蒸X火，清泉闲洗种花泥。<BR>
</font></big>
<font color="#400080">怪来昨日休持钵，一尺雕胡似掌齐。<br><BR>
<font color="#400080">香蔓蒙茏覆昔邪，桂烟杉露湿袈裟。石盆换水捞松叶，<BR>
</font></big>
<font color="#400080">竹径穿床避笋芽。藜杖移时挑细药，铜瓶尽日灌幽花。<BR>
</font></big>
<font color="#400080">支公谩道怜神骏，不及今朝种一麻。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
