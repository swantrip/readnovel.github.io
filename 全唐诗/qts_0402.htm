<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百零二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百零二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷402_1 </em></strong></font><font
face="黑体" color="#800080"> </font><font size="4" color="#800080" face="宋体">【遣春十首】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">晓月笼云影，莺声馀雾中。暗芳飘露气，轻寒生柳风。<BR>
</font></big>
<font color="#400080">冉冉一趋府，未为劳我躬。因兹得晨起，但觉情兴隆。<br>
<font color="#400080">久雨怜霁景，偶来堤上行。空魈焐嫩，杳淼江面平。<BR>
</font></big>
<font color="#400080">百草短长出，众禽高下鸣。春阳各有分，予亦澹无情。<BR>
<font color="#400080">镜皎碧潭水，微波粗成文。烟光垂碧草，琼脉散纤云。<BR>
</font></big>
<font color="#400080">岸柳好阴影，风裾遗垢氛。悠然送春目，八荒谁与群。<br>
<font color="#400080">低迷笼树烟，明净当霞日。阳焰波春空，平湖漫凝溢。<BR>
</font></big>
<font color="#400080">雪鹭远近飞，渚牙浅深出。江流复浩荡，相为坐纡郁。<BR>
<font color="#400080">暄寒深浅春，红白前后花。颜色讵相让，生成良有涯。<BR>
</font></big>
<font color="#400080">梅芳勿自早，菊秀勿自赊。各将一时意，终年无再华。<br>
<font color="#400080">高屋童稚少，春来归燕多。葺旧良易就，新院亦已罗。<BR>
</font></big>
<font color="#400080">俯怜雏化卵，仰愧鹏无窠。巢栋与巢幕，秋风俱奈何。<BR>
<font color="#400080">撩乱扑树蜂，摧残恋房蕊。风吹雨又频，安得繁于绮。<BR>
</font></big>
<font color="#400080">酒杯沉易过，世事纷何已。莫倚颜似花，君看岁如水。<br>
<font color="#400080">绕郭高高冢，半是荆王墓。后嗣炽阳台，前贤甘荜路。<BR>
</font></big>
<font color="#400080">善恶徒自分，波流尽东注。胡然不饮酒，坐落桐花树。<BR>
<font color="#400080">花阴莎草长，藉莎闲自酌。坐看莺斗枝，轻花满尊杓。<BR>
</font></big>
<font color="#400080">葛巾竹稍挂，书卷琴上阁。沽酒过此生，狂歌眼前乐。<br>
<font color="#400080">梨叶已成阴，柳条纷起絮。波绿紫屏风，螺红碧筹箸。<BR>
</font></big>
<font color="#400080">三杯面上热，万事心中去。我意风散云，何劳问行处。
<P><big><font size="3" face="黑体" color="#000080"><strong><em>&nbsp;&nbsp; 卷402_2 </em></strong></font><font
face="黑体" color="#800080"> </font><font size="4" color="#800080" face="宋体">【表夏十首】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">夏风多暖暖，树木有繁阴。新笋紫长短，早樱红浅深。<BR>
</font></big>
<font color="#400080">烟花云幕重，榴艳朝景侵。华实各自好，讵云芳意沉。<BR><BR>
<font color="#400080">初日满阶前，轻风动帘影。旬时得休浣，高卧阅清景。<BR>
</font></big>
<font color="#400080">僮儿拂巾箱，鸦轧深林井。心到物自闲，何劳远箕颍。<BR><BR>
<font color="#400080">江瘴炎夏早，蒸腾信难度。今宵好风月，独此荒庭趣。<BR>
</font></big>
<font color="#400080">露叶倾暗光，流星委馀素。但恐清夜徂，讵悲朝景暮。<BR><BR>
<font color="#400080">孟月夏犹浅，奇云未成峰。度霞红漠漠，压浪白溶溶。<BR>
</font></big>
<font color="#400080">玉委有馀润，飙驰无去踪。何如捧云雨，喷毒随蛟龙。<BR><BR>
<font color="#400080">流芳递炎景，繁英尽寥落。公署香满庭，晴霞覆阑药。<BR>
</font></big>
<font color="#400080">裁红起高焰，缀绿排新萼。凭此遣幽怀，非言念将谑。<BR><BR>
<font color="#400080">红丝散芳树，旋转光风急。烟泛被笼香，露浓妆面湿。<BR>
</font></big>
<font color="#400080">佳人不在此，恨望阶前立。忽厌夏景长，今春行已及。<BR><BR>
<font color="#400080">百舌渐吞声，黄莺正娇小。云鸿方警夜，笼鸡已鸣晓。<BR>
</font></big>
<font color="#400080">当时客自适，运去谁能矫。莫厌夏虫多，蜩螗定相扰。<BR><BR>
<font color="#400080">翩翩帘外燕，戢戢巢内雏。啖食筋力尽，毛衣成紫襦。<BR>
</font></big>
<font color="#400080">朝来各飞去，雄雌梁上呼。养子将备老，恶儿那胜无。<BR><BR>
<font color="#400080">西山夏雪消，江势东南泻。风波高若天，滟低于马。<BR>
</font></big>
<font color="#400080">正被黄牛旋，难期白帝下。我在平地行，翻忧济川者。<BR><BR>
<font color="#400080">灵均死波后，是节常浴兰。彩缕碧筠粽，香粳白玉团。<BR>
</font></big>
<font color="#400080">逝者良自苦，今人反为欢。哀哉徇名士，没命求所难。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷402_3 </em></strong></font><font
face="黑体" color="#800080"> </font><font size="4" color="#800080" face="宋体">【解秋十首】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">清晨H寒水，动摇襟袖轻。翳翳林上叶，不知秋暗生。<BR>
</font></big>
<font color="#400080">回悲镜中发，华白三四茎。岂无满头黑，念此衰已萌。<BR>
<font color="#400080">微霜才结露，翔鸠初变鹰。无乃天地意，使之行小惩。<BR>
</font></big>
<font color="#400080">鸱^诚可恶，蔽日有高鹏。舍大以擒细，我心终不能。<br>
<font color="#400080">往岁学仙侣，各在无何乡。同时骛名者，次第g鹭行。<BR>
</font></big>
<font color="#400080">而我两不遂，三十鬓添霜。日暮江上立，蝉鸣枫树黄。<BR>
<font color="#400080">后伏火犹在，先秋蝉已多。云色日夜白，骄阳能几何。<BR>
</font></big>
<font color="#400080">壤隙漏江海，忽微成网罗。勿言时不至，但恐岁蹉跎。<br>
<font color="#400080">新月才到地，轻河如泛云。萤飞高下火，树影参差文。<BR>
</font></big>
<font color="#400080">露簟有微润，清香时暗焚。夜闲心寂默，洞庭无垢氛。<BR>
<font color="#400080">霁丽床前影，飘萧帘外竹。簟凉朝睡重，梦觉茶香熟。<BR>
</font></big>
<font color="#400080">亲烹园内葵，凭买家家曲。酿酒并毓蔬，人来有棋局。<br>
<font color="#400080">寒竹秋雨重，凌霄晚花落。低回翠玉梢，散乱栀黄萼。<BR>
</font></big>
<font color="#400080">颜色有殊异，风霜无好恶。年年百草芳，毕意同萧索。<BR>
<font color="#400080">春非我独春，秋非我独秋。岂念百草死，但念霜满头。<BR>
</font></big>
<font color="#400080">头白古所同，胡为坐烦忧。茫茫百年内，处身良未休。<br>
<font color="#400080">西风冷衾簟，展转布华茵。来者承玉体，去者流芳尘。<BR>
</font></big>
<font color="#400080">适意丑为好，及时疏亦亲。衰周仲尼出，无乃为妖人。<BR>
<font color="#400080">漠漠江面烧，微微枫树烟。今日复今夕，秋怀方浩然。<BR>
</font></big>
<font color="#400080">况我头上发，衰白不待年。我怀有时极，此意何由诠。<br>
<P><big><font size="3" face="黑体" color="#000080"><strong><em>&nbsp;&nbsp; 卷402_4 </em></strong></font><font
face="黑体" color="#800080"> </font><font size="4" color="#800080" face="宋体">【遣病十首】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">服药备江瘴，四年方一疠。岂是药无功，伊予久留滞。<BR>
</font></big>
<font color="#400080">滞留人固薄，瘴久药难制。去日良已甘，归途奈无际。<BR><BR>
<font color="#400080">弃置何所任，郑公怜我病。三十九万钱，资予养顽暝。<BR>
</font></big>
<font color="#400080">身贱杀何益，恩深报难罄。公其万千年，世有天之郑。<BR><BR>
<font color="#400080">忆作孩稚初，健羡成人列。倦学厌日长，嬉游念佳节。<BR>
</font></big>
<font color="#400080">今来渐讳年，顿与前心别。白日速如飞，佳晨亦骚屑。<BR><BR>
<font color="#400080">昔在痛饮场，憎人病辞醉。病来身怕酒，始悟他人意。<BR>
</font></big>
<font color="#400080">怕酒岂不闲，悲无少年气。传语少年儿，杯盘莫回避。<BR><BR>
<font color="#400080">忆初头始白，昼夜惊一缕。渐及鬓与须，多来不能数。<BR>
</font></big>
<font color="#400080">壮年等闲过，过壮年已五。华发不再青，劳生竟何补。<BR><BR>
<font color="#400080">在家非不病，有病心亦安。起居甥侄扶，药饵兄嫂看。<BR>
</font></big>
<font color="#400080">今病兄远路，道遥书信难。寄言娇小弟，莫作官家官。<BR><BR>
<font color="#400080">燕巢官舍内，我尔俱为客。岁晚我独留，秋深尔安适。<BR>
</font></big>
<font color="#400080">风高翅羽垂，路远烟波隔。去去玉山岑，人间网罗窄。<BR><BR>
<font color="#400080">檐宇夜来旷，暗知秋已生。卧悲衾簟冷，病觉支体轻。<BR>
</font></big>
<font color="#400080">炎昏岂不倦，时去聊自惊。浩叹终一夕，空堂天欲明。<BR><BR>
<font color="#400080">秋依静处多，况乃凌晨趣。深竹蝉昼风，翠茸衫晓露。<BR>
</font></big>
<font color="#400080">庭莎病看长，林果闲知数。何以强健时，公门日劳骛。<BR><BR>
<font color="#400080">朝结故乡念，暮作空堂寝。梦别泪亦流，啼痕暗横枕。<BR>
</font></big>
<font color="#400080">昔愁凭酒遣，今病安能饮。落尽秋槿花，离人病犹甚。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷402_5 </em></strong></font><font
face="黑体" color="#800080"> </font><font size="4" color="#800080" face="宋体">【寒】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">江瘴节候暖，腊初梅已残。夜来北风至，喜见今日寒。<BR>
</font></big>
<font color="#400080">扣冰浅塘水，拥雪深竹阑。复此满尊X，但嗟谁与欢。<br>
<P><big><font size="3" face="黑体" color="#000080"><strong><em>&nbsp;&nbsp; 卷402_6 </em></strong></font><font
face="黑体" color="#800080"> </font><font size="4" color="#800080" face="宋体">【玉泉道中作】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">楚俗物候晚，孟冬才有霜。早农半华实，夕水含风凉。<BR>
</font></big>
<font color="#400080">遐想云外寺，峰峦渺相望。松门接官路，泉脉连僧房。<BR>
</font></big>
<font color="#400080">微露上弦月，暗焚初夜香。谷深烟咕唬山虚钟磬长。<BR>
</font></big>
<font color="#400080">念此清境远，复忧尘事妨。行行即前路，勿滞分寸光。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷402_7 </em></strong></font><font
face="黑体" color="#800080"> </font><font size="4" color="#800080" face="宋体">【遣病（自此通州后作）】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">自古谁不死，不复记其名。今年京城内，死者老少并。<BR>
</font></big>
<font color="#400080">独孤才四十，仕宦方荣荣。李三三十九，登朝有清声。<BR>
</font></big>
<font color="#400080">赵昌八十馀，三拥大将旌。为生信异异，之死同冥冥。<BR>
</font></big>
<font color="#400080">其家哭泣爱，一一无异情。其类嗟叹惜，各各无重轻。<BR>
</font></big>
<font color="#400080">万龄龟菌等，一死天地平。以此方我病，我病何足惊。<BR>
</font></big>
<font color="#400080">借如今日死，亦足了一生。借使到百年，不知何所成。<BR>
</font></big>
<font color="#400080">况我早师佛，屋宅此身形。舍彼复就此，去留何所萦。<BR>
</font></big>
<font color="#400080">前身为过迹，来世即前程。但念行不息，岂忧无路行。<BR>
</font></big>
<font color="#400080">蜕骨龙不死，蜕皮蝉自鸣。胡为神蜕体，此道人不明。<BR>
</font></big>
<font color="#400080">持谢爱朋友，寄之仁弟兄。吟此可达观，世言何足听。<br>
<P><big><font size="3" face="黑体" color="#000080"><strong><em>&nbsp;&nbsp; 卷402_8 </em></strong></font><font
face="黑体" color="#800080"> </font><font size="4" color="#800080" face="宋体">【感梦（梦故兵部裴尚书相公）】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">十月初二日，我行蓬州西。三十里有馆，有馆名芳溪。<BR>
</font></big>
<font color="#400080">荒邮屋舍坏，新雨田地泥。我病百日馀，肌体顾若l。<BR>
</font></big>
<font color="#400080">气填暮不食，早早掩窦圭。阴寒筋骨病，夜久灯火低。<BR>
</font></big>
<font color="#400080">忽然寝成梦，宛见颜如。似叹久离别，嗟嗟复凄凄。<BR>
</font></big>
<font color="#400080">问我何病痛，又叹何栖栖。答云痰滞久，与世复相暌。<BR>
</font></big>
<font color="#400080">重云痰小疾，良药固易挤。前时奉橘丸，攻疾有神功。<BR>
</font></big>
<font color="#400080">何不善和疗，岂独头有风。殷勤平生事，款曲无不终。<BR>
</font></big>
<font color="#400080">悲欢两相极，以是半日中。言罢相与行，行行古城里。<BR>
</font></big>
<font color="#400080">同行复一人，不识谁氏子。逡巡急吏来，呼唤愿且止。<BR>
</font></big>
<font color="#400080">驰至相君前，再拜复再起。启云吏有奉，奉命传所旨。<BR>
</font></big>
<font color="#400080">事有大惊忙，非君不能理。答云久就闲，不愿见劳使。<BR>
</font></big>
<font color="#400080">多谢致勤勤，未敢相唯唯。我因前献言，此事愚可料。<BR>
</font></big>
<font color="#400080">乱热由静消，理繁在知要。君如冬月阳，奔走不必召。<BR>
</font></big>
<font color="#400080">君如铜镜明，万物自可照。愿君许苍生，勿复高体调。<BR>
</font></big>
<font color="#400080">相君不我言，顾我再三笑。行行及城户，黯黯馀日晖。<BR>
</font></big>
<font color="#400080">相君不我言，命我从此归。不省别时语，但省涕淋漓。<BR>
</font></big>
<font color="#400080">觉来身体汗，坐卧心骨悲。闪闪灯背壁，胶胶鸡去埘。<BR>
</font></big>
<font color="#400080">倦童颠倒寝，我泪纵横垂。泪垂啼不止，不止啼且声。<BR>
</font></big>
<font color="#400080">啼声觉僮仆，僮仆撩乱惊。问我何所苦，问我何所思。<BR>
</font></big>
<font color="#400080">我亦不能语，惨惨即路岐。前经新政县，今夕复明辰。<BR>
</font></big>
<font color="#400080">置置满心气，不得说向人。奇哉赵明府，怪我眉不伸。<BR>
</font></big>
<font color="#400080">云有北来僧，住此月与旬。自言辨贵骨，谓若识天真。<BR>
</font></big>
<font color="#400080">谈游费s景，何不与逡巡。僧来为予语，语及昔所知。<BR>
</font></big>
<font color="#400080">自言有奇中，裴相未相时。读书灵山寺，住处接园篱。<BR>
</font></big>
<font color="#400080">指言他日贵，晷刻似不移。我闻僧此语，不觉泪[欷。<BR>
</font></big>
<font color="#400080">因言前夕梦，无人一相谓。无乃裴相君，念我胸中气。<BR>
</font></big>
<font color="#400080">遣师及此言，使我尽前事。僧云彼何亲，言下涕不已。<BR>
</font></big>
<font color="#400080">我云知我深，不幸先我死。僧云裴相君，如君恩有几。<BR>
</font></big>
<font color="#400080">我云滔滔众，好直者皆是。唯我与白生，感遇同所以。<BR>
</font></big>
<font color="#400080">官学不同时，生小异乡里。拔我尘土中，使我名字美。<BR>
</font></big>
<font color="#400080">美名何足多，深分从此始。吹嘘莫我先，顽陋不我鄙。<BR>
</font></big>
<font color="#400080">往往裴相门，终年不曾履。相门多众流，多誉亦多毁。<BR>
</font></big>
<font color="#400080">如闻风过尘，不动井中水。前时予掾荆，公在期复起。<BR>
</font></big>
<font color="#400080">自从裴公无，吾道甘已矣。白生道亦孤，谗谤销骨髓。<BR>
</font></big>
<font color="#400080">司马九江城，无人一言理。为师陈苦言，挥涕满十指。<BR>
</font></big>
<font color="#400080">未死终报恩，师听此男子。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷402_9 </em></strong></font><font
face="黑体" color="#800080"> </font><font size="4" color="#800080" face="宋体">【和东川李相公慈竹十二韵（次本韵）】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">慈竹不外长，密比青瑶华。矛攒有森束，玉粒无蹉跎。<BR>
</font></big>
<font color="#400080">纤粉妍腻质，细琼交翠柯。亭亭霄汉近，霭霭雨露多。<BR>
</font></big>
<font color="#400080">冰碧寒夜耸，箫韶风昼罗。烟含胧胧影，月泛鳞鳞波。<BR>
</font></big>
<font color="#400080">鸾凤一已顾，燕雀永不过。幽姿媚庭实，颢气爽天涯。<BR>
</font></big>
<font color="#400080">峻节高转露，贞筠寒更佳。托身仙坛上，灵物神所呵。<BR>
</font></big>
<font color="#400080">时与天籁合，日闻阳春歌。应怜孤生者，摧折成病z。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
