<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百七十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百七十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷173_1 </em></strong></font><font
face="黑体" color="#800080"> </font><font size="4" color="#800080" face="宋体">【庐山谣，寄卢侍御虚舟】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">我本楚狂人，凤歌笑孔丘。手持绿玉杖，朝别黄鹤楼。<BR>
</font></big>
<font color="#400080">五岳寻仙不辞远，一生好入名山游。庐山秀出南斗傍，<BR>
</font></big>
<font color="#400080">屏风九叠云锦张，影落明湖青黛光。金阙前开二峰长，<BR>
</font></big>
<font color="#400080">银河倒挂三石梁。香炉瀑布遥相望，回崖沓嶂凌苍苍。<BR>
</font></big>
<font color="#400080">翠影红霞映朝日，鸟飞不到吴天长。登高壮观天地间，<BR>
</font></big>
<font color="#400080">大江茫茫去不还。黄云万里动风色，白波九道流雪山。<BR>
</font></big>
<font color="#400080">好为庐山谣，兴因庐山发。闲窥石镜清我心，<BR>
</font></big>
<font color="#400080">谢公行处苍苔没。早服还丹无世情，琴心三叠道初成。<BR>
</font></big>
<font color="#400080">遥见仙人彩云里，手把芙蓉朝玉京。先期汗漫九垓上，<BR>
</font></big>
<font color="#400080">愿接卢敖游太清。<BR>
<P><big><font size="3" face="黑体" color="#000080"><strong><em>&nbsp;&nbsp; 卷173_2 </em></strong></font><font
face="黑体" color="#800080"> </font><font size="4" color="#800080" face="宋体">【下寻阳城泛彭蠡，寄黄判官】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">浪动灌婴井，寻阳江上风。开帆入天镜，直向彭湖东。<BR>
</font></big>
<font color="#400080">落景转疏雨，晴云散远空。名山发佳兴，清赏亦何穷。<BR>
</font></big>
<font color="#400080">石镜挂遥月，香炉灭彩虹。相思俱对此，举目与君同。<br>
<P><big><font size="3" face="黑体" color="#000080"><strong><em>&nbsp;&nbsp; 卷173_3 </em></strong></font><font
face="黑体" color="#800080"> </font><font size="4" color="#800080" face="宋体">【书情寄从弟州长史昭】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">自笑客行久，我行定几时。绿杨已可折，攀取最长枝。<BR>
</font></big>
<font color="#400080">翩翩弄春色，延伫寄相思。谁言贵此物，意愿重琼蕤。<BR>
</font></big>
<font color="#400080">昨梦见惠连，朝吟谢公诗。东风引碧草，不觉生华池。<BR>
</font></big>
<font color="#400080">临玩忽云夕，杜鹃夜鸣悲。怀君芳岁歇，庭树落红滋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷173_4 </em></strong></font><font
face="黑体" color="#800080"> </font><font size="4" color="#800080" face="宋体">【寄王汉阳】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">南湖秋月白，王宰夜相邀。锦帐郎官醉，罗衣舞女娇。<BR>
</font></big>
<font color="#400080">笛声喧沔鄂，歌曲上云霄。别后空愁我，相思一水遥。<br>
<P><big><font size="3" face="黑体" color="#000080"><strong><em>&nbsp;&nbsp; 卷173_5 </em></strong></font><font
face="黑体" color="#800080"> </font><font size="4" color="#800080" face="宋体">【春日归山，寄孟浩然】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">朱绂遗尘境，青山谒梵筵。金绳开觉路，宝筏度迷川。<BR>
</font></big>
<font color="#400080">岭树攒飞恚岩花覆谷泉。塔形标海月，楼势出江烟。<BR>
</font></big>
<font color="#400080">香气三天下，钟声万壑连。荷秋珠已满，松密盖初圆。<BR>
</font></big>
<font color="#400080">鸟聚疑闻法，龙参若护禅。愧非流水韵，叨入伯牙弦。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷173_6 </em></strong></font><font
face="黑体" color="#800080"> </font><font size="4" color="#800080" face="宋体">【流夜郎永华寺，寄寻阳群官】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">朝别凌烟楼，贤豪满行舟。暝投永华寺，宾散予独醉。<BR>
</font></big>
<font color="#400080">愿结九江流，添成万行泪。写意寄庐岳，何当来此地。<BR>
</font></big>
<font color="#400080">天命有所悬，安得苦愁思。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷173_7 </em></strong></font><font
face="黑体" color="#800080"> </font><font size="4" color="#800080" face="宋体">【流夜郎至西塞驿，寄裴隐】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">扬帆借天风，水驿苦不缓。平明及西塞，已先投沙伴。<BR>
</font></big>
<font color="#400080">回峦引群峰，横蹙楚山断。f冲万壑会，震沓百川满。<BR>
</font></big>
<font color="#400080">龙怪潜溟波，俟时救炎旱。我行望雷雨，安得沾枯散。<BR>
</font></big>
<font color="#400080">鸟去天路长，人愁春光短。空将泽畔吟，寄尔江南管。
<P><big><font size="3" face="黑体" color="#000080"><strong><em>&nbsp;&nbsp; 卷173_8 </em></strong></font><font
face="黑体" color="#800080"> </font><font size="4" color="#800080" face="宋体">【自汉阳病酒归，寄王明府】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">去岁左迁夜郎道，琉璃砚水长枯槁。今年敕放巫山阳，<BR>
</font></big>
<font color="#400080">蛟龙笔翰生辉光。圣主还听子虚赋，相如却与论文章。<BR>
</font></big>
<font color="#400080">愿扫鹦鹉洲，与君醉百场。啸起白云飞七泽，<BR>
</font></big>
<font color="#400080">歌吟渌水动三湘。莫惜连船沽美酒，千金一掷买春芳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷173_9 </em></strong></font><font
face="黑体" color="#800080"> </font><font size="4" color="#800080" face="宋体">【望汉阳柳色，寄王宰】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">汉阳江上柳，望客引东枝。树树花如雪，纷纷乱若丝。<BR>
</font></big>
<font color="#400080">春风传我意，草木别前知。寄谢弦歌宰，西来定未迟。
<P><big><font size="3" face="黑体" color="#000080"><strong><em>&nbsp;&nbsp; 卷173_10 </em></strong></font><font
face="黑体" color="#800080"> </font><font size="4" color="#800080" face="宋体">【江夏寄汉阳辅录事】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">谁道此水广，狭如一匹练。江夏黄鹤楼，青山汉阳县。<BR>
</font></big>
<font color="#400080">大语犹可闻，故人难可见。君草陈琳檄，我书鲁连箭。<BR>
</font></big>
<font color="#400080">报国有壮心，龙颜不回眷。西飞精卫鸟，东海何由填。<BR>
</font></big>
<font color="#400080">鼓角徒悲鸣，楼船习征战。抽剑步霜月，夜行空庭遍。<BR>
</font></big>
<font color="#400080">长呼结浮云，埋没顾荣扇。他日观军容，投壶接高宴。<br>
<P><big><font size="3" face="黑体" color="#000080"><strong><em>&nbsp;&nbsp; 卷173_11 </em></strong></font><font
face="黑体" color="#800080"> </font><font size="4" color="#800080" face="宋体">【早春寄王汉阳】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">闻道春还未相识，走傍寒梅访消息。昨夜东风入武阳，<BR>
</font></big>
<font color="#400080">陌头杨柳黄金色。碧水浩浩云茫茫，美人不来空断肠。<BR>
</font></big>
<font color="#400080">预拂青山一片石，与君连日醉壶觞。<BR>
<P><big><font size="3" face="黑体" color="#000080"><strong><em>&nbsp;&nbsp; 卷173_12 </em></strong></font><font
face="黑体" color="#800080"> </font><font size="4" color="#800080" face="宋体">【江上寄巴东故人】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">汉水波浪远，巫山云雨飞。东风吹客梦，西落此中时。<BR>
</font></big>
<font color="#400080">觉后思白帝，佳人与我违。瞿塘饶贾客，音信莫令稀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷173_13 </em></strong></font><font
face="黑体" color="#800080"> </font><font size="4" color="#800080" face="宋体">【江上寄元六林宗】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">霜落江始寒，枫叶绿未脱。客行悲清秋，永路苦不达。<BR>
</font></big>
<font color="#400080">沧波眇川汜，白日隐天末。停棹依林峦，惊猿相叫聒。<BR>
</font></big>
<font color="#400080">夜分河汉转，起视溟涨阔。凉风何萧萧，流水鸣活活。<BR>
</font></big>
<font color="#400080">浦沙净如洗，海月明可掇。兰交空怀思，琼树讵解渴。<BR>
</font></big>
<font color="#400080">勖哉沧洲心，岁晚庶不夺。幽赏颇自得，兴远与谁豁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷173_14 </em></strong></font><font
face="黑体" color="#800080"> </font><font size="4" color="#800080" face="宋体">【寄从弟宣州长史昭】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">尔佐宣州郡，守官清且闲。常夸云月好，邀我敬亭山。<BR>
</font></big>
<font color="#400080">五落洞庭叶，三江游未还。相思不可见，叹息损朱颜。<br>
<P><big><font size="3" face="黑体" color="#000080"><strong><em>&nbsp;&nbsp; 卷173_15 </em></strong></font><font
face="黑体" color="#800080"> </font><font size="4" color="#800080" face="宋体">【泾溪东亭寄郑少府谔】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">我游东亭不见君，沙上行将白鹭群。白鹭行时散飞去，<BR>
</font></big>
<font color="#400080">又如雪点青山云。欲往泾溪不辞远，龙门蹙波虎眼转。<BR>
</font></big>
<font color="#400080">杜鹃花开春已阑，归向陵阳钓鱼晚。<BR>
<P><big><font size="3" face="黑体" color="#000080"><strong><em>&nbsp;&nbsp; 卷173_16 </em></strong></font><font
face="黑体" color="#800080"> </font><font size="4" color="#800080" face="宋体">【宣州九日闻崔四侍御与宇文太守游敬亭…寄崔侍御二首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">九日茱萸熟，插鬓伤早白。登高望山海，满目悲古昔。<BR>
</font></big>
<font color="#400080">远访投沙人，因为逃名客。故交竟谁在，独有崔亭伯。<BR>
</font></big>
<font color="#400080">重阳不相知，载酒任所适。手持一枝菊，调笑二千石。<BR>
</font></big>
<font color="#400080">日暮岸帻归，传呼隘阡陌。彤b双白鹿，宾从何辉赫。<BR>
</font></big>
<font color="#400080">夫子在其间，遂成云霄隔。良辰与美景，两地方虚掷。<BR>
</font></big>
<font color="#400080">晚从南峰归，萝月下水壁。却登郡楼望，松色寒转碧。<BR>
</font></big>
<font color="#400080">咫尺不可亲，弃我如遗舄。<BR>
<font color="#400080">九卿天上落，五马道傍来。列戟朱门晓，褰帏碧嶂开。<BR>
</font></big>
<font color="#400080">登高望远海，召客得英才。紫绶欢情洽，黄花逸兴催。<BR>
</font></big>
<font color="#400080">山从图上见，溪即镜中回。遥羡重阳作，应过戏马台。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷173_17 </em></strong></font><font
face="黑体" color="#800080"> </font><font size="4" color="#800080" face="宋体">【寄崔侍御】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">宛溪霜夜听猿愁，去国长为不系舟。独怜一雁飞南海，<BR>
</font></big>
<font color="#400080">却羡双溪解北流。高人屡解陈蕃榻，过客难登谢x楼。<BR>
</font></big>
<font color="#400080">此处别离同落叶，朝朝分散敬亭秋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷173_18 </em></strong></font><font
face="黑体" color="#800080"> </font><font size="4" color="#800080" face="宋体">【泾溪南蓝山下有落星潭可以卜筑余泊舟石上寄何判官昌浩】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">蓝岑竦天壁，突兀如鲸额。奔蹙横澄潭，势吞落星石。<BR>
</font></big>
<font color="#400080">沙带秋月明，水摇寒山碧。佳境宜缓棹，清辉能留客。<BR>
</font></big>
<font color="#400080">恨君阻欢游，使我自惊惕。所期俱卜筑，结茅炼金液。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷173_19 </em></strong></font><font
face="黑体" color="#800080"> </font><font size="4" color="#800080" face="宋体">【早过漆林渡，寄万巨】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">西经大蓝山，南来漆林渡。水色倒空青，林烟横积素。<BR>
</font></big>
<font color="#400080">漏流昔吞翕，沓浪竞奔注。潭落天上星，龙开水中雾。<BR>
</font></big>
<font color="#400080">i岩注公栅，突兀陈焦墓。岭峭纷上干，川明屡回顾。<BR>
</font></big>
<font color="#400080">因思万夫子，解渴同琼树。何日睹清光，相欢咏佳句。<br>
<P><big><font size="3" face="黑体" color="#000080"><strong><em>&nbsp;&nbsp; 卷173_20 </em></strong></font><font
face="黑体" color="#800080"> </font><font size="4" color="#800080" face="宋体">【游敬亭寄崔侍御（一本作登古城望府中寄崔侍御）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">我家敬亭下，辄继谢公作。相去数百年，风期宛如昨。<BR>
</font></big>
<font color="#400080">登高素秋月，下望青山郭。俯视鸳鹭群，饮啄自鸣跃。<BR>
</font></big>
<font color="#400080">夫子虽蹭蹬，瑶台雪中鹤。独立窥浮云，其心在寥廓。<BR>
</font></big>
<font color="#400080">时来顾我笑，一饭葵与藿。世路如秋风，相逢尽萧索。<BR>
</font></big>
<font color="#400080">腰间玉具剑，意许无遗诺。壮士不可轻，相期在云阁。
<P><big><font size="3" face="黑体" color="#000080"><strong><em>&nbsp;&nbsp; 卷173_21 </em></strong></font><font
face="黑体" color="#800080"> </font><font size="4" color="#800080" face="宋体">【三山望金陵，寄殷淑】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">三山怀谢x，水澹望长安。芜没河阳县，秋江正北看。<BR>
</font></big>
<font color="#400080">卢龙霜气冷，T鹊月光寒。耿耿忆琼树，天涯寄一欢。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷173_22 </em></strong></font><font
face="黑体" color="#800080"> </font><font size="4" color="#800080" face="宋体">【自金陵溯流过白璧山玩月达天门，寄句容王主簿】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">沧江溯流归，白璧见秋月。秋月照白璧，皓如山阴雪。<BR>
</font></big>
<font color="#400080">幽人停宵征，贾客忘早发。进帆天门山，回首牛渚没。<BR>
</font></big>
<font color="#400080">川长信风来，日出宿雾歇。故人在咫尺，新赏成胡越。<BR>
</font></big>
<font color="#400080">寄君青兰花，惠好庶不绝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷173_23 </em></strong></font><font
face="黑体" color="#800080"> </font><font size="4" color="#800080" face="宋体">【寄上吴王三首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">淮王爱八公，携手绿云中。小子忝枝叶，亦攀丹桂丛。<BR>
</font></big>
<font color="#400080">谬以词赋重，而将枚马同。何日背淮水，东之观土风。<BR><BR>
<font color="#400080">坐啸庐江静，闲闻进玉觞。去时无一物，东壁挂胡床。<BR>
<font color="#400080">英明庐江守，声誉广平籍。洒扫黄金台，招邀青云客。<BR>
</font></big>
<font color="#400080">客曾与天通，出入清禁中。襄王怜宋玉，愿入兰台宫。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
