<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百三十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百三十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷731_1 </em></strong></font><font
face="黑体" color="#800080"> </font><font size="4" color="#800080" face="宋体">【津亭】<a
href="authers/qzz_1410.htm" target="_blank"></font><font size="3" color="#0080FF"><font face="黑体">胡宿</font></a></big> 
<br>
</font><br>
<font color="#400080">津亭欲阕戒棠舟，五两风来不暂留。西北浮云连魏阙，<BR>
</font></big>
<font color="#400080">东南初日满秦楼。层城渺渺人伤别，芳草萋萋客倦游。<BR>
</font></big>
<font color="#400080">平乐旧欢收不得，更凭飞梦到瀛洲。<BR>
<P><big><font size="3" face="黑体" color="#000080"><strong><em>&nbsp;&nbsp; 卷731_2 </em></strong></font><font
face="黑体" color="#800080"> </font><font size="4" color="#800080" face="宋体">【古别】<a
href="authers/qzz_1410.htm" target="_blank"></font><font size="3" color="#0080FF"><font face="黑体">胡宿</font></a></big> 
<br>
</font><br>
<font color="#400080">长道何年祖R休，风帆不断岳阳楼。佳人挟瑟漳河晓，<BR>
</font></big>
<font color="#400080">壮士悲歌易水秋。九帐青油徒自负，百壶芳醑岂消忧。<BR>
</font></big>
<font color="#400080">至今长乐坡前水，不啻秦人怨陇头。<BR>
<P><big><font size="3" face="黑体" color="#000080"><strong><em>&nbsp;&nbsp; 卷731_3 </em></strong></font><font
face="黑体" color="#800080"> </font><font size="4" color="#800080" face="宋体">【塞上】<a
href="authers/qzz_1410.htm" target="_blank"></font><font size="3" color="#0080FF"><font face="黑体">胡宿</font></a></big> 
<br>
</font><br>
<font color="#400080">汉家神箭定天山，烟火相望万里间。契利请盟金匕酒，<BR>
</font></big>
<font color="#400080">将军归卧玉门关。云沈老上妖氛断，雪照回中探骑闲。<BR>
</font></big>
<font color="#400080">五饵已行王道胜，绝无刁斗至阗颜。<BR>
<P><big><font size="3" face="黑体" color="#000080"><strong><em>&nbsp;&nbsp; 卷731_4 </em></strong></font><font
face="黑体" color="#800080"> </font><font size="4" color="#800080" face="宋体">【寄昭潭王中立】<a
href="authers/qzz_1410.htm" target="_blank"></font><font size="3" color="#0080FF"><font face="黑体">胡宿</font></a></big> 
<br>
</font><br>
<font color="#400080">高弦一弄武陵深，六幕天空万里心。吴苑歌骊成久别，<BR>
</font></big>
<font color="#400080">楚峰回雁好归音。十千美酒花期隔，三百枯棋弈思沈。<BR>
</font></big>
<font color="#400080">莫上孤城频送目，浮云西北是家林。<BR>
<P><big><font size="3" face="黑体" color="#000080"><strong><em>&nbsp;&nbsp; 卷731_5 </em></strong></font><font
face="黑体" color="#800080"> </font><font size="4" color="#800080" face="宋体">【雪】<a
href="authers/qzz_1410.htm" target="_blank"></font><font size="3" color="#0080FF"><font face="黑体">胡宿</font></a></big> 
<br>
</font><br>
<font color="#400080">屏翳驱云结夜阴，素花飘坠恶氛沈。色欺曹国麻衣浅，<BR>
</font></big>
<font color="#400080">寒入荆王翠被深。天上明河银作水，海中仙树玉为林。<BR>
</font></big>
<font color="#400080">日高独拥t裘卧，谁乞长安取酒金。<BR>
<P><big><font size="3" face="黑体" color="#000080"><strong><em>&nbsp;&nbsp; 卷731_6 </em></strong></font><font
face="黑体" color="#800080"> </font><font size="4" color="#800080" face="宋体">【冲虚观】<a
href="authers/qzz_1410.htm" target="_blank"></font><font size="3" color="#0080FF"><font face="黑体">胡宿</font></a></big> 
<br>
</font><br>
<font color="#400080">五粒青松护翠苔，石门岑寂断纤埃。水浮花片知仙路，<BR>
</font></big>
<font color="#400080">风递鸾声认啸台。桐井晓寒千乳敛，茗园春嫩一旗开。<BR>
</font></big>
<font color="#400080">驰烟未勒山亭字，可是英灵许再来。<BR>
<P><big><font size="3" face="黑体" color="#000080"><strong><em>&nbsp;&nbsp; 卷731_7 </em></strong></font><font
face="黑体" color="#800080"> </font><font size="4" color="#800080" face="宋体">【淮南发运赵邢州被诏归阙】<a
href="authers/qzz_1410.htm" target="_blank"></font><font size="3" color="#0080FF"><font face="黑体">胡宿</font></a></big> 
<br>
</font><br>
<font color="#400080">天台封诏紫泥馨，马首前瞻北斗城。人在函关先望气，<BR>
</font></big>
<font color="#400080">帝于京兆最知名。一区东第趋晨近，数刻西厢接昼荣。<BR>
</font></big>
<font color="#400080">正是两宫裁化日，百金双璧拜虞卿。<BR>
<P><big><font size="3" face="黑体" color="#000080"><strong><em>&nbsp;&nbsp; 卷731_8 </em></strong></font><font
face="黑体" color="#800080"> </font><font size="4" color="#800080" face="宋体">【天街晓望】<a
href="authers/qzz_1410.htm" target="_blank"></font><font size="3" color="#0080FF"><font face="黑体">胡宿</font></a></big> 
<br>
</font><br>
<font color="#400080">长乐才闻一叩钟，百官初谒未央宫。金波穆穆沙堤月，<BR>
</font></big>
<font color="#400080">玉树bb上苑风。香重椒兰横结雾，气寒龙虎远浮空。<BR>
</font></big>
<font color="#400080">嗟余索米无人问，行避霜台御史骢。<BR>
<P><big><font size="3" face="黑体" color="#000080"><strong><em>&nbsp;&nbsp; 卷731_9 </em></strong></font><font
face="黑体" color="#800080"> </font><font size="4" color="#800080" face="宋体">【淮南王】<a
href="authers/qzz_1410.htm" target="_blank"></font><font size="3" color="#0080FF"><font face="黑体">胡宿</font></a></big> 
<br>
</font><br>
<font color="#400080">贪铸金钱盗写符，何曾七国戒前车。长生不待炉中药，<BR>
</font></big>
<font color="#400080">鸿宝谁收箧里书。碧井床空天影在，小山人去桂丛疏。<BR>
</font></big>
<font color="#400080">云中鸡犬无消息，麦秀渐渐遍故墟。<BR>
<P><big><font size="3" face="黑体" color="#000080"><strong><em>&nbsp;&nbsp; 卷731_10 </em></strong></font><font
face="黑体" color="#800080"> </font><font size="4" color="#800080" face="宋体">【赵宗道归辇下】<a
href="authers/qzz_1410.htm" target="_blank"></font><font size="3" color="#0080FF"><font face="黑体">胡宿</font></a></big> 
<br>
</font><br>
<font color="#400080">沿牒相逢楚水湄，竹林文酒此攀嵇。半毡未暖还伤别，<BR>
</font></big>
<font color="#400080">一臂初交又解携。江浦呕哑风送橹，河桥勃@柳垂堤。<BR>
</font></big>
<font color="#400080">明年四月秦关到，洗眼扬州看马蹄。<BR>
<P><big><font size="3" face="黑体" color="#000080"><strong><em>&nbsp;&nbsp; 卷731_11 </em></strong></font><font
face="黑体" color="#800080"> </font><font size="4" color="#800080" face="宋体">【忆荐福寺牡丹】<a
href="authers/qzz_1410.htm" target="_blank"></font><font size="3" color="#0080FF"><font face="黑体">胡宿</font></a></big> 
<br>
</font><br>
<font color="#400080">十日春风隔翠岑，只应繁朵自成阴。樽前可要人颓玉，<BR>
</font></big>
<font color="#400080">树底遥知地侧金。花界三千春渺渺，铜十二夜沈沈。<BR>
</font></big>
<font color="#400080">雕分d何由得，空作西州拥鼻吟。<BR>
<P><big><font size="3" face="黑体" color="#000080"><strong><em>&nbsp;&nbsp; 卷731_12 </em></strong></font><font
face="黑体" color="#800080"> </font><font size="4" color="#800080" face="宋体">【次韵和朱况雨中之什】<a
href="authers/qzz_1410.htm" target="_blank"></font><font size="3" color="#0080FF"><font face="黑体">胡宿</font></a></big> 
<br>
</font><br>
<font color="#400080">苍野迷云黯不归，远风吹雨入岩扉。石床润极琴丝缓，<BR>
</font></big>
<font color="#400080">水阁寒多酒力微。夕梦将成还滴滴，春心欲断正霏霏。<BR>
</font></big>
<font color="#400080">忧花惜月长如此，争得东阳病骨肥。<BR>
<P><big><font size="3" face="黑体" color="#000080"><strong><em>&nbsp;&nbsp; 卷731_13 </em></strong></font><font
face="黑体" color="#800080"> </font><font size="4" color="#800080" face="宋体">【感旧】<a
href="authers/qzz_1410.htm" target="_blank"></font><font size="3" color="#0080FF"><font face="黑体">胡宿</font></a></big> 
<br>
</font><br>
<font color="#400080">千里青云未致身，马蹄空踏几年尘。曾迷玉洞花光老，<BR>
</font></big>
<font color="#400080">欲过金城柳眼新。粉壁已沈题凤字，酒垆犹记姓黄人。<BR>
</font></big>
<font color="#400080">坞中横笛偏多感，一涕阑干白角巾。<BR>
<P><big><font size="3" face="黑体" color="#000080"><strong><em>&nbsp;&nbsp; 卷731_14 </em></strong></font><font
face="黑体" color="#800080"> </font><font size="4" color="#800080" face="宋体">【城南】<a
href="authers/qzz_1410.htm" target="_blank"></font><font size="3" color="#0080FF"><font face="黑体">胡宿</font></a></big> 
<br>
</font><br>
<font color="#400080">昨夜轻阴结夕霏，城南十里有香泥。初闻山鸟惊新U，<BR>
</font></big>
<font color="#400080">遥见林花识旧蹊。荡桨远从芳草渡，垫巾还傍绿杨堤。<BR>
</font></big>
<font color="#400080">罗敷正苦桑蚕事，惆怅南来五马蹄。<BR>
<P><big><font size="3" face="黑体" color="#000080"><strong><em>&nbsp;&nbsp; 卷731_15 </em></strong></font><font
face="黑体" color="#800080"> </font><font size="4" color="#800080" face="宋体">【早夏】<a
href="authers/qzz_1410.htm" target="_blank"></font><font size="3" color="#0080FF"><font face="黑体">胡宿</font></a></big> 
<br>
</font><br>
<font color="#400080">井辖投多思不禁，密垂珠箔昼沈沈。睡惊燕语频移枕，<BR>
</font></big>
<font color="#400080">病起蛛丝半在琴。雨径乱花埋宿艳，月轩修竹转凉阴。<BR>
</font></big>
<font color="#400080">一春酒费知多少，探尽囊中换赋金。<BR>
<P><big><font size="3" face="黑体" color="#000080"><strong><em>&nbsp;&nbsp; 卷731_16 </em></strong></font><font
face="黑体" color="#800080"> </font><font size="4" color="#800080" face="宋体">【侯家】<a
href="authers/qzz_1410.htm" target="_blank"></font><font size="3" color="#0080FF"><font face="黑体">胡宿</font></a></big> 
<br>
</font><br>
<font color="#400080">洞户春迟漏箭长，短辕初返雒阳傍。彩云按曲青岑醴，<BR>
</font></big>
<font color="#400080">沈水薰衣白璧堂。前槛兰苕依玉树，后园桐叶护银床。<BR>
</font></big>
<font color="#400080">宴残红烛长庚烂，还促朝珂谒未央。<BR>
<P><big><font size="3" face="黑体" color="#000080"><strong><em>&nbsp;&nbsp; 卷731_17 </em></strong></font><font
face="黑体" color="#800080"> </font><font size="4" color="#800080" face="宋体">【函谷关】<a
href="authers/qzz_1410.htm" target="_blank"></font><font size="3" color="#0080FF"><font face="黑体">胡宿</font></a></big> 
<br>
</font><br>
<font color="#400080">天开函谷壮关中，万古惊尘向此空。望气竟能知老子，<BR>
</font></big>
<font color="#400080">弃]何不识终童。谩持白马先生论，未抵鸣鸡下客功。<BR>
</font></big>
<font color="#400080">符命已归如掌地，一丸曾误隗王东。<BR>
<P><big><font size="3" face="黑体" color="#000080"><strong><em>&nbsp;&nbsp; 卷731_18 </em></strong></font><font
face="黑体" color="#800080"> </font><font size="4" color="#800080" face="宋体">【残花】<a
href="authers/qzz_1410.htm" target="_blank"></font><font size="3" color="#0080FF"><font face="黑体">胡宿</font></a></big> 
<br>
</font><br>
<font color="#400080">雨压残红一夜凋，晓来帘外正飘摇。数枝翠叶空相对，<BR>
</font></big>
<font color="#400080">万片香魂不可招。长乐梦回春寂寂，武陵人去水迢迢。<BR>
</font></big>
<font color="#400080">愁将玉笛传遗恨，苦被芳风透绮寮。<BR>
<P><big><font size="3" face="黑体" color="#000080"><strong><em>&nbsp;&nbsp; 卷731_19 </em></strong></font><font
face="黑体" color="#800080"> </font><font size="4" color="#800080" face="宋体">【次韵徐爽见寄】<a
href="authers/qzz_1410.htm" target="_blank"></font><font size="3" color="#0080FF"><font face="黑体">胡宿</font></a></big> 
<br>
</font><br>
<font color="#400080">五两青丝帝渥深，平时可敢叹英沈。侏儒自是长三尺，<BR>
</font></big>
<font color="#400080">萱都来直数金。寂寞死灰人丧偶，婆娑生意树交阴。<BR>
</font></big>
<font color="#400080">年来想见琼枝色，久梦蘧蘧到竹林。<BR>
<P><big><font size="3" face="黑体" color="#000080"><strong><em>&nbsp;&nbsp; 卷731_20 </em></strong></font><font
face="黑体" color="#800080"> </font><font size="4" color="#800080" face="宋体">【华清宫】<a
href="authers/qzz_1411.htm" target="_blank"></font><font size="3" color="#0080FF"><font face="黑体">杜常</font></a></big> 
<br>
</font><br>
<font color="#400080">行尽江南数十程，晓星残月入华清。<br>朝元阁上西风急，都入长杨作雨声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷731_21 </em></strong></font><font
face="黑体" color="#800080"> </font><font size="4" color="#800080" face="宋体">【题文川村居】<a
href="authers/qzz_1412.htm" target="_blank"></font><font size="3" color="#0080FF"><font face="黑体">滕白</font></a></big> 
<br>
</font><br>
<font color="#400080">种茶岩接红霞坞，灌稻泉生白石根。<br>皤腹老翁眉似雪，海棠花下戏儿孙。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷731_22 </em></strong></font><font
face="黑体" color="#800080"> </font><font size="4" color="#800080" face="宋体">【燕】<a
href="authers/qzz_1412.htm" target="_blank"></font><font size="3" color="#0080FF"><font face="黑体">滕白</font></a></big> 
<br>
</font><br>
<font color="#400080">短羽新来别海阳，真珠高卷语雕梁。<br>佳人未必全听尔，正把金针绣凤凰。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷731_23 </em></strong></font><font
face="黑体" color="#800080"> </font><font size="4" color="#800080" face="宋体">【题严君观】<a
href="authers/qzz_1413.htm" target="_blank"></font><font size="3" color="#0080FF"><font face="黑体">王</font></a></big> 
<br>
</font><br>
<font color="#400080">寒云古木罩星台，凡骨仙踪信可哀。<br>二十年前曾此到，一千年内未归来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷731_24 </em></strong></font><font
face="黑体" color="#800080"> </font><font size="4" color="#800080" face="宋体">【山中有所思】<a
href="authers/qzz_1413.htm" target="_blank"></font><font size="3" color="#0080FF"><font face="黑体">王</font></a></big> 
<br>
</font><br>
<font color="#400080">零零夜雨渍愁根，触物伤离好断魂。<br>莫怪杜鹃飞去尽，紫微花里有啼猿。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷731_25 </em></strong></font><font
face="黑体" color="#800080"> </font><font size="4" color="#800080" face="宋体">【燕】<a
href="authers/qzz_1413.htm" target="_blank"></font><font size="3" color="#0080FF"><font face="黑体">王</font></a></big> 
<br>
</font><br>
<font color="#400080">一巢功绩破春光，絮落花残两翅狂。<br>月树风枝不栖去，强来言语泥雕梁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷731_26 </em></strong></font><font
face="黑体" color="#800080"> </font><font size="4" color="#800080" face="宋体">【贫女】<a
href="authers/qzz_1413.htm" target="_blank"></font><font size="3" color="#0080FF"><font face="黑体">王</font></a></big> 
<br>
</font><br>
<font color="#400080">难把菱花照素颜，试临春水插花看。<br>木兰船上游春子，笑把荆钗下远滩。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷731_27 </em></strong></font><font
face="黑体" color="#800080"> </font><font size="4" color="#800080" face="宋体">【杪春寄友人】<a
href="authers/qzz_1413.htm" target="_blank"></font><font size="3" color="#0080FF"><font face="黑体">王</font></a></big> 
<br>
</font><br>
<font color="#400080">何处相逢万事忙，卓家楼上百淘香。<br>明朝渐近山僧寺，更为残花醉一场。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷731_28 </em></strong></font><font
face="黑体" color="#800080"> </font><font size="4" color="#800080" face="宋体">【回旧山】<a
href="authers/qzz_1413.htm" target="_blank"></font><font size="3" color="#0080FF"><font face="黑体">王</font></a></big> 
<br>
</font><br>
<font color="#400080">庾家楼上谢家池，处处风烟少旧知。<br>明日落花谁共醉，野溪猿鸟恨归迟。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
