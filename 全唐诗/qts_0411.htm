<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百一十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百一十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷411_1 </em></strong></font><font
face="黑体" color="#800080"> </font><font size="4" color="#800080" face="宋体">【杏园（此后并校书郎已前诗）】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">浩浩长安车马尘，狂风吹送每年春。<br>门前本是虚空界，何事栽花误世人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_2 </em></strong></font><font
face="黑体" color="#800080"> </font><font size="4" color="#800080" face="宋体">【菊花】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">秋丛绕舍似陶家，遍绕篱边日渐斜。<br>不是花中偏爱菊，此花开尽更无花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_3 </em></strong></font><font
face="黑体" color="#800080"> </font><font size="4" color="#800080" face="宋体">【酬哥舒大少府寄同年科第】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">前年科第偏年少，未解知羞最爱狂。九陌争驰好鞍马，<BR>
</font></big>
<font color="#400080">八人同著彩衣裳。自言行乐朝朝是，岂料浮生渐渐忙。<BR>
</font></big>
<font color="#400080">赖得官闲且疏散，到君花下忆诸郎。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷411_4 </em></strong></font><font
face="黑体" color="#800080"> </font><font size="4" color="#800080" face="宋体">【幽栖】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">野人自爱幽栖所，近对长松远是山。尽日望云心不系，<BR>
</font></big>
<font color="#400080">有时看月夜方闲。壶中天地乾坤外，梦里身名旦暮间。<BR>
</font></big>
<font color="#400080">辽海若思千岁鹤，且留城市会飞还。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷411_5 </em></strong></font><font
face="黑体" color="#800080"> </font><font size="4" color="#800080" face="宋体">【清都春霁，寄胡三、吴十一】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">蕊珠宫殿经微雨，草树无尘耀眼光。白日当空天气暖，<BR>
</font></big>
<font color="#400080">好风飘树柳阴凉。蜂怜宿露攒芳久，燕得新泥拂户忙。<BR>
</font></big>
<font color="#400080">时节催年春不住，武陵花谢忆诸郎。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷411_6 </em></strong></font><font
face="黑体" color="#800080"> </font><font size="4" color="#800080" face="宋体">【华岳寺】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">山前古寺临长道，来往淹留为爱山。双燕营巢始西别，<BR>
</font></big>
<font color="#400080">百花成子又东还。暝驱羸马频看堠，晓听鸣鸡欲度关。<BR>
</font></big>
<font color="#400080">羞见窦师无外役，竹窗依旧老身闲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷411_7 </em></strong></font><font
face="黑体" color="#800080"> </font><font size="4" color="#800080" face="宋体">【天坛上境】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">野人性僻穷深僻，芸署官闲不似官。万里洞中朝玉帝，<BR>
</font></big>
<font color="#400080">九光霞外宿天坛。洪涟浩渺东溟曙，白日低回上境寒。<BR>
</font></big>
<font color="#400080">因为南昌检仙籍，马君家世奉还丹。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷411_8 </em></strong></font><font
face="黑体" color="#800080"> </font><font size="4" color="#800080" face="宋体">【寻西明寺僧不在】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">春来日日到西林，飞锡经行不可寻。<br>莲池旧是无波水，莫逐狂风起浪心。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_9 </em></strong></font><font
face="黑体" color="#800080"> </font><font size="4" color="#800080" face="宋体">【与吴侍御春游】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">苍龙阙下陪骢马，紫阁峰头见白云。<br>满眼流光随日度，今朝花落更纷纷。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_10 </em></strong></font><font
face="黑体" color="#800080"> </font><font size="4" color="#800080" face="宋体">【晚春】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">昼静帘疏燕语频，双双斗雀动阶尘。<br>柴扉日暮随风掩，落尽闲花不见人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_11 </em></strong></font><font
face="黑体" color="#800080"> </font><font size="4" color="#800080" face="宋体">【先醉】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">今日樽前败饮名，三杯未尽不能倾。<br>怪来花下长先醉，半是春风荡酒情。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_12 </em></strong></font><font
face="黑体" color="#800080"> </font><font size="4" color="#800080" face="宋体">【独醉】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">一树芳菲也当春，漫随车马拥行尘。<br>桃花解笑莺能语，自醉自眠那藉人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_13 </em></strong></font><font
face="黑体" color="#800080"> </font><font size="4" color="#800080" face="宋体">【宿醉】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">风引春心不自由，等闲冲席饮多筹。<br>朝来始向花前觉，度却醒时一夜愁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_14 </em></strong></font><font
face="黑体" color="#800080"> </font><font size="4" color="#800080" face="宋体">【惧醉（答卢子蒙）】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">闻道秋来怯夜寒，不辞泥水为杯盘。<br>殷勤惧醉有深意，愁到醒时灯火阑。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_15 </em></strong></font><font
face="黑体" color="#800080"> </font><font size="4" color="#800080" face="宋体">【羡醉】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">绮陌高楼竞醉眠，共期憔悴不相怜。<br>也应自有寻春日，虚度而今正少年。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_16 </em></strong></font><font
face="黑体" color="#800080"> </font><font size="4" color="#800080" face="宋体">【忆醉】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">自叹旅人行意速，每嫌杯酒缓归期。<br>今朝偏遇醒时别，泪落风前忆醉时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_17 </em></strong></font><font
face="黑体" color="#800080"> </font><font size="4" color="#800080" face="宋体">【病醉（戏作吴吟，赠卢十九经济张三十四弘辛丈丘度）】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">醉伴见侬因病酒，道侬无酒不相窥。<br>那知下药还沽底，人去人来剩一卮。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_18 </em></strong></font><font
face="黑体" color="#800080"> </font><font size="4" color="#800080" face="宋体">【拟醉（自此至《狂醉》，皆是夕所赋）】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">九月闲宵初向火，一尊清酒始行杯。<br>怜君城外遥相忆，冒雨冲泥黑地来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_19 </em></strong></font><font
face="黑体" color="#800080"> </font><font size="4" color="#800080" face="宋体">【劝醉】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">窦家能酿销愁酒，但是愁人便与销。<br>愿我共君俱寂寞，只应连夜复连朝。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_20 </em></strong></font><font
face="黑体" color="#800080"> </font><font size="4" color="#800080" face="宋体">【任醉】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">本怕酒醒浑不饮，因君相劝觉情来。<br>殷勤满酌从听醉，乍可欲醒还一杯。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_21 </em></strong></font><font
face="黑体" color="#800080"> </font><font size="4" color="#800080" face="宋体">【同醉（吕子元、庾及之、杜归和同隐客泛韦氏池）】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">柏树台中推事人，杏花坛上炼形真。<br>心源一种闲如水，同醉樱桃林下春。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_22 </em></strong></font><font
face="黑体" color="#800080"> </font><font size="4" color="#800080" face="宋体">【狂醉】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">一自柏台为御史，二年辜负两京春。<br>岘亭今日颠狂醉，舞引红娘乱打人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_23 </em></strong></font><font
face="黑体" color="#800080"> </font><font size="4" color="#800080" face="宋体">【伴僧行】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">春来求事百无成，因向愁中识道情。<br>花满杏园千万树，几人能伴老僧行。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_24 </em></strong></font><font
face="黑体" color="#800080"> </font><font size="4" color="#800080" face="宋体">【古寺】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">古寺春馀日半斜，竹风萧爽胜人家。<br>花时不到有花院，意在寻僧不在花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_25 </em></strong></font><font
face="黑体" color="#800080"> </font><font size="4" color="#800080" face="宋体">【定僧】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">落魄闲行不著家，遍寻春寺赏年华。<br>野僧偶向花前定，满树狂风满树花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_26 </em></strong></font><font
face="黑体" color="#800080"> </font><font size="4" color="#800080" face="宋体">【观心处】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">满坐喧喧笑语频，独怜方丈了无尘。<br>灯前便是观心处，要似观心有几人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_27 </em></strong></font><font
face="黑体" color="#800080"> </font><font size="4" color="#800080" face="宋体">【智度师二首】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">四十年前马上飞，功名藏尽拥禅衣。<br>石榴园下擒生处，独自闲行独自归。<br>
<br>
<font color="#400080">三陷思明三突围，铁衣抛尽衲禅衣。<br>天津桥上无人识，闲凭栏干望落晖。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_28 </em></strong></font><font
face="黑体" color="#800080"> </font><font size="4" color="#800080" face="宋体">【西明寺牡丹】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">花向琉璃地上生，光风炫转紫云英。<br>自从天女盘中见，直至今朝眼更明。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_29 </em></strong></font><font
face="黑体" color="#800080"> </font><font size="4" color="#800080" face="宋体">【忆杨十二】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">去时芍药才堪赠，看却残花已度春。<br>只为情深偏怆别，等闲相见莫相亲。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_30 </em></strong></font><font
face="黑体" color="#800080"> </font><font size="4" color="#800080" face="宋体">【送复梦赴韦令幕】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">世上于今重检身，吾徒耽酒作狂人。<br>西曹旧事多持法，慎莫吐他丞相茵。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_31 </em></strong></font><font
face="黑体" color="#800080"> </font><font size="4" color="#800080" face="宋体">【送刘太白（太白居从善坊）】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">洛阳大底居人少，从善坊西最寂寥。<br>想得刘君独骑马，古堤愁树隔中桥。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_32 </em></strong></font><font
face="黑体" color="#800080"> </font><font size="4" color="#800080" face="宋体">【奉诚园（马司徒旧宅）】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">萧相深诚奉至尊，旧居求作奉诚园。<br>秋来古巷无人扫，树满空墙闭戟门。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_33 </em></strong></font><font
face="黑体" color="#800080"> </font><font size="4" color="#800080" face="宋体">【与太白同之东洛至栎阳太白染疾驻行…雪后望山】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">共作洛阳千里伴，老刘因疾驻行轩。<br>今朝独自山前立，雪满三峰倚寺门。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_34 </em></strong></font><font
face="黑体" color="#800080"> </font><font size="4" color="#800080" face="宋体">【野狐泉柳林】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">去日野狐泉上柳，紫牙初绽拂眉低。<br>秋来寥落惊风雨，叶满空林踏作泥。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_35 </em></strong></font><font
face="黑体" color="#800080"> </font><font size="4" color="#800080" face="宋体">【酬胡三凭人问牡丹】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">窃见胡三问牡丹，为言依旧满西栏。<br>花时何处偏相忆，寥落衰红雨后看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷411_36 </em></strong></font><font
face="黑体" color="#800080"> </font><font size="4" color="#800080" face="宋体">【酬乐天秋兴见赠…莫怪独吟秋兴苦比君校近二毛年】<a
href="authers/qzz_0847.htm" target="_blank"></font><font size="3" color="#0080FF"><font face="黑体">元稹</font></a></big> 
<br>
</font><br>
<font color="#400080">劝君休作悲秋赋，白发如星也任垂。<br>毕竟百年同是梦，长年何异少何为。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
