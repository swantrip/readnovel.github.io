<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百三十七</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百三十七</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷737_1 </em></strong></font><font
face="黑体" color="#800080"> </font><font size="4" color="#800080" face="宋体">【天道】<a
href="authers/qzz_1449.htm" target="_blank"></font><font size="3" color="#0080FF"><font face="黑体">冯道</font></a></big> 
<br>
</font><br>
<font color="#400080">穷达皆由命，何劳发叹声。但知行好事，莫要问前程。<BR>
</font></big>
<font color="#400080">冬去冰须泮，春来草自生。请君观此理，天道甚分明。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷737_2 </em></strong></font><font
face="黑体" color="#800080"> </font><font size="4" color="#800080" face="宋体">【偶作】<a
href="authers/qzz_1449.htm" target="_blank"></font><font size="3" color="#0080FF"><font face="黑体">冯道</font></a></big> 
<br>
</font><br>
<font color="#400080">莫为危时便怆神，前程往往有期因。须知海岳归明主，<BR>
</font></big>
<font color="#400080">未必乾坤陷吉人。道德几时曾去世，舟车何处不通津。<BR>
</font></big>
<font color="#400080">但教方寸无诸恶，狼虎丛中也立身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷737_3 </em></strong></font><font
face="黑体" color="#800080"> </font><font size="4" color="#800080" face="宋体">【北使还京作（诗凡五章，今仅存其一）】<a
href="authers/qzz_1449.htm" target="_blank"></font><font size="3" color="#0080FF"><font face="黑体">冯道</font></a></big> 
<br>
</font><br>
<font color="#400080">去年今日奉皇华，只为朝廷不为家。殿上一杯天子泣，<BR>
</font></big>
<font color="#400080">门前双节国人嗟。龙荒冬往时时雪，兔苑春归处处花。<BR>
</font></big>
<font color="#400080">上下一行如骨肉，几人身死掩风沙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷737_4 </em></strong></font><font
face="黑体" color="#800080"> </font><font size="4" color="#800080" face="宋体">【赠窦十】<a
href="authers/qzz_1449.htm" target="_blank"></font><font size="3" color="#0080FF"><font face="黑体">冯道</font></a></big> 
<br>
</font><br>
<font color="#400080">燕山窦十郎，教子有义方。灵椿一株老，丹桂五枝芳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷737_5 </em></strong></font><font
face="黑体" color="#800080"> </font><font size="4" color="#800080" face="宋体">【放鱼书所钥户】<a
href="authers/qzz_1449.htm" target="_blank"></font><font size="3" color="#0080FF"><font face="黑体">冯道</font></a></big> 
<br>
</font><br>
<font color="#400080">高却垣墙钥却门，监丞从此罢垂纶。<br>池中鱼鳖应相贺，从此方知有主人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷737_6 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1449.htm" target="_blank"></font><font size="3" color="#0080FF"><font face="黑体">冯道</font></a></big> 
<br>
</font><br>
<font color="#400080">朝披四袄专藏手，夜覆三衾怕露头。（虏中大寒，<BR>
</font></big>
<font color="#400080">赐道锦袄、貂袄、羊狐貂衾各一。每入谒，悉服四袄衣，<BR>
</font></big>
<font color="#400080">宿馆中，并覆三衾，故云）
<font color="#400080">牛头偏得赐，象笏更容持。（虏以道有重名，欲留之，<BR>
</font></big>
<font color="#400080">命与其国相同列，所赐皆等。虏赐臣下以牙笏，及腊月赐<BR>
</font></big>
<font color="#400080">牛头，皆殊礼也，道皆得之，以诗谢。以上见《丛苑》）<br><BR>
<font color="#400080">已落地花方遣扫，未经霜草莫教锄。（《吟治圃》，<BR>
</font></big>
<font color="#400080">见《事文类聚》）<BR>
<font color="#400080">视草北来唐学士，拥旄西去汉将军。（《同光中承旨卢<BR>
</font></big>
<font color="#400080">质节制河中赠》，见《续翰林志》）<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷737_7 </em></strong></font><font
face="黑体" color="#800080"> </font><font size="4" color="#800080" face="宋体">【后唐宗庙乐舞辞】<a
href="authers/qzz_1450.htm" target="_blank"></font><font size="3" color="#0080FF"><font face="黑体">卢文纪</font></a></big> 
<br>
</font><br>
<font color="#400080">仁君御宇，寰海谧清。运符武德，道协文明。<BR>
</font></big>
<font color="#400080">九成式叙，百度惟成。金门积庆，玉叶传荣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷737_8 </em></strong></font><font
face="黑体" color="#800080"> </font><font size="4" color="#800080" face="宋体">【后唐宗庙乐舞辞】<a
href="authers/qzz_1451.htm" target="_blank"></font><font size="3" color="#0080FF"><font face="黑体">崔居俭</font></a></big> 
<br>
</font><br>
<font color="#400080">艰难王业，返正皇唐。先天再造，却日重光。<BR>
</font></big>
<font color="#400080">汉绍世祖，夏资少康。功成德茂，率祀无疆。<BR>
<P><big><font size="3" face="黑体" color="#000080"><strong><em>&nbsp;&nbsp; 卷737_9 </em></strong></font><font
face="黑体" color="#800080"> </font><font size="4" color="#800080" face="宋体">【春社从李P乞酒】<a
href="authers/qzz_1452.htm" target="_blank"></font><font size="3" color="#0080FF"><font face="黑体">李涛1</font></a></big> 
<br>
</font><br>
<font color="#400080">社公今日没心情，为乞治聋酒一瓶。<br>恼乱玉堂将欲遍，依稀巡到第三厅。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷737_10 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1452.htm" target="_blank"></font><font size="3" color="#0080FF"><font face="黑体">李涛1</font></a></big> 
<br>
</font><br>
<font color="#400080">溪声长在耳，山色不离门。（《诗人玉屑》）<BR>
<font color="#400080">扫地树留影，拂床琴有声。<br><BR>
<font color="#400080">一言寤主宁复听，三谏不从归去来。（《谏晋主不从作》，<BR>
</font></big>
<font color="#400080">见《吟窗杂录》）<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷737_11 </em></strong></font><font
face="黑体" color="#800080"> </font><font size="4" color="#800080" face="宋体">【灵溪老松歌】<a
href="authers/qzz_1453.htm" target="_blank"></font><font size="3" color="#0080FF"><font face="黑体">卢士衡</font></a></big> 
<br>
</font><br>
<font color="#400080">灵溪古观坛西角，千尺鳞皴栋梁朴。横出一枝戛楼阁，<BR>
</font></big>
<font color="#400080">直上一枝扫寥廓。白石苍苔拥根脚，月明风撼寒光落。<BR>
</font></big>
<font color="#400080">有时风雨晦暝，摆撼若黑龙之腾跃。合生于象外峰峦，<BR>
</font></big>
<font color="#400080">枉滞乎人间山岳。安得巨灵受请托，拔向青桂白榆边安著。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷737_12 </em></strong></font><font
face="黑体" color="#800080"> </font><font size="4" color="#800080" face="宋体">【游灵溪观】<a
href="authers/qzz_1453.htm" target="_blank"></font><font size="3" color="#0080FF"><font face="黑体">卢士衡</font></a></big> 
<br>
</font><br>
<font color="#400080">云藏宝殿风尘外，粉壁松轩入看初。话久仙童颜色老，<BR>
</font></big>
<font color="#400080">病来玄鹤羽毛疏。樵翁接引寻红术，道士留连说紫书。<BR>
</font></big>
<font color="#400080">不为壮心降未得，便堪从此玩清虚。<BR>
<P><big><font size="3" face="黑体" color="#000080"><strong><em>&nbsp;&nbsp; 卷737_13 </em></strong></font><font
face="黑体" color="#800080"> </font><font size="4" color="#800080" face="宋体">【寄天台道友】<a
href="authers/qzz_1453.htm" target="_blank"></font><font size="3" color="#0080FF"><font face="黑体">卢士衡</font></a></big> 
<br>
</font><br>
<font color="#400080">相思遥指玉霄峰，怅望江山阻万重。会隔晓窗闻法鼓，<BR>
</font></big>
<font color="#400080">几同寒榻听疏钟。别来知子长餐柏，吟处将谁对倚松。<BR>
</font></big>
<font color="#400080">且住人间行圣教，莫思天路便登龙。<BR>
<P><big><font size="3" face="黑体" color="#000080"><strong><em>&nbsp;&nbsp; 卷737_14 </em></strong></font><font
face="黑体" color="#800080"> </font><font size="4" color="#800080" face="宋体">【花落】<a
href="authers/qzz_1453.htm" target="_blank"></font><font size="3" color="#0080FF"><font face="黑体">卢士衡</font></a></big> 
<br>
</font><br>
<font color="#400080">迎风啸未已，和雨落YY。千枝与万枝，不如一竿竹。
<P><big><font size="3" face="黑体" color="#000080"><strong><em>&nbsp;&nbsp; 卷737_15 </em></strong></font><font
face="黑体" color="#800080"> </font><font size="4" color="#800080" face="宋体">【钟陵铁柱】<a
href="authers/qzz_1453.htm" target="_blank"></font><font size="3" color="#0080FF"><font face="黑体">卢士衡</font></a></big> 
<br>
</font><br>
<font color="#400080">千年埋没竟何为，变化宜将万物齐。<br>安得风胡借方便，铸成神剑斩鲸鲵。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷737_16 </em></strong></font><font
face="黑体" color="#800080"> </font><font size="4" color="#800080" face="宋体">【僧房听雨】<a
href="authers/qzz_1453.htm" target="_blank"></font><font size="3" color="#0080FF"><font face="黑体">卢士衡</font></a></big> 
<br>
</font><br>
<font color="#400080">古寺松轩雨声别，寒窗听久诗魔发。<br>记得年前在赤城，石楼梦觉三更雪。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷737_17 </em></strong></font><font
face="黑体" color="#800080"> </font><font size="4" color="#800080" face="宋体">【题牡丹】<a
href="authers/qzz_1453.htm" target="_blank"></font><font size="3" color="#0080FF"><font face="黑体">卢士衡</font></a></big> 
<br>
</font><br>
<font color="#400080">万叶红绡剪尽春，丹青任写不如真。<br>风光九十无多日，难惜尊前折赠人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷737_18 </em></strong></font><font
face="黑体" color="#800080"> </font><font size="4" color="#800080" face="宋体">【祖龙词】<a
href="authers/qzz_1454.htm" target="_blank"></font><font size="3" color="#0080FF"><font face="黑体">熊</font></a></big> 
<br>
</font><br>
<font color="#400080">平吞六国更何求，童女童男问十洲。<br>沧海不回应怅望，始知徐福解风流。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷737_19 </em></strong></font><font
face="黑体" color="#800080"> </font><font size="4" color="#800080" face="宋体">【谪居海上】<a
href="authers/qzz_1454.htm" target="_blank"></font><font size="3" color="#0080FF"><font face="黑体">熊</font></a></big> 
<br>
</font><br>
<font color="#400080">家临泾水隔秦川，来往关河路八千。<br>堪恨此身何处老，始皇桥畔又经年。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷737_20 </em></strong></font><font
face="黑体" color="#800080"> </font><font size="4" color="#800080" face="宋体">【冬日原居酬光上人见访】<a
href="authers/qzz_1455.htm" target="_blank"></font><font size="3" color="#0080FF"><font face="黑体">熊皎</font></a></big> 
<br>
</font><br>
<font color="#400080">吾道丧已久，吾师何此来。门无尘事闭，卷有国风开。<BR>
</font></big>
<font color="#400080">野迥霜先白，庭荒叶自堆。寒暄吟罢后，犹喜话天台。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷737_21 </em></strong></font><font
face="黑体" color="#800080"> </font><font size="4" color="#800080" face="宋体">【早梅】<a
href="authers/qzz_1455.htm" target="_blank"></font><font size="3" color="#0080FF"><font face="黑体">熊皎</font></a></big> 
<br>
</font><br>
<font color="#400080">江南近腊时，已亚雪中枝。一夜欲开尽，百花犹未知。<BR>
</font></big>
<font color="#400080">人情皆共惜，天意欲教迟。莫讶无浓艳，芳筵正好吹。
<P><big><font size="3" face="黑体" color="#000080"><strong><em>&nbsp;&nbsp; 卷737_22 </em></strong></font><font
face="黑体" color="#800080"> </font><font size="4" color="#800080" face="宋体">【怀三茅道友】<a
href="authers/qzz_1455.htm" target="_blank"></font><font size="3" color="#0080FF"><font face="黑体">熊皎</font></a></big> 
<br>
</font><br>
<font color="#400080">尘事何年解客嘲，十年容易到三茅。长思碧洞云窗下，<BR>
</font></big>
<font color="#400080">曾借黄庭雪夜抄。丹桂有心凭至论，五峰无信问深交。<BR>
</font></big>
<font color="#400080">杏坛仙侣应相笑，只为浮名未肯抛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷737_23 </em></strong></font><font
face="黑体" color="#800080"> </font><font size="4" color="#800080" face="宋体">【赠胥尊师】<a
href="authers/qzz_1455.htm" target="_blank"></font><font size="3" color="#0080FF"><font face="黑体">熊皎</font></a></big> 
<br>
</font><br>
<font color="#400080">绿发童颜羽服轻，天台王屋几经行。云程去速因风起，<BR>
</font></big>
<font color="#400080">酒债还迟待药成。房闭十洲烟浪阔，开三洞鬼神惊。<BR>
</font></big>
<font color="#400080">他年华表重归日，却恐桑田已变更。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷737_24 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1455.htm" target="_blank"></font><font size="3" color="#0080FF"><font face="黑体">熊皎</font></a></big> 
<br>
</font><br>
<font color="#400080">山前犹见月，陌上未逢人。（早行，以下见《雅言杂载》）<br><BR>
<font color="#400080">果熟秋先落，禽寒夜未栖。（《山居》）<br><BR>
<font color="#400080">深逢野草皆为药，静见樵人恐是仙。<br><BR>
<font color="#400080">厌听啼鸟梦醒后，慵扫落花春尽时。<br><BR>
<font color="#400080">废土有人耕不畏，古厅无讼醉何妨。（见《事文类聚》）<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷737_25 </em></strong></font><font
face="黑体" color="#800080"> </font><font size="4" color="#800080" face="宋体">【塞上】<a
href="authers/qzz_1456.htm" target="_blank"></font><font size="3" color="#0080FF"><font face="黑体">赵延寿</font></a></big> 
<br>
</font><br>
<font color="#400080">黄沙风卷半空抛，云动阴山雪满郊。探水人回移帐就，<BR>
</font></big>
<font color="#400080">射雕箭落著弓抄。鸟逢霜果饥还啄，马渡冰河渴自跑。<BR>
</font></big>
<font color="#400080">占得高原肥草地，夜深生火折林梢。<BR>
<P><big><font size="3" face="黑体" color="#000080"><strong><em>&nbsp;&nbsp; 卷737_26 </em></strong></font><font
face="黑体" color="#800080"> </font><font size="4" color="#800080" face="宋体">【棋】<a
href="authers/qzz_1457.htm" target="_blank"></font><font size="3" color="#0080FF"><font face="黑体">高辇</font></a></big> 
<br>
</font><br>
<font color="#400080">野客围棋坐，支颐向暮秋。不言如守默，设计似平雠。<BR>
</font></big>
<font color="#400080">决胜虽关勇，防危亦合忧。看他终一局，白却少年头。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷737_27 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1457.htm" target="_blank"></font><font size="3" color="#0080FF"><font face="黑体">高辇</font></a></big> 
<br>
</font><br>
<font color="#400080">飘飘送下遥天雪，飒飒吹干旅舍烟。（《冬风》，<BR>
</font></big>
<font color="#400080">见《吟窗杂录》）<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷737_28 </em></strong></font><font
face="黑体" color="#800080"> </font><font size="4" color="#800080" face="宋体">【与李专美】<a
href="authers/qzz_1458.htm" target="_blank"></font><font size="3" color="#0080FF"><font face="黑体">韩昭裔</font></a></big> 
<br>
</font><br>
<font color="#400080">昭裔登庸汝未登，凤池鸡树冷如冰。<br>何如且作宣徽使，免被人呼粥饭僧。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷737_29 </em></strong></font><font
face="黑体" color="#800080"> </font><font size="4" color="#800080" face="宋体">【题龙窝洞】<a
href="authers/qzz_1459.htm" target="_blank"></font><font size="3" color="#0080FF"><font face="黑体">张仁溥</font></a></big> 
<br>
</font><br>
<font color="#400080">折花携酒看龙窝，镂玉长旌俊彦过。<br>他日各为云外客，碧纱笼却又如何。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷737_30 </em></strong></font><font
face="黑体" color="#800080"> </font><font size="4" color="#800080" face="宋体">【留题座主和凝旧阁】<a
href="authers/qzz_1460.htm" target="_blank"></font><font size="3" color="#0080FF"><font face="黑体">李瀚1</font></a></big> 
<br>
</font><br>
<font color="#400080">座主登庸归凤阙，门生批诏立鳌头。<br>玉堂旧阁多珍玩，可作西斋润笔不。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷737_31 </em></strong></font><font
face="黑体" color="#800080"> </font><font size="4" color="#800080" face="宋体">【题家园】<a
href="authers/qzz_1461.htm" target="_blank"></font><font size="3" color="#0080FF"><font face="黑体">杨昭俭</font></a></big> 
<br>
</font><br>
<font color="#400080">池莲憔悴无颜色，园竹低垂减翠阴。<br>园竹池莲莫惆怅，相看恰似主人心。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷737_32 </em></strong></font><font
face="黑体" color="#800080"> </font><font size="4" color="#800080" face="宋体">【书从事厅屏上】<a
href="authers/qzz_1462.htm" target="_blank"></font><font size="3" color="#0080FF"><font face="黑体">刘坦</font></a></big> 
<br>
</font><br>
<font color="#400080">金殿试回新折桂，将军留辟向江城。<br>思量一醉犹难得，辜负扬州管记名。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷737_33 </em></strong></font><font
face="黑体" color="#800080"> </font><font size="4" color="#800080" face="宋体">【题施U画竹图】<a
href="authers/qzz_1463.htm" target="_blank"></font><font size="3" color="#0080FF"><font face="黑体">韦遵</font></a></big> 
<br>
</font><br>
<font color="#400080">枯箨危根缴石头，千竿交映近清流。<br>堪珍仲宝穷幽笔，留得荆湘一片秋。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
