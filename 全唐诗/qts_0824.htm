<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百二十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百二十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷824_1 </em></strong></font><font
face="黑体" color="#800080"> </font><font size="4" color="#800080" face="宋体">【短歌行】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">日月何忙忙，出没住不得。使我勇壮心，少年如顷刻。<BR>
</font></big>
<font color="#400080">人生石火光，通时少于塞。四季倏往来，寒暑变为贼。<BR>
</font></big>
<font color="#400080">偷人面上花，夺人头上黑。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷824_2 </em></strong></font><font
face="黑体" color="#800080"> </font><font size="4" color="#800080" face="宋体">【饮马长城窟】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">游客长城下，饮马长城窟。马嘶闻水腥，为浸征人骨。<BR>
</font></big>
<font color="#400080">岂不是流泉，终不成潺。洗尽骨上土，不洗骨中冤。<BR>
</font></big>
<font color="#400080">骨若比流水，四海有还魂。空流呜咽声，声中疑是言。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷824_3 </em></strong></font><font
face="黑体" color="#800080"> </font><font size="4" color="#800080" face="宋体">【夜直】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">大内隔重墙，多闻乐未央。灯明宫树色，茶煮禁泉香。<BR>
</font></big>
<font color="#400080">凤辇通门静，鸡歌入漏长。宴荣陪御席，话密近龙章。<BR>
</font></big>
<font color="#400080">吟步彤庭月，眠分玉署凉。欲黏朱绂重，频草白麻忙。<BR>
</font></big>
<font color="#400080">笔力将群吏，人情在致唐。万方瞻仰处，晨夕面吾皇。
<P><big><font size="3" face="黑体" color="#000080"><strong><em>&nbsp;&nbsp; 卷824_4 </em></strong></font><font
face="黑体" color="#800080"> </font><font size="4" color="#800080" face="宋体">【赠行脚僧】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">世界曾行遍，全无行可修。炎凉三衲共，生死一身休。<BR>
</font></big>
<font color="#400080">片断云随体，稀疏雪满头。此门无所著，不肯暂淹留。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷824_5 </em></strong></font><font
face="黑体" color="#800080"> </font><font size="4" color="#800080" face="宋体">【秋日思旧山】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">咸言上国繁华，岂谓帝城羁旅。十点五点残萤，<BR>
</font></big>
<font color="#400080">千声万声秋雨。白云江上故乡，月下风前吟处。<BR>
</font></big>
<font color="#400080">欲去不去迟迟，未展平生所伫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷824_6 </em></strong></font><font
face="黑体" color="#800080"> </font><font size="4" color="#800080" face="宋体">【寄乾陵杨侍郎】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">冷落官资不畏贫，司曹且共内官分。步量野色成公案，<BR>
</font></big>
<font color="#400080">点检樵声入奏闻。陵庙路因朝去扫，御炉香每夜来焚。<BR>
</font></big>
<font color="#400080">碑寒树古神门上，管得无穷空白云。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷824_7 </em></strong></font><font
face="黑体" color="#800080"> </font><font size="4" color="#800080" face="宋体">【登楼忆友】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">物象远鳎周回极望中。带烟千井树，和磬一楼风。<BR>
</font></big>
<font color="#400080">月色寒沈地，波声夜r空。登临无限趣，恨不与君同。<br>
<P><big><font size="3" face="黑体" color="#000080"><strong><em>&nbsp;&nbsp; 卷824_8 </em></strong></font><font
face="黑体" color="#800080"> </font><font size="4" color="#800080" face="宋体">【华严寺望樊川】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">万木叶初红，人家树色中。疏钟摇雨脚，秋水浸云容。<BR>
</font></big>
<font color="#400080">雪碛回寒雁，村灯促夜舂。旧山归未得，生计欲何从。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷824_9 </em></strong></font><font
face="黑体" color="#800080"> </font><font size="4" color="#800080" face="宋体">【与道侣同于水陆寺会宿】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">论道穷心少有朋，此时清话昔年曾。柿凋红叶铺寒井，<BR>
</font></big>
<font color="#400080">鹄坠霜毛著定僧。风递远声秋涧水，竹穿深色夜房灯。<BR>
</font></big>
<font color="#400080">出门尽是劳生者，只此长闲几个能。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷824_10 </em></strong></font><font
face="黑体" color="#800080"> </font><font size="4" color="#800080" face="宋体">【城上吟】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">古冢密于草，新坟侵官道。城外无闲地，城中人又老。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷824_11 </em></strong></font><font
face="黑体" color="#800080"> </font><font size="4" color="#800080" face="宋体">【襄阳曲】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">为忆南游人，移家大堤住。千帆万帆来，尽过门前去。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷824_12 </em></strong></font><font
face="黑体" color="#800080"> </font><font size="4" color="#800080" face="宋体">【诫贪】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">多求待心足，未足旋倾覆。明知贪者心，求荣不求辱。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷824_13 </em></strong></font><font
face="黑体" color="#800080"> </font><font size="4" color="#800080" face="宋体">【蝉二首】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">独蝉初唱古槐枝，委曲悲凉断续迟。<br>雨后忽闻谁最苦，异乡孤馆忆家时。<br>
<br>
<font color="#400080">衰柳蝉吟旁浊河，正当残日角声和。<br>寻常不足少愁思，此际闻时愁更多。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷824_14 </em></strong></font><font
face="黑体" color="#800080"> </font><font size="4" color="#800080" face="宋体">【太平坊寻裴郎中故宅】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">不语凄凉无限情，荒阶行尽又重行。<br>昔年住此何人在，满地槐花秋草生。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷824_15 </em></strong></font><font
face="黑体" color="#800080"> </font><font size="4" color="#800080" face="宋体">【登楼】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">边邑鸿声一例秋，大波平日绕山流。<br>故人千里同明月，尽夕无言空倚楼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷824_16 </em></strong></font><font
face="黑体" color="#800080"> </font><font size="4" color="#800080" face="宋体">【长安早秋】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">风舞槐花落御沟，终南山色入城秋。<br>门门走马征兵急，公子笙歌醉玉楼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷824_17 </em></strong></font><font
face="黑体" color="#800080"> </font><font size="4" color="#800080" face="宋体">【对雪】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">密密无声坠碧空，霏霏有韵舞微风。<br>幽人吟望搜辞处，飘入窗来落砚中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷824_18 </em></strong></font><font
face="黑体" color="#800080"> </font><font size="4" color="#800080" face="宋体">【鹦鹉】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">翠毛丹觜乍教时，终日无寥似忆归。<br>近来偷解人言语，乱向金笼说是非。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷824_19 </em></strong></font><font
face="黑体" color="#800080"> </font><font size="4" color="#800080" face="宋体">【晚景】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">池荷衰飒菊芬芳，策杖吟诗上草堂。<br>满目暮云风卷尽，郡楼寒角数声长。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷824_20 </em></strong></font><font
face="黑体" color="#800080"> </font><font size="4" color="#800080" face="宋体">【长安伤春】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">霜陨中春花半无，狂游恣饮尽凶徒。<br>年年赏玩公卿辈，今委沟塍骨渐枯。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷824_21 </em></strong></font><font
face="黑体" color="#800080"> </font><font size="4" color="#800080" face="宋体">【河梁晚望二首】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">水势滔滔不可量，渔舟容易泛沧浪。<br>连山翠霭笼沙溆，白鸟翩翩下夕阳。<br>
<br>
<font color="#400080">雨添一夜秋涛阔，极目茫茫似接天。<br>不知龙物潜何处，鱼跃蛙鸣满槛前。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷824_22 </em></strong></font><font
face="黑体" color="#800080"> </font><font size="4" color="#800080" face="宋体">【悲长安】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">何事天时祸未回，生灵愁悴苦寒灰。<br>岂知万顷繁华地，强半今为瓦砾堆。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷824_23 </em></strong></font><font
face="黑体" color="#800080"> </font><font size="4" color="#800080" face="宋体">【千叶石榴花】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">一朵花开千叶红，开时又不藉春风。<br>若教移在香闺畔，定与佳人艳态同。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷824_24 </em></strong></font><font
face="黑体" color="#800080"> </font><font size="4" color="#800080" face="宋体">【观棋】<a
href="authers/qzz_1817.htm" target="_blank"></font><font size="3" color="#0080FF"><font face="黑体">子兰</font></a></big> 
<br>
</font><br>
<font color="#400080">拂局尽消时，能因长路迟。点头初得计，格手待无疑。<BR>
</font></big>
<font color="#400080">寂默亲遗景，凝神入过思。共藏多少意，不语两相知。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
