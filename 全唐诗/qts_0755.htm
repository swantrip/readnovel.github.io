<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百五十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百五十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷755_1 </em></strong></font><font
face="黑体" color="#800080"> </font><font size="4" color="#800080" face="宋体">【送陈先生之洪井寄萧少卿】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">闻君仙袂指洪，我忆情人别路赊。知有欢娱游楚泽，<BR>
</font></big>
<font color="#400080">更无书札到京华。云开驿阁连江静，春满西山倚汉斜。<BR>
</font></big>
<font color="#400080">此处相逢应见问，为言搔首望龙沙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_2 </em></strong></font><font
face="黑体" color="#800080"> </font><font size="4" color="#800080" face="宋体">【送龚明府九江归宁】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">茂宰隳官去，扁舟著彩衣。湓城春酒熟，匡阜野花稀。<BR>
</font></big>
<font color="#400080">解缆垂杨绿，开帆宿鹭飞。一朝吾道泰，还逐落潮归。
<P><big><font size="3" face="黑体" color="#000080"><strong><em>&nbsp;&nbsp; 卷755_3 </em></strong></font><font
face="黑体" color="#800080"> </font><font size="4" color="#800080" face="宋体">【和江西萧少卿见寄二首】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">亡羊岐路愧司南，二纪穷通聚散三。老去何妨从笑傲，<BR>
</font></big>
<font color="#400080">病来看欲懒朝参。离肠似线常忧断，世态如汤不可探。<BR>
</font></big>
<font color="#400080">珍重加餐省思虑，时时斟酒压山岚。<br><BR>
<font color="#400080">身遥上国三千里，名在朝中二十春。金印不须辞入幕，<BR>
</font></big>
<font color="#400080">麻衣曾此叹迷津。卷舒由我真齐物，忧喜忘心即养神。<BR>
</font></big>
<font color="#400080">世路风波自翻覆，虚舟无计得沉沦。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_4 </em></strong></font><font
face="黑体" color="#800080"> </font><font size="4" color="#800080" face="宋体">【送薛少卿赴青阳】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">我爱陶靖节，吏隐从弦歌。我爱费征君，高卧归九华。<BR>
</font></big>
<font color="#400080">清风激颓波，来者无以加。我志两不遂，漂沦浩无涯。<BR>
</font></big>
<font color="#400080">数奇时且乱，此图今愈赊。贤哉薛夫子，高举凌晨霞。<BR>
</font></big>
<font color="#400080">安民即是道，投足皆为家。功名与权位，悠悠何用夸。<BR>
</font></big>
<font color="#400080">携朋出远郊，酌酒藉平沙。云收远天静，江阔片帆斜。<BR>
</font></big>
<font color="#400080">离怀与企羡，南望长咨嗟。
<P><big><font size="3" face="黑体" color="#000080"><strong><em>&nbsp;&nbsp; 卷755_5 </em></strong></font><font
face="黑体" color="#800080"> </font><font size="4" color="#800080" face="宋体">【送高起居之泾县】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">右史罢朝归，之官句水湄。别我行千里，送君倾一卮。<BR>
</font></big>
<font color="#400080">酒罢长叹息，此叹君应悲。乱中吾道薄，卿族旧人稀。<BR>
</font></big>
<font color="#400080">胡为佩铜墨，去此白玉墀。吏事岂所堪，民病何可医。<BR>
</font></big>
<font color="#400080">藏用清其心，此外慎勿为。县郭有佳境，千峰溪水西。<BR>
</font></big>
<font color="#400080">云树杳回合，岩峦互蔽亏。弹琴坐其中，世事吾不知。<BR>
</font></big>
<font color="#400080">时时寄书札，以慰长相思。
<P><big><font size="3" face="黑体" color="#000080"><strong><em>&nbsp;&nbsp; 卷755_6 </em></strong></font><font
face="黑体" color="#800080"> </font><font size="4" color="#800080" face="宋体">【宿茅山寄舍弟】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">茅许禀灵气，一家同上宾。仙山空有庙，举世更无人。<BR>
</font></big>
<font color="#400080">独往诚违俗，浮名亦累真。当年各自勉，云洞镇长春。
<P><big><font size="3" face="黑体" color="#000080"><strong><em>&nbsp;&nbsp; 卷755_7 </em></strong></font><font
face="黑体" color="#800080"> </font><font size="4" color="#800080" face="宋体">【晚憩白鹤庙寄句容张少府】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">日入林初静，山空暑更寒。泉鸣细岩窦，鹤唳眇云端。<BR>
</font></big>
<font color="#400080">拂榻安棋局，焚香戴道冠。望君殊不见，终夕凭栏干。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_8 </em></strong></font><font
face="黑体" color="#800080"> </font><font size="4" color="#800080" face="宋体">【题紫阳观】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">南朝名士富仙才，追步东卿遂不回。丹井自深桐暗老，<BR>
</font></big>
<font color="#400080">祠宫长在鹤频来。岩边桂树攀仍倚，洞口桃花落复开。<BR>
</font></big>
<font color="#400080">惆怅霓裳太平事，一函真迹锁昭台。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_9 </em></strong></font><font
face="黑体" color="#800080"> </font><font size="4" color="#800080" face="宋体">【赠奚道士（含象）】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">先生曾有洞天期，犹傍天坛摘紫芝。处世自能心混沌，<BR>
</font></big>
<font color="#400080">全真谁见德支离。玉霄尘闭人长在，全鼎功成俗未知。<BR>
</font></big>
<font color="#400080">他日飙轮谒茅许，愿同鸡犬去相随。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_10 </em></strong></font><font
face="黑体" color="#800080"> </font><font size="4" color="#800080" face="宋体">【题碧岩亭赠孙尊师】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">绝境何人识，高亭万象含。凭轩临树杪，送目极天南。<BR>
</font></big>
<font color="#400080">积霭生泉洞，归云锁石龛。丹霞披翠t，白鸟带晴岚。<BR>
</font></big>
<font color="#400080">仙去留虚室，龙归涨碧潭。幽岩君独爱，玄味我曾耽。<BR>
</font></big>
<font color="#400080">世上愁何限，人间事久谙。终须脱羁鞅，来此会空谈。
<P><big><font size="3" face="黑体" color="#000080"><strong><em>&nbsp;&nbsp; 卷755_11 </em></strong></font><font
face="黑体" color="#800080"> </font><font size="4" color="#800080" face="宋体">【题白鹤庙】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">平生心事向玄关，一入仙乡似旧山。白鹤唳空晴眇眇，<BR>
</font></big>
<font color="#400080">丹沙流涧暮潺潺。尝嗟多病嫌中药，拟问真经乞小还。<BR>
</font></big>
<font color="#400080">满洞烟霞互陵乱，何峰台榭是萧闲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_12 </em></strong></font><font
face="黑体" color="#800080"> </font><font size="4" color="#800080" face="宋体">【步虚词五首】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">气为还元正，心由抱一灵。凝神归罔象，飞步入青冥。<BR>
</font></big>
<font color="#400080">整服乘三素，旋纲蹑九星。琼章开后学，稽首奉真经。<BR><BR>
<font color="#400080">天帝黄金阙，真人紫锦书。霓裳纷蔽景，羽服迥凌虚。<BR>
</font></big>
<font color="#400080">白鹤能为使，班麟解驾车。灵符终愿借，转共世情疏。<BR><BR>
<font color="#400080">圣主过幽谷，虚皇在蕊宫。五千宗物母，七字秘神童。<BR>
</font></big>
<font color="#400080">世上金壶远，人间玉龠空。唯馀养身法，修此与天通。<BR><BR>
<font color="#400080">何处求玄解，人间有洞天。勤行皆是道，谪下尚为仙。<BR>
</font></big>
<font color="#400080">蔽景乘朱凤，排虚驾紫烟。不嫌园吏傲，愿在玉宸前。<BR><BR>
<font color="#400080">三素霏霏远，盟威凛凛寒。火铃空灭没，星斗晓阑干。<BR>
</font></big>
<font color="#400080">佩响流虚殿，炉烟在醮坛。萧寥不可极，骖驾上云端。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_13 </em></strong></font><font
face="黑体" color="#800080"> </font><font size="4" color="#800080" face="宋体">【留题仙观】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">瑶坛醮罢晚云开，羽客分飞俗士回。<br>为报移文不须勒，未曾游处待重来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷755_14 </em></strong></font><font
face="黑体" color="#800080"> </font><font size="4" color="#800080" face="宋体">【和陈洗马山庄新泉】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">已开山馆待抽簪，更要岩泉欲洗心。常被松声迷细韵，<BR>
</font></big>
<font color="#400080">忽流花片落高岑。便疏浅濑穿莎径，始有清光映竹林。<BR>
</font></big>
<font color="#400080">何日煎茶酝香酒，沙边同听暝猿吟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_15 </em></strong></font><font
face="黑体" color="#800080"> </font><font size="4" color="#800080" face="宋体">【奉和七夕应令】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">今宵星汉共晶光，应笑罗敷嫁侍郎。斗柄易倾离恨促，<BR>
</font></big>
<font color="#400080">河流不尽后期长。静闻天籁疑鸣佩，醉折荷花想艳妆。<BR>
</font></big>
<font color="#400080">谁见宣猷堂上宴，一篇清韵振金铛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_16 </em></strong></font><font
face="黑体" color="#800080"> </font><font size="4" color="#800080" face="宋体">【又和八日】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">微云疏雨淡新秋，晓梦依稀十二楼。故作别离应有以，<BR>
</font></big>
<font color="#400080">拟延更漏共无由。那教人世长多恨，未必天仙不解愁。<BR>
</font></big>
<font color="#400080">博望苑中残酒醒，香风佳气独迟留。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_17 </em></strong></font><font
face="黑体" color="#800080"> </font><font size="4" color="#800080" face="宋体">【和印先辈及第后献座主朱舍人郊居之作】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">成名郊外掩柴扉，树影蝉声共息机。积雨暗封青藓径，<BR>
</font></big>
<font color="#400080">好风轻透白衣。嘉鱼始赋人争诵，荆玉频收国自肥。<BR>
</font></big>
<font color="#400080">独坐公厅正烦暑，喜吟新咏见玄微。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_18 </em></strong></font><font
face="黑体" color="#800080"> </font><font size="4" color="#800080" face="宋体">【和致仕张尚书新创道院】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">梓泽成新致，金丹有旧情。挂冠朝睡足，隐几暮江清。<BR>
</font></big>
<font color="#400080">药圃分轻绿，松窗起细声。养高宁厌病，默坐对诸生。
<P><big><font size="3" face="黑体" color="#000080"><strong><em>&nbsp;&nbsp; 卷755_19 </em></strong></font><font
face="黑体" color="#800080"> </font><font size="4" color="#800080" face="宋体">【和尉迟赞善秋暮僻居】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">登高节物最堪怜，小岭疏林对槛前。轻吹断时云缥缈，<BR>
</font></big>
<font color="#400080">夕阳明处水澄鲜。江城秋早催寒事，望苑朝稀足晏眠。<BR>
</font></big>
<font color="#400080">庭有菊花尊有酒，若方陶令愧前贤。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_20 </em></strong></font><font
face="黑体" color="#800080"> </font><font size="4" color="#800080" face="宋体">【和陈赞善致仕还京口】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">海门山下一渔舟，中有高人未白头。已驾安车归故里，<BR>
</font></big>
<font color="#400080">尚通闺籍在龙楼。泉声漱玉窗前落，江色和烟槛外流。<BR>
</font></big>
<font color="#400080">今日君臣厚终始，不须辛苦画双牛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_21 </em></strong></font><font
face="黑体" color="#800080"> </font><font size="4" color="#800080" face="宋体">【京使回自临川，得从兄书寄诗，依韵和】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">珍重还京使，殷勤话故人。别离长挂梦，宠禄不关身。<BR>
</font></big>
<font color="#400080">趣向今成道，声华旧绝尘。莫嗟客鬓老，诗句逐时新。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_22 </em></strong></font><font
face="黑体" color="#800080"> </font><font size="4" color="#800080" face="宋体">【陪郑王相公赋筵前垂冰，应教依韵】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">窗外虚明雪乍晴，檐前垂C尽成冰。长廊瓦叠行行密，<BR>
</font></big>
<font color="#400080">晚院风高寸寸增。玉指乍拈簪尚愧，金阶时坠磬难胜。<BR>
</font></big>
<font color="#400080">晨餐堪醒曹参酒，自恨空肠病不能。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_23 </em></strong></font><font
face="黑体" color="#800080"> </font><font size="4" color="#800080" face="宋体">【送礼部潘尚书致仕还建安】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">名遂功成累复轻，鲈鱼因起旧乡情。履声初下金华省，<BR>
</font></big>
<font color="#400080">帆影看离石首城。化剑津头寻故老，同亭会上问仙卿。<BR>
</font></big>
<font color="#400080">冥鸿高举真难事，相送何须泪满缨。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_24 </em></strong></font><font
face="黑体" color="#800080"> </font><font size="4" color="#800080" face="宋体">【和尉迟赞善病中见寄】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">仙郎移病暑天过，却似冥鸿避W罗。昼梦乍惊风动竹，<BR>
</font></big>
<font color="#400080">夜吟时觉露沾莎。情亲稍喜贫居近，性懒犹嫌上直多。<BR>
</font></big>
<font color="#400080">望苑恩深期勿药，青云岐路未蹉跎。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_25 </em></strong></font><font
face="黑体" color="#800080"> </font><font size="4" color="#800080" face="宋体">【池州陈使君见示游齐山诗因寄】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">往岁曾游弄水亭，齐峰浓翠暮轩横。哀猿出槛心虽喜，<BR>
</font></big>
<font color="#400080">伤鸟闻弦势易惊。病后簪缨殊寡兴，老来泉石倍关情。<BR>
</font></big>
<font color="#400080">今朝池口风波静，遥贺山前有颂声。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_26 </em></strong></font><font
face="黑体" color="#800080"> </font><font size="4" color="#800080" face="宋体">【再领制诰和王明府见贺】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">蹇步还依列宿边，拱辰重认旧云天。自嗟多难飘零困，<BR>
</font></big>
<font color="#400080">不似当年胆气全。鸡树晚花疏向日，龙池轻浪细含烟。<BR>
</font></big>
<font color="#400080">从来不解为身计，一叶悠悠任大川。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_27 </em></strong></font><font
face="黑体" color="#800080"> </font><font size="4" color="#800080" face="宋体">【送高舍人使岭南】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">西掖官曹近，南溟道路遥。使星将渡汉，仙棹乍乘潮。<BR>
</font></big>
<font color="#400080">柳映灵和折，梅依大庾飘。江帆风淅淅，山馆雨萧萧。<BR>
</font></big>
<font color="#400080">陆贾真迂阔，终童久寂寥。送君何限意，把酒一长谣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_28 </em></strong></font><font
face="黑体" color="#800080"> </font><font size="4" color="#800080" face="宋体">【和王明府见寄】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">时情世难消吾道，薄宦流年危此身。莫叹京华同寂寞，<BR>
</font></big>
<font color="#400080">曾经兵革共漂沦。对山开户唯求静，贳酒留宾不道贫。<BR>
</font></big>
<font color="#400080">善政空多尚淹屈，不知谁是解忧民。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_29 </em></strong></font><font
face="黑体" color="#800080"> </font><font size="4" color="#800080" face="宋体">【和方泰州见寄】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">逐客凄凄重入京，旧愁新恨两难胜。云收楚塞千山雪，<BR>
</font></big>
<font color="#400080">风结秦淮一尺冰。置醴筵空情岂尽，投湘文就思如凝。<BR>
</font></big>
<font color="#400080">更残月落知孤坐，遥望船窗一点星。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_30 </em></strong></font><font
face="黑体" color="#800080"> </font><font size="4" color="#800080" face="宋体">【文献太子挽歌词五首】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">国有承祧重，人知秉哲尊。清风来望苑，遗烈在东藩。<BR>
</font></big>
<font color="#400080">此日升缑岭，何因到寝门。天高不可问，烟霭共昏昏。<br>
<font color="#400080">夏启吾君子，周储上帝宾。音容一飘忽，功业自纷纶。<BR>
</font></big>
<font color="#400080">露泣承华月，风惊丽正尘。空馀商岭客，行泪下宜春。<BR>
<font color="#400080">出处成交让，经纶有大功。泪碑瓜步北，棠树蒜山东。<BR>
</font></big>
<font color="#400080">百揆方时叙，重离遂不融。故臣偏感咽，曾是叹三穷。<br>
<font color="#400080">甲观光阴促，园陵天地长。箫笳咽无韵，宾御哭相将。<BR>
</font></big>
<font color="#400080">盛烈传彝鼎，遗文被乐章。君臣知己分，零泪乱无行。<BR>
<font color="#400080">彩仗清晨出，非同齿胄时。愁烟锁平甸，朔吹绕寒枝。<BR>
</font></big>
<font color="#400080">楚客来何补，缑山去莫追。回瞻飞盖处，掩袂不胜悲。<br>
<P><big><font size="3" face="黑体" color="#000080"><strong><em>&nbsp;&nbsp; 卷755_31 </em></strong></font><font
face="黑体" color="#800080"> </font><font size="4" color="#800080" face="宋体">【送王员外宰德安】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">家世朱门贵，官资粉署优。今为百里长，应好五峰游。<BR>
</font></big>
<font color="#400080">柳影连彭泽，湖光接庾楼。承明须再入，官满莫淹留。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_32 </em></strong></font><font
face="黑体" color="#800080"> </font><font size="4" color="#800080" face="宋体">【以端溪砚酬张员外水精珠兼和来篇】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">请以端溪润，酬君水玉明。方圆虽异器，功用信俱呈。<BR>
</font></big>
<font color="#400080">自得山川秀，能分日月精。巾箱各珍重，所贵在交情。
<P><big><font size="3" face="黑体" color="#000080"><strong><em>&nbsp;&nbsp; 卷755_33 </em></strong></font><font
face="黑体" color="#800080"> </font><font size="4" color="#800080" face="宋体">【奉使九华山，中途遇青阳薛郎中】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">故人相别动相思，此地相逢岂素期。九子峰前闲未得，<BR>
</font></big>
<font color="#400080">五溪桥上坐多时。甘泉从幸余知忝，宣室征还子未迟。<BR>
</font></big>
<font color="#400080">且饮一杯消别恨，野花风起渐离披。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_34 </em></strong></font><font
face="黑体" color="#800080"> </font><font size="4" color="#800080" face="宋体">【奉命南使经彭泽（值王明府不在，留此）】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">远使程途未一分，离心常要醉醺醺。<br>那堪彭泽门前立，黄菊萧疏不见君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷755_35 </em></strong></font><font
face="黑体" color="#800080"> </font><font size="4" color="#800080" face="宋体">【南都遇前嘉鱼刘令，言游闽岭，作此与之】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">我持使节经韶石，君作闲游过武夷。两地山光成独赏，<BR>
</font></big>
<font color="#400080">隔年乡思暗相知。洪坛上长岑寂，孺子亭前自别离。<BR>
</font></big>
<font color="#400080">珍重分岐一杯酒，强加餐饭数吟诗。<BR>
<P><big><font size="3" face="黑体" color="#000080"><strong><em>&nbsp;&nbsp; 卷755_36 </em></strong></font><font
face="黑体" color="#800080"> </font><font size="4" color="#800080" face="宋体">【阁皂山】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">殿影高低云掩映，松阴缭绕步徘徊。<br>从今莫厌簪裾累，不是乘轺不得来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷755_37 </em></strong></font><font
face="黑体" color="#800080"> </font><font size="4" color="#800080" face="宋体">【玉笥山留题】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">仙乡会应远，王事知何极。征传莫辞劳，玉峰聊一息。<BR>
</font></big>
<font color="#400080">形骸已销散，心想都凝寂。真气自清虚，非关好松石。<BR>
</font></big>
<font color="#400080">九仙皆积学，洞壑多遗迹。游子归去来，胡为但征役。
<P><big><font size="3" face="黑体" color="#000080"><strong><em>&nbsp;&nbsp; 卷755_38 </em></strong></font><font
face="黑体" color="#800080"> </font><font size="4" color="#800080" face="宋体">【庐陵别朱观先辈】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">桂籍知名有几人，翻飞相续上青云。解怜才子宁唯我，<BR>
</font></big>
<font color="#400080">远作卑官尚见君。岭外独持严助节，宫中谁荐长卿文。<BR>
</font></big>
<font color="#400080">新诗试为重高咏，朝汉台前不可闻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_39 </em></strong></font><font
face="黑体" color="#800080"> </font><font size="4" color="#800080" face="宋体">【文少卿文山郎中交好深至二纪已馀暌别…留题此诗】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">孙家虚座吊诸孤，张叟僧房见手书。二纪欢游今若此，<BR>
</font></big>
<font color="#400080">满衣零泪欲何如。腰间金印从如斗，镜里霜华已满梳。<BR>
</font></big>
<font color="#400080">珍重远公应笑我，尘心唯此未能除。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_40 </em></strong></font><font
face="黑体" color="#800080"> </font><font size="4" color="#800080" face="宋体">【朱处士相与有山水之愿见送至南康作此以别之】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">怜君送我至南康，更忆梅花庾岭芳。<br>多少仙山共游在，愿君百岁尚康强。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷755_41 </em></strong></font><font
face="黑体" color="#800080"> </font><font size="4" color="#800080" face="宋体">【清明日清远峡作】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">岭外春过半，途中火又新。殷勤清远峡，留恋北归人。
<P><big><font size="3" face="黑体" color="#000080"><strong><em>&nbsp;&nbsp; 卷755_42 </em></strong></font><font
face="黑体" color="#800080"> </font><font size="4" color="#800080" face="宋体">【回至南康题紫极宫里道士房】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">王事信靡W，饮冰安足辞。胡为拥征传，乃至天南陲。<BR>
</font></big>
<font color="#400080">天南非我乡，留滞忽逾时。还经羽人家，豁若云雾披。<BR>
</font></big>
<font color="#400080">何以宽吾怀，老庄有微词。达士无不可，至人岂偏为。<BR>
</font></big>
<font color="#400080">客愁勿复道，为君吟此诗。
<P><big><font size="3" face="黑体" color="#000080"><strong><em>&nbsp;&nbsp; 卷755_43 </em></strong></font><font
face="黑体" color="#800080"> </font><font size="4" color="#800080" face="宋体">【和歙州陈使君见寄】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">新安风景好，时令肃辕门。身贵心弥下，功多口不言。<BR>
</font></big>
<font color="#400080">韬钤家法在，儒雅素风存。簪履陪游盛，乡闾俗化敦。<BR>
</font></big>
<font color="#400080">临窗山色秀，绕郭水声喧。织络文章丽，矜严道义尊。<BR>
</font></big>
<font color="#400080">楼台秋月静，京庾晚云屯。晓吹传衙鼓，晴阳展信幡。<BR>
</font></big>
<font color="#400080">一篇贻友好，千里倍心论。未见归骖动，空能役梦魂。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_44 </em></strong></font><font
face="黑体" color="#800080"> </font><font size="4" color="#800080" face="宋体">【和贾员外戬见赠玉蕊花栽】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">琼瑶一簇带花来，便辈蕴κ肿栽浴<br>喜见唐昌旧颜色，为君判病酌金。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷755_45 </em></strong></font><font
face="黑体" color="#800080"> </font><font size="4" color="#800080" face="宋体">【光穆皇后挽歌三首】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">仙驭期难改，坤仪道自光。s宫新表德，沙麓旧膺祥。<BR>
</font></big>
<font color="#400080">素尧门掩，凝笳毕陌长。东风惨陵树，无复见亲桑。<BR>
<font color="#400080">永乐留虚位，长陵启夕扉。返虞严吉仗，复土掩空衣。<BR>
</font></big>
<font color="#400080">功业投三母，光灵极四妃。唯应彤史在，不与露花。<br>
<font color="#400080">隐隐阊门路，烟云晓更愁。空瞻金辂出，非是濯龙游。<BR>
</font></big>
<font color="#400080">德感人伦正，风行内职修。还随偶物化，同此思轩丘。
<P><big><font size="3" face="黑体" color="#000080"><strong><em>&nbsp;&nbsp; 卷755_46 </em></strong></font><font
face="黑体" color="#800080"> </font><font size="4" color="#800080" face="宋体">【严相公宅牡丹】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">但是豪家重牡丹，争如丞相阁前看。凤楼日暖开偏早，<BR>
</font></big>
<font color="#400080">鸡树阴浓谢更难。数朵已应迷国艳，一枝何幸上尘冠。<BR>
</font></big>
<font color="#400080">不知更许凭栏否，烂熳春光未肯残。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_47 </em></strong></font><font
face="黑体" color="#800080"> </font><font size="4" color="#800080" face="宋体">【侍宴赋得归雁】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">夜静群动息，翩翩一雁归。清音天际远，寒影月中微。<BR>
</font></big>
<font color="#400080">何处云同宿，长空雪共飞。阳和常借便，免与素心违。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_48 </em></strong></font><font
face="黑体" color="#800080"> </font><font size="4" color="#800080" face="宋体">【又赋早春书事】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">苑里芳华早，皇家胜事多。弓声达春气，弈思养天和。<BR>
</font></big>
<font color="#400080">暖酒红炉火，浮舟绿水波。雪晴农事起，击壤听赓歌。<br>
<P><big><font size="3" face="黑体" color="#000080"><strong><em>&nbsp;&nbsp; 卷755_49 </em></strong></font><font
face="黑体" color="#800080"> </font><font size="4" color="#800080" face="宋体">【依韵和令公大王蔷薇诗】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">绿树成阴后，群芳稍歇时。谁将新濯锦，挂向最长枝。<BR>
</font></big>
<font color="#400080">卷箔香先入，凭栏影任移。赏频嫌酒渴，吟苦怕霜髭。<BR>
</font></big>
<font color="#400080">架迥笼云幄，庭虚展绣帷。有情萦舞袖，无力I游丝。<BR>
</font></big>
<font color="#400080">嫩蕊莺偷采，柔条柳伴垂。荀池波自照，梁苑客尝窥。<BR>
</font></big>
<font color="#400080">玉李寻皆谢，金桃亦暗衰。花中应独贵，庭下故开迟。<BR>
</font></big>
<font color="#400080">委艳妆苔砌，分华借槿篱。低昂匀灼烁，浓淡叠参差。<BR>
</font></big>
<font color="#400080">幸植王宫里，仍逢宰府知。芳心向谁许，醉态不能支。<BR>
</font></big>
<font color="#400080">芍药天教避，玫瑰众共嗤。光明烘昼景，润腻`轻rG。<BR>
</font></big>
<font color="#400080">丽似期神女，珍如重卫姬。君王偏属咏，七子尽搜奇。
<P><big><font size="3" face="黑体" color="#000080"><strong><em>&nbsp;&nbsp; 卷755_50 </em></strong></font><font
face="黑体" color="#800080"> </font><font size="4" color="#800080" face="宋体">【和门下殷侍郎新茶二十韵】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">暖吹入春园，新芽竞粲然。才教鹰觜拆，未放雪花妍。<BR>
</font></big>
<font color="#400080">荷杖青林下，携筐旭景前。孕灵资雨露，钟秀自山川。<BR>
</font></big>
<font color="#400080">碾后香弥远，烹来色更鲜。名随土地贵，味逐水泉迁。<BR>
</font></big>
<font color="#400080">力藉流黄暖，形模紫笋圆。正当钻柳火，遥想涌金泉。<BR>
</font></big>
<font color="#400080">任道时新物，须依古法煎。轻瓯浮绿乳，孤灶散馀烟。<BR>
</font></big>
<font color="#400080">甘荠非予匹，宫槐让我先。竹孤空冉冉，荷弱谩田田。<BR>
</font></big>
<font color="#400080">解渴消残酒，清神感夜眠。十浆何足馈，百}尽堪捐。<BR>
</font></big>
<font color="#400080">采撷唯忧晚，营求不计钱。任公因焙显，陆氏有经传。<BR>
</font></big>
<font color="#400080">爱甚真成癖，尝多合得仙。亭台虚静处，风月艳阳天。<BR>
</font></big>
<font color="#400080">自可临泉石，何妨杂管弦。东山似蒙顶，愿得从诸贤。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_51 </em></strong></font><font
face="黑体" color="#800080"> </font><font size="4" color="#800080" face="宋体">【春雪应制】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">繁阴连曙景，瑞雪洒芳辰。势密犹疑腊，风和始觉春。<BR>
</font></big>
<font color="#400080">萦林开玉蕊，飘座`香尘。欲识宸心悦，云谣慰兆人。<br>
<P><big><font size="3" face="黑体" color="#000080"><strong><em>&nbsp;&nbsp; 卷755_52 </em></strong></font><font
face="黑体" color="#800080"> </font><font size="4" color="#800080" face="宋体">【进雪诗】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">欲使新正识有年，故飘轻絮伴春还。近看琼树笼银阙，<BR>
</font></big>
<font color="#400080">远想瑶池带玉关。润逐HE铺绿野，暖随杯酒上朱颜。<BR>
</font></big>
<font color="#400080">朝来花萼楼中宴，数曲赓歌雅颂间。<BR>
<P><big><font size="3" face="黑体" color="#000080"><strong><em>&nbsp;&nbsp; 卷755_53 </em></strong></font><font
face="黑体" color="#800080"> </font><font size="4" color="#800080" face="宋体">【自题山亭三首】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">簪组非无累，园林未是归。世喧长不到，何必故山薇。<BR>
<font color="#400080">小舫行乘月，高斋卧看山。退公聊自足，争敢望长闲。<BR><BR>
<font color="#400080">石仍临水，披襟复挂冠。机心忘未得，棋局与鱼竿。<br>
<P><big><font size="3" face="黑体" color="#000080"><strong><em>&nbsp;&nbsp; 卷755_54 </em></strong></font><font
face="黑体" color="#800080"> </font><font size="4" color="#800080" face="宋体">【和陈表用员外求酒】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">暑天频雨亦频晴，帘外闲云重复轻。<br>珍重一壶酬绝唱，向风遥想醉吟声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷755_55 </em></strong></font><font
face="黑体" color="#800080"> </font><font size="4" color="#800080" face="宋体">【奉和右省仆射西亭高卧作】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">院静苍苔积，庭幽怪石欹。蝉声当槛急，虹影向檐垂。<BR>
</font></big>
<font color="#400080">昼漏犹怜永，丛兰未觉衰。疏篁巢翡翠，折苇覆鸬鹚。<BR>
</font></big>
<font color="#400080">对酒襟怀旷，围棋旨趣迟。景皆随所尚，物各遂其宜。<BR>
</font></big>
<font color="#400080">道与时相会，才非世所羁。赋诗贻座客，秋事尔何悲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_56 </em></strong></font><font
face="黑体" color="#800080"> </font><font size="4" color="#800080" face="宋体">【忆新淦觞池寄孟宾于员外】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">往年淦水驻行轩，引得清流似月圆。自有G光还碧L，<BR>
</font></big>
<font color="#400080">不劳人力递金船。润滋苔藓欺茵席，声入杉松当管弦。<BR>
</font></big>
<font color="#400080">珍重诗人频管领，莫教尘土咽潺潺。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷755_57 </em></strong></font><font
face="黑体" color="#800080"> </font><font size="4" color="#800080" face="宋体">【右省仆射后湖亭闲宴，铉以宿直先归，赋诗留献】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">湖上一阳生，虚亭启高宴。枫林烟际出，白鸟波心见。<BR>
</font></big>
<font color="#400080">主人忘贵达，座客容疵贱。独惭残照催，归宿明光殿。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
