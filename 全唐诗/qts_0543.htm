<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百四十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百四十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷543_1 </em></strong></font><font
face="黑体" color="#800080"> </font><font size="4" color="#800080" face="宋体">【赠李商隐】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">羽翼恣抟扶，山河使笔驱。月疏吟夜桂，龙失咏春珠。<BR>
</font></big>
<font color="#400080">草细盘金勒，花繁倒玉壶。徒嗟好章句，无力致前途。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_2 </em></strong></font><font
face="黑体" color="#800080"> </font><font size="4" color="#800080" face="宋体">【元日即事】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">敛板贺交亲，称觞讵有巡。年光悲掷旧，景色喜呈新。<BR>
</font></big>
<font color="#400080">水柳烟中重，山梅雪后真。不知将白发，何以度青春。
<P><big><font size="3" face="黑体" color="#000080"><strong><em>&nbsp;&nbsp; 卷543_3 </em></strong></font><font
face="黑体" color="#800080"> </font><font size="4" color="#800080" face="宋体">【送贾岛往金州谒姚员外】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">山光与水色，独往此中深。溪沥椒花气，岩盘漆叶阴。<BR>
</font></big>
<font color="#400080">潇湘终共去，巫峡羡先寻。几夕江楼月，玄晖伴静吟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_4 </em></strong></font><font
face="黑体" color="#800080"> </font><font size="4" color="#800080" face="宋体">【送友人罢举归蜀】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">憔悴满衣尘，风光岂属身。卖琴红粟贵，看镜白髭新。<BR>
</font></big>
<font color="#400080">栈畔谁高步，巴边自问津。凄然莫滴血，杜宇正哀春。<br>
<P><big><font size="3" face="黑体" color="#000080"><strong><em>&nbsp;&nbsp; 卷543_5 </em></strong></font><font
face="黑体" color="#800080"> </font><font size="4" color="#800080" face="宋体">【送卫尉之延陵】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">草木正花时，交亲触雨辞。一官之任远，尽室出城迟。<BR>
</font></big>
<font color="#400080">乳滴茅君洞，鸦鸣季子祠。想知佐理暇，日有咏怀诗。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_6 </em></strong></font><font
face="黑体" color="#800080"> </font><font size="4" color="#800080" face="宋体">【送越州高录事】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">官曹权纪纲，行李半舟航。浦溆潮来广，川源鸟去长。<BR>
</font></big>
<font color="#400080">笋成稽岭岸，莲发镜湖香。泽国还之任，鲈鱼浪得尝。
<P><big><font size="3" face="黑体" color="#000080"><strong><em>&nbsp;&nbsp; 卷543_7 </em></strong></font><font
face="黑体" color="#800080"> </font><font size="4" color="#800080" face="宋体">【送潘咸】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">时时赍破囊，访我息闲坊。煮雪问茶味，当风看雁行。<BR>
</font></big>
<font color="#400080">心齐山鹿逸，句敌柳花狂。坚苦今如此，前程岂渺茫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_8 </em></strong></font><font
face="黑体" color="#800080"> </font><font size="4" color="#800080" face="宋体">【送友人下第归宁】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">紫阁雪未尽，杏园花亦寒。灞西辞旧友，楚外忆新安。<BR>
</font></big>
<font color="#400080">细雨猿啼ǎ微阳鹭起滩。旋应赴秋贡，讵得久承欢。<br>
<P><big><font size="3" face="黑体" color="#000080"><strong><em>&nbsp;&nbsp; 卷543_9 </em></strong></font><font
face="黑体" color="#800080"> </font><font size="4" color="#800080" face="宋体">【游北山寺】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">烟冈影畔寺，游步此时孤。庭静众药在，鹤闲双桧枯。<BR>
</font></big>
<font color="#400080">蓝峰露秋院，灞水入春厨。便可栖心迹，如何返旧途。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_10 </em></strong></font><font
face="黑体" color="#800080"> </font><font size="4" color="#800080" face="宋体">【冬日题无可上人院】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">入户道心生，茶间踏叶行。泻风瓶水涩，承露鹤巢轻。<BR>
</font></big>
<font color="#400080">阁北长河气，窗东一桧声。诗言与禅味，语默此皆清。
<P><big><font size="3" face="黑体" color="#000080"><strong><em>&nbsp;&nbsp; 卷543_11 </em></strong></font><font
face="黑体" color="#800080"> </font><font size="4" color="#800080" face="宋体">【游云际寺】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">涧壑吼风雷，香门绝顶开。阁寒僧不下，钟定虎常来。<BR>
</font></big>
<font color="#400080">鸟啄林稍果，鼯跳竹里苔。心源无一事，尘界拟休回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_12 </em></strong></font><font
face="黑体" color="#800080"> </font><font size="4" color="#800080" face="宋体">【题翠微寺】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">沿溪又涉巅，始喜入前轩。钟度鸟沈壑，殿扃云湿幡。<BR>
</font></big>
<font color="#400080">凉泉堕众石，古木彻疏猿。月上僧阶近，斯游岂易言。<br>
<P><big><font size="3" face="黑体" color="#000080"><strong><em>&nbsp;&nbsp; 卷543_13 </em></strong></font><font
face="黑体" color="#800080"> </font><font size="4" color="#800080" face="宋体">【广德官舍二松】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">杨公休簿领，二木日坚牢。直甚彰吾节，清终庇尔曹。<BR>
</font></big>
<font color="#400080">幽阴月里细，冷树雪中高。谁见干霄后，枝飘白鹤毛。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_14 </em></strong></font><font
face="黑体" color="#800080"> </font><font size="4" color="#800080" face="宋体">【浴马】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">解控复收鞭，长津动细涟。空蹄沈绿玉，阔臆没连钱。<BR>
</font></big>
<font color="#400080">沫漩桥声下，嘶盘柳影边。常闻禀龙性，固与白波便。
<P><big><font size="3" face="黑体" color="#000080"><strong><em>&nbsp;&nbsp; 卷543_15 </em></strong></font><font
face="黑体" color="#800080"> </font><font size="4" color="#800080" face="宋体">【和段学士南亭春日对雨】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">晨飞晚未休，兰阁客吟愁。萧飒柳边挂，萦纡花底流。<BR>
</font></big>
<font color="#400080">声繁乍离籁，洒急不成沤。经夕江湖思，烟波一钓舟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_16 </em></strong></font><font
face="黑体" color="#800080"> </font><font size="4" color="#800080" face="宋体">【书怀】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">只是守琴书，僧中独寓居。心唯务鹤静，分合与名疏。<BR>
</font></big>
<font color="#400080">暮雨啼次，凉风落木初。家山太湖渌，归去复何如。<br>
<P><big><font size="3" face="黑体" color="#000080"><strong><em>&nbsp;&nbsp; 卷543_17 </em></strong></font><font
face="黑体" color="#800080"> </font><font size="4" color="#800080" face="宋体">【一公房】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">幽深谁掩关，清净自多闲。一雨收众木，孤云生远山。<BR>
</font></big>
<font color="#400080">花萎绿苔上，鸽乳翠楼间。岚霭燃香夕，容听半偈还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_18 </em></strong></font><font
face="黑体" color="#800080"> </font><font size="4" color="#800080" face="宋体">【晚次临泾】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">路入犬羊群，城寒雉堞曛。居人只尚武，过客谩投文。<BR>
</font></big>
<font color="#400080">马怯奔浑水，雕沈莽苍云。沙田积蒿艾，竟夕见烧焚。
<P><big><font size="3" face="黑体" color="#000080"><strong><em>&nbsp;&nbsp; 卷543_19 </em></strong></font><font
face="黑体" color="#800080"> </font><font size="4" color="#800080" face="宋体">【王母祠前写望】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">云霞千古事，桃李旧花颜。芳信沈青鸟，空祠掩暮山。<BR>
</font></big>
<font color="#400080">香传一座暗，柳匝万家闲。那复伤神所，河昏落日间。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_20 </em></strong></font><font
face="黑体" color="#800080"> </font><font size="4" color="#800080" face="宋体">【游暖泉精舍】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">坞木殿前空，山河泽国同。鸟闲沙影上，泉落树阴中。<BR>
</font></big>
<font color="#400080">缆舸蒲花水，萦幡柳絮风。然方寸地，何事更悲蓬。<br>
<P><big><font size="3" face="黑体" color="#000080"><strong><em>&nbsp;&nbsp; 卷543_21 </em></strong></font><font
face="黑体" color="#800080"> </font><font size="4" color="#800080" face="宋体">【怀乡】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">秋风江上家，钓艇泊芦花。断岸绿杨荫，疏篱红槿遮。<BR>
</font></big>
<font color="#400080">鼍鸣积雨窟，鹤步夕阳沙。抱疾僧窗夜，归心过月斜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_22 </em></strong></font><font
face="黑体" color="#800080"> </font><font size="4" color="#800080" face="宋体">【岫禅师南溪兰若】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">锡影配瓶光，孤溪照草堂。水悬青石磴，钟动白云床。<BR>
</font></big>
<font color="#400080">树色含残雨，河流带夕阳。唯应无月夜，瞑目见他方。
<P><big><font size="3" face="黑体" color="#000080"><strong><em>&nbsp;&nbsp; 卷543_23 </em></strong></font><font
face="黑体" color="#800080"> </font><font size="4" color="#800080" face="宋体">【龙翔寺寄李频】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">钟声南北寺，不道往来遥。人事因循过，时光荏苒销。<BR>
</font></big>
<font color="#400080">悬灯洒砌雨，上阁绕云雕。即是洲中柳，嘶蝉急暮条。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_24 </em></strong></font><font
face="黑体" color="#800080"> </font><font size="4" color="#800080" face="宋体">【送武之宁】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">戍路少人踪，边烟淡复浓。诗宁写别恨，酒不上离容。<BR>
</font></big>
<font color="#400080">燕拂沙河柳，鸦高石窟钟。悠然一暌阻，山叠虏云重。<br>
<P><big><font size="3" face="黑体" color="#000080"><strong><em>&nbsp;&nbsp; 卷543_25 </em></strong></font><font
face="黑体" color="#800080"> </font><font size="4" color="#800080" face="宋体">【夏日题岫禅师房】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">朝朝声磬罢，章子扫藤阴。花过少游客，日长无事心。<BR>
</font></big>
<font color="#400080">回山闭院直，落水下桥深。安得开方便，容身老此林。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_26 </em></strong></font><font
face="黑体" color="#800080"> </font><font size="4" color="#800080" face="宋体">【夏日因怀阳羡旧游寄裴书记】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">落日太湖西，波涵万象低。藕花熏浦溆，菱蔓匿凫p。<BR>
</font></big>
<font color="#400080">树及长桥尽，滩回七里迷。还应坐筹暇，时一梦荆溪。
<P><big><font size="3" face="黑体" color="#000080"><strong><em>&nbsp;&nbsp; 卷543_27 </em></strong></font><font
face="黑体" color="#800080"> </font><font size="4" color="#800080" face="宋体">【呈薛博士】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">辛勤长在学，一室少曾开。时忆暮山寺，独登衰草台。<BR>
</font></big>
<font color="#400080">名期五字立，迹愧九年来。此意今聊写，还希君子哀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_28 </em></strong></font><font
face="黑体" color="#800080"> </font><font size="4" color="#800080" face="宋体">【即事】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">抱杖立溪口，迎秋看塞门。连山互苍翠，二水各清浑。<BR>
</font></big>
<font color="#400080">笛发孤烟戍，鸦归夕照村。萋萋芳草色，终是忆王孙。<br>
<P><big><font size="3" face="黑体" color="#000080"><strong><em>&nbsp;&nbsp; 卷543_29 </em></strong></font><font
face="黑体" color="#800080"> </font><font size="4" color="#800080" face="宋体">【龙翔寺阁夜怀渭南张少府】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">春城带病别，秋塞见除书。况是神仙吏，仍非尘土居。<BR>
</font></big>
<font color="#400080">河风吹鸟迥，岳雨滴桐疏。坐阁驰思夕，沙东凉月虚。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_30 </em></strong></font><font
face="黑体" color="#800080"> </font><font size="4" color="#800080" face="宋体">【夏日龙翔寺居即事寄崔侍御】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">古刹一幡斜，吹门水过沙。数声钟里饭，双影树间茶。<BR>
</font></big>
<font color="#400080">落日穷荒雨，微风古堑花。何当戴豸客，复此问生涯。
<P><big><font size="3" face="黑体" color="#000080"><strong><em>&nbsp;&nbsp; 卷543_31 </em></strong></font><font
face="黑体" color="#800080"> </font><font size="4" color="#800080" face="宋体">【龙翔寺居喜胡权见访因宿】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">林栖无异欢，煮茗就花栏。雀北冈晓，僧开西阁寒。<BR>
</font></big>
<font color="#400080">冲桥二水急，扣月一钟残。明发还分手，徒悲行路难。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_32 </em></strong></font><font
face="黑体" color="#800080"> </font><font size="4" color="#800080" face="宋体">【宿石窟寺】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">一刹古冈南，孤钟撼夕岚。客闲明月阁，僧闭白云庵。<BR>
</font></big>
<font color="#400080">野鹤立枯ǎ天龙吟净潭。因知不生理，合自此中探。<br>
<P><big><font size="3" face="黑体" color="#000080"><strong><em>&nbsp;&nbsp; 卷543_33 </em></strong></font><font
face="黑体" color="#800080"> </font><font size="4" color="#800080" face="宋体">【夏日龙翔寺寄张侍御】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">沙西林杪寺，殿倚石棱开。晓月僧汲井，残阳钟殷台。<BR>
</font></big>
<font color="#400080">河冲绿野去，鸟背白云来。日夕唯增思，京关未想回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_34 </em></strong></font><font
face="黑体" color="#800080"> </font><font size="4" color="#800080" face="宋体">【秋日将归长安留别王尚书】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">朔漠正秋霖，西风传夕砧。沧洲未归迹，华发受恩心。<BR>
</font></big>
<font color="#400080">露色冈莎冷，蝉声坞木深。清晨a钺内，只献白云吟。
<P><big><font size="3" face="黑体" color="#000080"><strong><em>&nbsp;&nbsp; 卷543_35 </em></strong></font><font
face="黑体" color="#800080"> </font><font size="4" color="#800080" face="宋体">【龙翔寺言怀】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">眠云喜道存，读易过朝昏。乔木青连郭，长河白泻门。<BR>
</font></big>
<font color="#400080">钟沈残月坞，鸟去夕阳村。搜此成闲句，期逢作者论。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_36 </em></strong></font><font
face="黑体" color="#800080"> </font><font size="4" color="#800080" face="宋体">【龙翔寺居夏日寄献王尚书】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">那期高旆下，得遇重臣知。泉石容居止，风沙免路岐。<BR>
</font></big>
<font color="#400080">河兼落下望，句入大荒思。无复愁烦暑，回山翠阁危。<br>
<P><big><font size="3" face="黑体" color="#000080"><strong><em>&nbsp;&nbsp; 卷543_37 </em></strong></font><font
face="黑体" color="#800080"> </font><font size="4" color="#800080" face="宋体">【题弘济寺不出院僧】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">楚鞋应此世，只绕砌苔休。色相栽花视，身心坐石修。<BR>
</font></big>
<font color="#400080">声寒通节院，城黑见烽楼。欲取闲云并，闲云有去留。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_38 </em></strong></font><font
face="黑体" color="#800080"> </font><font size="4" color="#800080" face="宋体">【寄刘录事】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">城西青岛寺，累夏漱寒泉。今在提纲所，应难扫石眠。<BR>
</font></big>
<font color="#400080">风沙榆塞迥，波浪橘洲偏。重整潇湘棹，心期更几年。
<P><big><font size="3" face="黑体" color="#000080"><strong><em>&nbsp;&nbsp; 卷543_39 </em></strong></font><font
face="黑体" color="#800080"> </font><font size="4" color="#800080" face="宋体">【酬王檀见寄】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">驰心栖杳冥，何物比清泠。夜月照巫峡，秋风吹洞庭。<BR>
</font></big>
<font color="#400080">酬难尘鬓皓，坐久壁灯青。竟晚苍山咏，乔枝有鹤听。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_40 </em></strong></font><font
face="黑体" color="#800080"> </font><font size="4" color="#800080" face="宋体">【寺居秋日对雨有怀】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">修修复，黄叶此时飞。隐几客吟断，邻房僧话稀。<BR>
</font></big>
<font color="#400080">鸽寒栖树定，萤湿在窗微。即事潇湘渚，渔翁披草衣。<br>
<P><big><font size="3" face="黑体" color="#000080"><strong><em>&nbsp;&nbsp; 卷543_41 </em></strong></font><font
face="黑体" color="#800080"> </font><font size="4" color="#800080" face="宋体">【答刘录事夜月怀湘西友人见寄】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">相逢仍朔漠，相问即波涛。江思苇花折，笛声关月高。<BR>
</font></big>
<font color="#400080">簿书君阅倦，章句我吟劳。竟夕空凭阁，长河r石壕。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_42 </em></strong></font><font
face="黑体" color="#800080"> </font><font size="4" color="#800080" face="宋体">【上高侍御】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">旧隐白云峰，生涯落叶同。关河一栖旅，杨柳十东风。<BR>
</font></big>
<font color="#400080">迹处龙钟内，声居汩没中。酬恩若有地，宁止杀微躬。
<P><big><font size="3" face="黑体" color="#000080"><strong><em>&nbsp;&nbsp; 卷543_43 </em></strong></font><font
face="黑体" color="#800080"> </font><font size="4" color="#800080" face="宋体">【冬日寄友人】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">空为梁甫吟，谁竟是知音。风雪坐闲夜，乡园来旧心。<BR>
</font></big>
<font color="#400080">沧江孤棹迥，落日一钟深。君子久忘我，此诚甘自沈。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_44 </em></strong></font><font
face="黑体" color="#800080"> </font><font size="4" color="#800080" face="宋体">【冬夜宿余正字静恭里闲居】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">每来多便宿，不负白云言。古木朔风动，寒城疏雪翻。<BR>
</font></big>
<font color="#400080">微灯悬刻漏，旧梦返湘沅。先是琴边起，知为阁务繁。<br>
<P><big><font size="3" face="黑体" color="#000080"><strong><em>&nbsp;&nbsp; 卷543_45 </em></strong></font><font
face="黑体" color="#800080"> </font><font size="4" color="#800080" face="宋体">【得子侄书】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">远书来阮巷，阙下见江东。不得经史力，枉抛耕稼功。<BR>
</font></big>
<font color="#400080">雁天霞脚雨，渔夜苇条风。无复琴杯兴，开怀向尔同。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_46 </em></strong></font><font
face="黑体" color="#800080"> </font><font size="4" color="#800080" face="宋体">【献知己】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">亦忝受恩身，当殊投刺新。竟蒙分玉石，终不离埃尘。<BR>
</font></big>
<font color="#400080">大谷非无暖，幽枝自未春。昏昏过朝夕，应念苦吟人。
<P><big><font size="3" face="黑体" color="#000080"><strong><em>&nbsp;&nbsp; 卷543_47 </em></strong></font><font
face="黑体" color="#800080"> </font><font size="4" color="#800080" face="宋体">【赠张宕κ俊<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">露白覆棋宵，林青读易朝。道高天子问，名重四方招。<BR>
</font></big>
<font color="#400080">许鹤归华顶，期僧过石桥。虽然在京国，心迹自逍遥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_48 </em></strong></font><font
face="黑体" color="#800080"> </font><font size="4" color="#800080" face="宋体">【早秋寺居酬张侍御六韵见寄】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">六十上清冥，晓缄东越藤。山光紫衣陟，寺影白云凝。<BR>
</font></big>
<font color="#400080">湿叶起寒鸟，深林惊古僧。微风窗静展，细雨阁吟登。<BR>
</font></big>
<font color="#400080">清韵岳磬远，佳音湖水澄。却思前所献，何以豸冠称。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_49 </em></strong></font><font
face="黑体" color="#800080"> </font><font size="4" color="#800080" face="宋体">【和段学士对雪】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">盈尺知丰稔，开窗对酒壶。飘当大野匝，洒到急流无。<BR>
</font></big>
<font color="#400080">密际西风尽，凝间朔气扶。干摧鸟栖ǎ冷射夜残垆。<BR>
</font></big>
<font color="#400080">赞月登斜汉，兼沙搅北湖。惭于郢客坐，一此调巴Q。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_50 </em></strong></font><font
face="黑体" color="#800080"> </font><font size="4" color="#800080" face="宋体">【监试夜雨滴空阶】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">霎霎复凄凄，飘松又洒槐。气髦胪槛，声叠藓花阶。<BR>
</font></big>
<font color="#400080">古壁青灯动，深庭湿叶埋。徐垂旧鸳瓦，竞历小茅斋。<BR>
</font></big>
<font color="#400080">冷与阴虫间，清将玉漏谐。病身唯展转，谁见此时怀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_51 </em></strong></font><font
face="黑体" color="#800080"> </font><font size="4" color="#800080" face="宋体">【春雨如膏】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">幂幂敛轻尘，魇野春。细光添柳重，幽点溅花匀。<BR>
</font></big>
<font color="#400080">惨淡游丝景，阴沈落絮辰。回低飞蝶翅，寒滴语禽身。<BR>
</font></big>
<font color="#400080">洒岳摧馀雪，吹江叠远O。东城与西陌，晴后趣何新。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_52 </em></strong></font><font
face="黑体" color="#800080"> </font><font size="4" color="#800080" face="宋体">【送友人南中访旧知】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">春尽大方游，思君便白头。地蒸川有毒，天暖树无秋。<BR>
</font></big>
<font color="#400080">水急三巴险，猿分五岭愁。为缘知己分，南国必淹留。<br>
<P><big><font size="3" face="黑体" color="#000080"><strong><em>&nbsp;&nbsp; 卷543_53 </em></strong></font><font
face="黑体" color="#800080"> </font><font size="4" color="#800080" face="宋体">【玄都观李尊师】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">藓帻翠髯公，存思古观空。晓坛柽叶露，晴圃柳花风。<BR>
</font></big>
<font color="#400080">寿已将椿并，棋难见局终。何当与高鹤，飞去海光中。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷543_54 </em></strong></font><font
face="黑体" color="#800080"> </font><font size="4" color="#800080" face="宋体">【送石贲归吴兴】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">同志幸同年，高堂君独还。齐荣恩未报，共隐事皆闲。<BR>
</font></big>
<font color="#400080">访寺临河岸，开楼见海山。洛中推二陆，莫久恋乡关。
<P><big><font size="3" face="黑体" color="#000080"><strong><em>&nbsp;&nbsp; 卷543_55 </em></strong></font><font
face="黑体" color="#800080"> </font><font size="4" color="#800080" face="宋体">【感遇】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">江乡十年别，京国累日同。在客几多事，俱付酒杯中。<br>
<P><big><font size="3" face="黑体" color="#000080"><strong><em>&nbsp;&nbsp; 卷543_56 </em></strong></font><font
face="黑体" color="#800080"> </font><font size="4" color="#800080" face="宋体">【晚思】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">鹤下紫阁云，沈沈翠微雨。独坐正无言，孤庄一声杵。
<P><big><font size="3" face="黑体" color="#000080"><strong><em>&nbsp;&nbsp; 卷543_57 </em></strong></font><font
face="黑体" color="#800080"> </font><font size="4" color="#800080" face="宋体">【赠空禅师】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">虎见修行久，松知夏腊高。寒堂坐风雨，瞑目尚波涛。<br>
<P><big><font size="3" face="黑体" color="#000080"><strong><em>&nbsp;&nbsp; 卷543_58 </em></strong></font><font
face="黑体" color="#800080"> </font><font size="4" color="#800080" face="宋体">【西山寒日逢韦侍御】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">獬豸霜中貌，龙钟病后颜。惨伤此身事，风雪动江山。
<P><big><font size="3" face="黑体" color="#000080"><strong><em>&nbsp;&nbsp; 卷543_59 </em></strong></font><font
face="黑体" color="#800080"> </font><font size="4" color="#800080" face="宋体">【题禅院】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">无花地亦香，有鹤松多直。向此奚必孤，山僧尽相识。<br>
<P><big><font size="3" face="黑体" color="#000080"><strong><em>&nbsp;&nbsp; 卷543_60 </em></strong></font><font
face="黑体" color="#800080"> </font><font size="4" color="#800080" face="宋体">【惊秋】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">莺啭才间关，蝉鸣旋萧屑。如何两鬓毛，不作千枝雪。
<P><big><font size="3" face="黑体" color="#000080"><strong><em>&nbsp;&nbsp; 卷543_61 </em></strong></font><font
face="黑体" color="#800080"> </font><font size="4" color="#800080" face="宋体">【经刘校书墓】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">远冢松回曲渚风，一官闻是校书终。<br>霜情月思今何在，零落人间策子中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷543_62 </em></strong></font><font
face="黑体" color="#800080"> </font><font size="4" color="#800080" face="宋体">【蒋处士宅喜闲公至】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">绝杯夏别螺江渡，单钵春过处士斋。<br>尝茗议空经不夜，照花明月影侵阶。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷543_63 </em></strong></font><font
face="黑体" color="#800080"> </font><font size="4" color="#800080" face="宋体">【绝句（一作忆友人）】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">银地无尘金菊开，紫梨红枣堕莓苔。<br>一泓秋水一轮月，今夜故人来不来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷543_64 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1087.htm" target="_blank"></font><font size="3" color="#0080FF"><font face="黑体">喻凫</font></a></big> 
<br>
</font><br>
<font color="#400080">颜凋明镜觉，思苦白云知。<br><BR>
<font color="#400080">沧洲迷钓隐，紫阁负僧期。（见张为《主客图》）。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
