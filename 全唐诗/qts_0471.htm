<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百七十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百七十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷471_1 </em></strong></font><font
face="黑体" color="#800080"> </font><font size="4" color="#800080" face="宋体">【五杂组】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">五杂组，刺绣窠。往复还，织锦梭。不得已，戍交河。
<P><big><font size="3" face="黑体" color="#000080"><strong><em>&nbsp;&nbsp; 卷471_2 </em></strong></font><font
face="黑体" color="#800080"> </font><font size="4" color="#800080" face="宋体">【剪彩花】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">敢竞桃李色，自呈刀尺功。蝶犹迷剪翠，人岂辨裁红。<br>
<P><big><font size="3" face="黑体" color="#000080"><strong><em>&nbsp;&nbsp; 卷471_3 </em></strong></font><font
face="黑体" color="#800080"> </font><font size="4" color="#800080" face="宋体">【春晦送客（一作三月晦日郊外送客）】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">野酌乱无巡，送君兼送春。明年春色至，莫作未归人。
<P><big><font size="3" face="黑体" color="#000080"><strong><em>&nbsp;&nbsp; 卷471_4 </em></strong></font><font
face="黑体" color="#800080"> </font><font size="4" color="#800080" face="宋体">【自君之出矣】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">自君之出矣，宝镜为谁明。思君如陇水，长闻呜咽声。<br>
<P><big><font size="3" face="黑体" color="#000080"><strong><em>&nbsp;&nbsp; 卷471_5 </em></strong></font><font
face="黑体" color="#800080"> </font><font size="4" color="#800080" face="宋体">【四气】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">春禽犹竞啭，夏木忽交阴。稍觉秋山远，俄惊冬霰深。
<P><big><font size="3" face="黑体" color="#000080"><strong><em>&nbsp;&nbsp; 卷471_6 </em></strong></font><font
face="黑体" color="#800080"> </font><font size="4" color="#800080" face="宋体">【四色】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">壶中冰始结，盘上露初圆。何意瑶池雪，欲夺鹤毛鲜。<br>
<font color="#400080">道士牛已至，仙家鸟亦来。骨为神不朽，眼向故人开。<BR><BR>
<font color="#400080">劳鲂莲渚内，汗马火缂洹Ｆ缴血诚尽，不独左轮殷。<BR>
<font color="#400080">已见池尽墨，谁言突不黔。漆身恩未报，貂裘弊岂嫌。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷471_7 </em></strong></font><font
face="黑体" color="#800080"> </font><font size="4" color="#800080" face="宋体">【大言】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">四溟杯渌醑，五岳髻青螺。挥汗曾成雨，画地亦成河。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷471_8 </em></strong></font><font
face="黑体" color="#800080"> </font><font size="4" color="#800080" face="宋体">【细言】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">蚊眉自可托，蜗角岂劳争。欲效丝毫力，谁知蝼蚁诚。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷471_9 </em></strong></font><font
face="黑体" color="#800080"> </font><font size="4" color="#800080" face="宋体">【山中桂】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">八树拂丹霄，四时青不凋。秋风何处起，先袅最长条。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷471_10 </em></strong></font><font
face="黑体" color="#800080"> </font><font size="4" color="#800080" face="宋体">【芦花】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">夹岸复连沙，枝枝摇浪花。月明浑似雪，无处认渔家。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷471_11 </em></strong></font><font
face="黑体" color="#800080"> </font><font size="4" color="#800080" face="宋体">【江边柳】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">袅袅古堤边，青青一树烟。若为丝不断，留取系郎船。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷471_12 </em></strong></font><font
face="黑体" color="#800080"> </font><font size="4" color="#800080" face="宋体">【江上山】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">绮霞明赤岸，锦缆绕丹枝。楚客正愁绝，西风且莫吹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷471_13 </em></strong></font><font
face="黑体" color="#800080"> </font><font size="4" color="#800080" face="宋体">【游丝】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">游丝何所似，应最似春心。一向风前乱，千条不可寻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷471_14 </em></strong></font><font
face="黑体" color="#800080"> </font><font size="4" color="#800080" face="宋体">【柳絮】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">无风才到地，有风还满空。缘渠偏似雪，莫近鬓毛生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷471_15 </em></strong></font><font
face="黑体" color="#800080"> </font><font size="4" color="#800080" face="宋体">【残莺】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">花阑莺亦懒，不语似含情。何言百啭舌，唯馀一两声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷471_16 </em></strong></font><font
face="黑体" color="#800080"> </font><font size="4" color="#800080" face="宋体">【早蝉】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">一声清溽暑，几处促流年。志士心偏苦，初闻独泫然。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷471_17 </em></strong></font><font
face="黑体" color="#800080"> </font><font size="4" color="#800080" face="宋体">【秋蛩】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">雨绝苍苔地，月斜青草阶。蛩鸣谁不怨，况是正离怀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷471_18 </em></strong></font><font
face="黑体" color="#800080"> </font><font size="4" color="#800080" face="宋体">【江上闻猿】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">枫岸月斜明，猿啼旅梦惊。愁多肠易断，不待第三声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷471_19 </em></strong></font><font
face="黑体" color="#800080"> </font><font size="4" color="#800080" face="宋体">【折柳赠行人】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">那言柳乱垂，尽日任风吹。欲识千条恨，和烟折一枝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷471_20 </em></strong></font><font
face="黑体" color="#800080"> </font><font size="4" color="#800080" face="宋体">【题蒲葵扇】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">倾心曾向日，在手幸摇风。羡尔逢提握，知名自谢公。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷471_21 </em></strong></font><font
face="黑体" color="#800080"> </font><font size="4" color="#800080" face="宋体">【赠苦行僧】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">幽深红叶寺，清净白毫僧。古殿长鸣磬，低头礼昼灯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷471_22 </em></strong></font><font
face="黑体" color="#800080"> </font><font size="4" color="#800080" face="宋体">【两头纤纤】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">两头纤纤八字眉，半白半黑灯影帷。<br>bb膊膊晓禽飞，磊磊落落秋果垂。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷471_23 </em></strong></font><font
face="黑体" color="#800080"> </font><font size="4" color="#800080" face="宋体">【了语】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">扫却烟尘寇初剿，深水高林放鱼鸟。<br>鸡人唱绝残漏晓，仙乐拍终天悄悄。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷471_24 </em></strong></font><font
face="黑体" color="#800080"> </font><font size="4" color="#800080" face="宋体">【不了语】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">浮名世利知多少，朝市喧喧尘扰扰。<br>车马交驰往复来，钟鼓相催天又晓。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷471_25 </em></strong></font><font
face="黑体" color="#800080"> </font><font size="4" color="#800080" face="宋体">【听弹沈湘】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">贾谊投文吊屈平，瑶琴能写此时情。<br>秋风一奏沈湘曲，流水千年作恨声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷471_26 </em></strong></font><font
face="黑体" color="#800080"> </font><font size="4" color="#800080" face="宋体">【豪家夏冰咏】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">金错银盘贮赐冰，清光如耸玉山棱。<br>无论尘客闲停扇，直到消时不见蝇。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷471_27 </em></strong></font><font
face="黑体" color="#800080"> </font><font size="4" color="#800080" face="宋体">【宿棣华馆闻雁】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">不堪旅宿棣花馆，况有离群鸿雁声。<br>一点秋灯残影下，不知寒梦几回惊。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷471_28 </em></strong></font><font
face="黑体" color="#800080"> </font><font size="4" color="#800080" face="宋体">【农家望晴】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">尝闻秦地西风雨，为问西风早晚回。<br>白发老农如鹤立，麦场高处望云开。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷471_29 </em></strong></font><font
face="黑体" color="#800080"> </font><font size="4" color="#800080" face="宋体">【宫人斜】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">几多红粉委黄泥，野鸟如歌又似啼。<br>应有春魂化为燕，年来飞入未央栖。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷471_30 </em></strong></font><font
face="黑体" color="#800080"> </font><font size="4" color="#800080" face="宋体">【曲江池上】<a
href="authers/qzz_0914.htm" target="_blank"></font><font size="3" color="#0080FF"><font face="黑体">雍裕之</font></a></big> 
<br>
</font><br>
<font color="#400080">殷勤春在曲江头，全藉群仙占胜游。<br>何必三山待鸾鹤，年年此地是瀛洲。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
