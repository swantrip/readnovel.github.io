<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百一十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百一十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷312_1 </em></strong></font><font
face="黑体" color="#800080"> </font><font size="4" color="#800080" face="宋体">【烂柯山四首・最高顶】<a
href="authers/qzz_0714.htm" target="_blank"></font><font size="3" color="#0080FF"><font face="黑体">刘迥</font></a></big> 
<br>
</font><br>
<font color="#400080">白云引策杖，苔径谁往还。渐见松树偃，时闻鸟声闲。<BR>
</font></big>
<font color="#400080">豁然喧氛尽，独对万重山。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷312_2 </em></strong></font><font
face="黑体" color="#800080"> </font><font size="4" color="#800080" face="宋体">【烂柯山四首・石桥】<a
href="authers/qzz_0714.htm" target="_blank"></font><font size="3" color="#0080FF"><font face="黑体">刘迥</font></a></big> 
<br>
</font><br>
<font color="#400080">石桥架绝壑，苍翠横鸟道。凭槛云脚下，颓阳日犹蚤。<BR>
</font></big>
<font color="#400080">霓裳倘一遇，千载长不老。
<P><big><font size="3" face="黑体" color="#000080"><strong><em>&nbsp;&nbsp; 卷312_3 </em></strong></font><font
face="黑体" color="#800080"> </font><font size="4" color="#800080" face="宋体">【烂柯山四首・仙人棋】<a
href="authers/qzz_0714.htm" target="_blank"></font><font size="3" color="#0080FF"><font face="黑体">刘迥</font></a></big> 
<br>
</font><br>
<font color="#400080">灵境偶一寻，洞天碧云上。烂柯有遗迹，羽客何由访。<BR>
</font></big>
<font color="#400080">日暮怅欲还，晴烟满千嶂。
<P><big><font size="3" face="黑体" color="#000080"><strong><em>&nbsp;&nbsp; 卷312_4 </em></strong></font><font
face="黑体" color="#800080"> </font><font size="4" color="#800080" face="宋体">【烂柯山四首・石室二禅师】<a
href="authers/qzz_0714.htm" target="_blank"></font><font size="3" color="#0080FF"><font face="黑体">刘迥</font></a></big> 
<br>
</font><br>
<font color="#400080">绳床宴坐久，石窟绝行迹。能在人代中，遂将人代隔。<BR>
</font></big>
<font color="#400080">白云风r飞，非欲待归客。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷312_5 </em></strong></font><font
face="黑体" color="#800080"> </font><font size="4" color="#800080" face="宋体">【前年春与独孤常州兄花时为别倏已三年矣…抒情聊以奉寄】<a
href="authers/qzz_0715.htm" target="_blank"></font><font size="3" color="#0080FF"><font face="黑体">李幼卿</font></a></big> 
<br>
</font><br>
<font color="#400080">近日霜毛一番新，别时芳草两回春。不堪花落花开处，<BR>
</font></big>
<font color="#400080">况是江南江北人。薄宦龙钟心懒慢，故山寥落水[沦。<BR>
</font></big>
<font color="#400080">缘君爱我疵瑕少，愿窃仁风寄老身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷312_6 </em></strong></font><font
face="黑体" color="#800080"> </font><font size="4" color="#800080" face="宋体">【游烂柯山四首】<a
href="authers/qzz_0715.htm" target="_blank"></font><font size="3" color="#0080FF"><font face="黑体">李幼卿</font></a></big> 
<br>
</font><br>
<font color="#400080">拂雾理孤策，薄霄眺层岑。迥升烟雾外，豁见天地心。<BR>
</font></big>
<font color="#400080">物象不可及，迟回空咏吟。<br><BR>
<font color="#400080">巨石何崔嵬，横桥架山顶。傍通日月过，仰望虹霓迥。<BR>
</font></big>
<font color="#400080">圣者开津梁，谁能度兹岭。<BR>
<font color="#400080">二仙自围棋，偶与樵夫会。仙家异人代，俄顷千年外。<BR>
</font></big>
<font color="#400080">笙鹤何时还，仪形尚相对。<br><BR>
<font color="#400080">石室过云外，二僧俨禅寂。不语对空山，无心向来客。<BR>
</font></big>
<font color="#400080">作礼未及终，忘循旧形迹。
<P><big><font size="3" face="黑体" color="#000080"><strong><em>&nbsp;&nbsp; 卷312_7 </em></strong></font><font
face="黑体" color="#800080"> </font><font size="4" color="#800080" face="宋体">【游烂柯山四首】<a
href="authers/qzz_0716.htm" target="_blank"></font><font size="3" color="#0080FF"><font face="黑体">李深</font></a></big> 
<br>
</font><br>
<font color="#400080">寻源路不迷，绝顶与云齐。坐引群峰小，平看万木低。<BR>
</font></big>
<font color="#400080">双林春色上，正有子规啼。<br><BR>
<font color="#400080">嵌空横洞天，磅礴倚崖t。宛如虹势出，可赏不可转。<BR>
</font></big>
<font color="#400080">真兴得津梁，抽簪永游衍。<BR>
<font color="#400080">羽客无姓名，仙棋但闻见。行看负薪客，坐使桑田变。<BR>
</font></big>
<font color="#400080">怀古正怡然，前山早莺啭。<br><BR>
<font color="#400080">稽首期发蒙，吾师岂无说。安禅即方丈，演法皆寂灭。<BR>
</font></big>
<font color="#400080">鸣磬雨花香，斋堂饭松屑。
<P><big><font size="3" face="黑体" color="#000080"><strong><em>&nbsp;&nbsp; 卷312_8 </em></strong></font><font
face="黑体" color="#800080"> </font><font size="4" color="#800080" face="宋体">【游烂柯山】<a
href="authers/qzz_0717.htm" target="_blank"></font><font size="3" color="#0080FF"><font face="黑体">羊滔</font></a></big> 
<br>
</font><br>
<font color="#400080">步登春岩里，更上最远山。聊见宇宙阔，遂令身世闲。<BR>
</font></big>
<font color="#400080">清辉赏不尽，高驾何时还。<BR>
<font color="#400080">石梁耸千尽，高盼出林□。亘壑蹑丹虹，排云弄清影。<BR>
</font></big>
<font color="#400080">路期访道客，游衍空井井。<br><BR>
<font color="#400080">采薪穷冥搜，深路转清映。安知洞天里，偶坐得棋圣。<BR>
</font></big>
<font color="#400080">至今追灵迹，可用陶静性。<BR>
<font color="#400080">沙门何处人，携手俱灭迹。深入不动境，乃知真圆寂。<BR>
</font></big>
<font color="#400080">有时归罗浮，白日见飞锡。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷312_9 </em></strong></font><font
face="黑体" color="#800080"> </font><font size="4" color="#800080" face="宋体">【游烂柯山】<a
href="authers/qzz_0718.htm" target="_blank"></font><font size="3" color="#0080FF"><font face="黑体">薛戎</font></a></big> 
<br>
</font><br>
<font color="#400080">登岩已寂历，绝顶更i。响像如天近，窥临与世遥。<BR>
</font></big>
<font color="#400080">悠然畅心目，万虑一时销。<BR>
<font color="#400080">圣游本无迹，留此示津梁。架险知何适，遗名但不亡。<BR>
</font></big>
<font color="#400080">只今成佛宇，化度果难量。<br><BR>
<font color="#400080">二仙行自适，日月徒迁徙。不语寄手谈，无心引樵子。<BR>
</font></big>
<font color="#400080">蒙分一丸药，相偶穷年祀。<BR>
<font color="#400080">仙山习禅处，了知通李释。昔作异时人，今成相对寂。<BR>
</font></big>
<font color="#400080">便是不二门，自生瞻仰意。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷312_10 </em></strong></font><font
face="黑体" color="#800080"> </font><font size="4" color="#800080" face="宋体">【游烂柯山】<a
href="authers/qzz_0719.htm" target="_blank"></font><font size="3" color="#0080FF"><font face="黑体">谢</font></a></big> 
<br>
</font><br>
<font color="#400080">独凌清景出，下视众山中。云日遥相对，川原无不通。<BR>
</font></big>
<font color="#400080">自致高标末，何心待驭风。<br><BR>
<font color="#400080">宛演横半规，穹崇翠微上。云扃掩苔石，千古无人赏。<BR>
</font></big>
<font color="#400080">宁知后贤心，登此共来往。<BR>
<font color="#400080">仙弈示樵夫，能言忘归路。因看斧柯烂，孙子发已素。<BR>
</font></big>
<font color="#400080">孰云遗迹久，举意如旦暮。<br><BR>
<font color="#400080">仙僧会真要，应物常渊默。惟将无住理，转与信人说。<BR>
</font></big>
<font color="#400080">月影清江中，可观不可得。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
