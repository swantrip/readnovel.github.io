<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百六十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百六十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷260_1 </em></strong></font><font
face="黑体" color="#800080"> </font><font size="4" color="#800080" face="宋体">【晚秋拾遗朱放访山居】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">不逐时人后，终年独闭关。家中贫自乐，石上卧常闲。<BR>
</font></big>
<font color="#400080">坠栗添新味，寒花带老颜。侍臣当献纳，那得到空山。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷260_2 </em></strong></font><font
face="黑体" color="#800080"> </font><font size="4" color="#800080" face="宋体">【题女道士居（不饵芝X四十馀年，一作马戴诗）】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">不饵住云溪，休丹罢药畦。杏花虚结子，石髓任成泥。<BR>
</font></big>
<font color="#400080">扫地青牛卧，栽松白鹤栖。共知仙女丽，莫是阮郎妻。
<P><big><font size="3" face="黑体" color="#000080"><strong><em>&nbsp;&nbsp; 卷260_3 </em></strong></font><font
face="黑体" color="#800080"> </font><font size="4" color="#800080" face="宋体">【山中枉张宙员外书期访衡门】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">常恨相知晚，朝来枉数行。卧云惊圣代，拂石候仙郎。<BR>
</font></big>
<font color="#400080">时果连枝熟，春醪满瓮香。贫家仍有趣，山色满湖光。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷260_4 </em></strong></font><font
face="黑体" color="#800080"> </font><font size="4" color="#800080" face="宋体">【山中赠张正则评事（系时授右卫佐，以疾不就）】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">终年常避喧，师事五千言。流水闲过院，春风与闭门。<BR>
</font></big>
<font color="#400080">山茶邀上客，桂实落前轩。莫强教余起，微官不足论。<br>
<P><big><font size="3" face="黑体" color="#000080"><strong><em>&nbsp;&nbsp; 卷260_5 </em></strong></font><font
face="黑体" color="#800080"> </font><font size="4" color="#800080" face="宋体">【题镜湖野老所居（一作马戴诗）】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">湖里寻君去，樵风往返吹。树喧巢鸟出，路细葑田移。<BR>
</font></big>
<font color="#400080">沤苎成鱼网，枯根是酒卮。老年唯自适，生事任群儿。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷260_6 </em></strong></font><font
face="黑体" color="#800080"> </font><font size="4" color="#800080" face="宋体">【早秋宿崔业居处】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">从来席不暖，为尔便淹留。鸡黍今相会，云山昔共游。<BR>
</font></big>
<font color="#400080">上帘宜晚景，卧簟觉新秋。身事何须问，余心正四愁。
<P><big><font size="3" face="黑体" color="#000080"><strong><em>&nbsp;&nbsp; 卷260_7 </em></strong></font><font
face="黑体" color="#800080"> </font><font size="4" color="#800080" face="宋体">【赠乌程杨苹明府】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">策杖政成时，清溪弄钓丝。当年潘子貌，避病沈侯诗。<BR>
</font></big>
<font color="#400080">漉酒迎宾急，看花署字迟。杨梅今熟未，与我两三枝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷260_8 </em></strong></font><font
face="黑体" color="#800080"> </font><font size="4" color="#800080" face="宋体">【徐侍郎素未相识时携酒命馔兼命诸诗客同访会稽山居】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">忽道仙翁至，幽人学拜迎。华簪窥瓮牖，珍味代藜羹。<BR>
</font></big>
<font color="#400080">洗砚鱼仍戏，移樽鸟不惊。兰亭攀叙却，会此越中营。<br>
<P><big><font size="3" face="黑体" color="#000080"><strong><em>&nbsp;&nbsp; 卷260_9 </em></strong></font><font
face="黑体" color="#800080"> </font><font size="4" color="#800080" face="宋体">【春日闲居三首】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">一似桃源隐，将令过客迷。碍冠门柳长，惊梦院莺啼。<BR>
</font></big>
<font color="#400080">浇药泉流细，围棋日影低。举家无外事，共爱草萋萋。<BR><BR>
<font color="#400080">长谣朝复暝，幽独几人知。老鹤兼雏弄，丛篁带笋移。<BR>
</font></big>
<font color="#400080">白云将袖拂，青镜出檐窥。邀取渔家叟，花间把酒卮。<BR><BR>
<font color="#400080">寂寂池亭里，轩窗间绿苔。游鱼牵荇没，戏鸟踏花摧。<BR>
</font></big>
<font color="#400080">小径僧寻去，高峰鹿下来。中年曾屡辟，多病复迟回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷260_10 </em></strong></font><font
face="黑体" color="#800080"> </font><font size="4" color="#800080" face="宋体">【题石室山王宁所居（罢官学道）】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">白云知所好，柏叶幸加餐。石镜妻将照，仙书我借看。<BR>
</font></big>
<font color="#400080">鸟来翻药碗，猿饮怕鱼竿。借问檐前树，何枝曾挂冠。
<P><big><font size="3" face="黑体" color="#000080"><strong><em>&nbsp;&nbsp; 卷260_11 </em></strong></font><font
face="黑体" color="#800080"> </font><font size="4" color="#800080" face="宋体">【送王道士】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">真人俄整舄，双鹤屡飞翔。恐入壶中住，须传肘后方。<BR>
</font></big>
<font color="#400080">霓裳云气润，石径术苗香。一去何时见，仙家日月长。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷260_12 </em></strong></font><font
face="黑体" color="#800080"> </font><font size="4" color="#800080" face="宋体">【将移耶溪旧居留赠严维秘书（一作留呈严长史陈秘书）】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">鸡犬渔舟里，长谣任兴行。那邀落日醉，已被远山迎。<BR>
</font></big>
<font color="#400080">书箧将非重，荷衣著甚轻。谢安无个事，忽起为苍生。<br>
<P><big><font size="3" face="黑体" color="#000080"><strong><em>&nbsp;&nbsp; 卷260_13 </em></strong></font><font
face="黑体" color="#800080"> </font><font size="4" color="#800080" face="宋体">【秋日过僧惟则故院】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">衰草经行处，微灯旧道场。门人失谭柄，野鸟上禅床。<BR>
</font></big>
<font color="#400080">科斗书空古，钐床ё韵恪＝癯数行泪，却洒约公房。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷260_14 </em></strong></font><font
face="黑体" color="#800080"> </font><font size="4" color="#800080" face="宋体">【山中奉寄钱起员外兼简苗发员外】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">空山岁计是胡麻，穷海无梁泛一槎。稚子唯能觅梨栗，<BR>
</font></big>
<font color="#400080">逸妻相共老烟霞。高吟丽句惊巢鹤，闲闭春风看落花。<BR>
</font></big>
<font color="#400080">借问省中何水部，今人几个属诗家。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷260_15 </em></strong></font><font
face="黑体" color="#800080"> </font><font size="4" color="#800080" face="宋体">【献薛仆射】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">由来那敢议轻肥，散发行歌自采薇。逋客未能忘野兴，<BR>
</font></big>
<font color="#400080">辟书翻遣脱荷衣。家中匹妇空相笑，池上群鸥尽欲飞。<BR>
</font></big>
<font color="#400080">更乞大贤容小隐，益看愚谷有光辉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷260_16 </em></strong></font><font
face="黑体" color="#800080"> </font><font size="4" color="#800080" face="宋体">【鲍防员外见寻因书情呈赠（曾与系同举场）】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">少小为儒不自强，如今懒复见侯王。览镜已知身渐老，<BR>
</font></big>
<font color="#400080">买山将作计偏长。荒凉鸟兽同三径，撩乱琴书共一床。<BR>
</font></big>
<font color="#400080">犹有郎官来问疾，时人莫道我佯狂。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷260_17 </em></strong></font><font
face="黑体" color="#800080"> </font><font size="4" color="#800080" face="宋体">【寄浙东皇甫中丞】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">闲闲麋鹿或相随，一两年来鬓欲衰。琴砚共依春酒瓮，<BR>
</font></big>
<font color="#400080">云霞覆著破柴篱。注书不向时流说，种药空令道者知。<BR>
</font></big>
<font color="#400080">久带纱巾仍藉草，山中那得见朝仪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷260_18 </em></strong></font><font
face="黑体" color="#800080"> </font><font size="4" color="#800080" face="宋体">【题章野人山居（一作马戴诗）】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">带郭茅亭诗兴饶，回看一曲倚危桥。门前山色能深浅，<BR>
</font></big>
<font color="#400080">壁上湖光自动摇。闲花散落填书帙，戏鸟低飞碍柳条。<BR>
</font></big>
<font color="#400080">向此隐来经几载，如今已是汉家朝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷260_19 </em></strong></font><font
face="黑体" color="#800080"> </font><font size="4" color="#800080" face="宋体">【山中枉皇甫温大夫见招书】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">十年木屐步苔痕，石上松间水自喧。三辟草堂仍被褐，<BR>
</font></big>
<font color="#400080">数行书札忽临门。卧多共息嵇康病，才劣虚同郭隗尊。<BR>
</font></big>
<font color="#400080">亚相已能怜潦倒，山花笑处莫啼猿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷260_20 </em></strong></font><font
face="黑体" color="#800080"> </font><font size="4" color="#800080" face="宋体">【题茅山李尊师山居（一作严维诗）】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">天师百岁少如童，不到山中竟不逢。洗药每临新瀑水，<BR>
</font></big>
<font color="#400080">步虚时上最高峰。篱间五月留残雪，座右千年荫老松。<BR>
</font></big>
<font color="#400080">此去人寰今远近，回看去壑一重重。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷260_21 </em></strong></font><font
face="黑体" color="#800080"> </font><font size="4" color="#800080" face="宋体">【耶溪书怀寄刘长卿员外（时在睦州）】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">时人多笑乐幽栖，晚起闲行独杖藜。云色卷舒前后岭，<BR>
</font></big>
<font color="#400080">药苗新旧两三畦。偶逢野果将呼子，屡折荆钗亦为妻。<BR>
</font></big>
<font color="#400080">拟共钓竿长往复，严陵滩上胜耶溪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷260_22 </em></strong></font><font
face="黑体" color="#800080"> </font><font size="4" color="#800080" face="宋体">【山中崔大夫有书相问（一作崔大夫有书问余山中）】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">客在烟霞里，闲闲逐狎鸥。终年常裸足，连日半蓬头。<BR>
</font></big>
<font color="#400080">带月乘渔艇，迎寒绽鹿裘。已于人事少，多被挂冠留。<BR>
</font></big>
<font color="#400080">素业堆千卷，清风至一丘。苍黄倒藜杖，伛偻睹银钩。<BR>
</font></big>
<font color="#400080">迹愧巢由隐，才非管乐俦。从来自多病，不是傲王侯。<br>
<P><big><font size="3" face="黑体" color="#000080"><strong><em>&nbsp;&nbsp; 卷260_23 </em></strong></font><font
face="黑体" color="#800080"> </font><font size="4" color="#800080" face="宋体">【张建封大夫奏系为校书郎因寄此作】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">久是烟霞客，潭深钓得鱼。不知芸阁上，遗校几多书。
<P><big><font size="3" face="黑体" color="#000080"><strong><em>&nbsp;&nbsp; 卷260_24 </em></strong></font><font
face="黑体" color="#800080"> </font><font size="4" color="#800080" face="宋体">【会稽山居寄薛播侍郎袁高给事高参舍人】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">稷契今为相，明君复为尧。宁知买臣困，犹负会稽樵。<br>
<P><big><font size="3" face="黑体" color="#000080"><strong><em>&nbsp;&nbsp; 卷260_25 </em></strong></font><font
face="黑体" color="#800080"> </font><font size="4" color="#800080" face="宋体">【闲居览史】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">长策胸中不复论，荷衣蓝缕闭柴门。<br>当时汉祖无三杰，争得咸阳与子孙。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷260_26 </em></strong></font><font
face="黑体" color="#800080"> </font><font size="4" color="#800080" face="宋体">【山中赠耿拾遗兼两省故人】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">数片荷衣不蔽身，青山白鸟岂知贫。<br>如今非是秦时世，更隐桃花亦笑人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷260_27 </em></strong></font><font
face="黑体" color="#800080"> </font><font size="4" color="#800080" face="宋体">【秋日送僧志幽归山寺（一作马戴诗）】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">禅室绳床在翠微，松间荷笠一僧归。<br>磬声寂历宜秋夜，手冷灯前自衲衣。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷260_28 </em></strong></font><font
face="黑体" color="#800080"> </font><font size="4" color="#800080" face="宋体">【题僧明惠房】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">檐前朝暮雨添花，八十真僧饭一麻。<br>入定几时将出定，不知巢燕污袈裟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷260_29 </em></strong></font><font
face="黑体" color="#800080"> </font><font size="4" color="#800080" face="宋体">【答泉州薛播使君重阳日赠酒】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">欲强登高无力也，篱边黄菊为谁开。<br>共知不是浔阳郡，那得王弘送酒来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷260_30 </em></strong></font><font
face="黑体" color="#800080"> </font><font size="4" color="#800080" face="宋体">【题洪道士山院】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">霞外主人门不扃，数株桃树药囊青。<br>闲行池畔随孤鹤，若问多应道姓丁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷260_31 </em></strong></font><font
face="黑体" color="#800080"> </font><font size="4" color="#800080" face="宋体">【期王炼师不至】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">黄精蒸罢洗琼杯，林下从留石上苔。<br>昨日围棋未终局，多乘白鹤下山来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷260_32 </em></strong></font><font
face="黑体" color="#800080"> </font><font size="4" color="#800080" face="宋体">【题赠张道士山居】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">盘石垂萝即是家，回头犹看五枝花。<br>松间寂寂无烟火，应服朝来一片霞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷260_33 </em></strong></font><font
face="黑体" color="#800080"> </font><font size="4" color="#800080" face="宋体">【山中书怀寄张建封大夫】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">昨日年催白发新，身如麋鹿不知贫。<br>时时亦被群儿笑，赖有南山四老人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷260_34 </em></strong></font><font
face="黑体" color="#800080"> </font><font size="4" color="#800080" face="宋体">【山中赠诸暨丹丘明府】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">荷衣半破带莓苔，笑向陶潜酒瓮开。<br>纵醉还须上山去，白云那肯下山来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷260_35 </em></strong></font><font
face="黑体" color="#800080"> </font><font size="4" color="#800080" face="宋体">【奉寄昼公】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">蓑笠双童傍酒船，湖山相引到房前。<br>团蕉何事教人见，暂借空床守坐禅。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷260_36 </em></strong></font><font
face="黑体" color="#800080"> </font><font size="4" color="#800080" face="宋体">【宿云门上方】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">禅室遥看峰顶头，白云东去水长流。<br>松间倘许幽人住，不更将钱买沃州。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷260_37 </em></strong></font><font
face="黑体" color="#800080"> </font><font size="4" color="#800080" face="宋体">【即事奉呈郎中韦使君（明系试秘书省校书郎）】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">久卧云间已息机，青袍忽著狎鸥飞。<br>诗兴到来无一事，郡中今有谢玄晖。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷260_38 </em></strong></font><font
face="黑体" color="#800080"> </font><font size="4" color="#800080" face="宋体">【晓鸡】<a
href="authers/qzz_0570.htm" target="_blank"></font><font size="3" color="#0080FF"><font face="黑体">秦系</font></a></big> 
<br>
</font><br>
<font color="#400080">黯黯严城罢鼓鼙，数声相续出寒栖。<br>不嫌惊破纱窗梦，却恐为妖半夜啼。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
