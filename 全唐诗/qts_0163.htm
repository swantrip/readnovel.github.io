<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百六十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百六十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷163_1 </em></strong></font><font
face="黑体" color="#800080"> </font><font size="4" color="#800080" face="宋体">【关山月】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">明月出天山，苍茫云海间。长风几万里，吹度玉门关。<BR>
</font></big>
<font color="#400080">汉下白登道，胡窥青海湾。由来征战地，不见有人还。<BR>
</font></big>
<font color="#400080">戍客望边色，思归多苦颜。高楼当此夜，叹息未应闲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷163_2 </em></strong></font><font
face="黑体" color="#800080"> </font><font size="4" color="#800080" face="宋体">【独漉篇】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">独漉水中泥，水浊不见月。不见月尚可，水深行人没。<BR>
</font></big>
<font color="#400080">越鸟从南来，胡鹰亦北渡。我欲弯弓向天射，<BR>
</font></big>
<font color="#400080">惜其中道失归路。落叶别树，飘零随风。客无所托，<BR>
</font></big>
<font color="#400080">悲与此同。罗帏舒卷，似有人开。明月直入，无心可猜。<BR>
</font></big>
<font color="#400080">雄剑挂壁，时时龙鸣。不断犀象，绣涩苔生。国耻未雪，<BR>
</font></big>
<font color="#400080">何由成名。神鹰梦泽，不顾鸱鸢。为君一击，鹏抟九天。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷163_3 </em></strong></font><font
face="黑体" color="#800080"> </font><font size="4" color="#800080" face="宋体">【登高丘而望远】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">登高丘，望远海。六鳌骨已霜，三山流安在。<BR>
</font></big>
<font color="#400080">扶桑半摧折，白日沈光彩。银台金阙如梦中，<BR>
</font></big>
<font color="#400080">秦皇汉武空相待。精卫费木石，鼋鼍无所凭。<BR>
</font></big>
<font color="#400080">君不见骊山茂陵尽灰灭，牧羊之子来攀登。盗贼劫宝玉，<BR>
</font></big>
<font color="#400080">精灵竟何能。穷兵黩武今如此，鼎湖飞龙安可乘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷163_4 </em></strong></font><font
face="黑体" color="#800080"> </font><font size="4" color="#800080" face="宋体">【阳春歌】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">长安白日照春空，绿杨结烟垂袅风。披香殿前花始红，<BR>
</font></big>
<font color="#400080">流芳发色绣户中。绣户中，相经过。飞燕皇后轻身舞，<BR>
</font></big>
<font color="#400080">紫宫夫人绝世歌。圣君三万六千日，岁岁年年奈乐何。
<P><big><font size="3" face="黑体" color="#000080"><strong><em>&nbsp;&nbsp; 卷163_5 </em></strong></font><font
face="黑体" color="#800080"> </font><font size="4" color="#800080" face="宋体">【杨叛儿】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">君歌杨叛儿，妾劝新丰酒。何许最关人，乌啼白门柳。<BR>
</font></big>
<font color="#400080">乌啼隐杨花，君醉留妾家。博山炉中沉香火，<BR>
</font></big>
<font color="#400080">双烟一气凌紫霞。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷163_6 </em></strong></font><font
face="黑体" color="#800080"> </font><font size="4" color="#800080" face="宋体">【双燕离】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">双燕复双燕，双飞令人羡。玉楼珠阁不独栖，<BR>
</font></big>
<font color="#400080">金窗绣户长相见。柏梁失火去，因入吴王宫。<BR>
</font></big>
<font color="#400080">吴宫又焚荡，雏尽巢亦空。憔悴一身在，孀雌忆故雄。<BR>
</font></big>
<font color="#400080">双飞难再得，伤我寸心中。
<P><big><font size="3" face="黑体" color="#000080"><strong><em>&nbsp;&nbsp; 卷163_7 </em></strong></font><font
face="黑体" color="#800080"> </font><font size="4" color="#800080" face="宋体">【山人劝酒】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">苍苍云松，落落绮皓。春风尔来为阿谁，<BR>
</font></big>
<font color="#400080">蝴蝶忽然满芳草。秀眉霜雪颜桃花，骨青髓绿长美好。<BR>
</font></big>
<font color="#400080">称是秦时避世人，劝酒相欢不知老。各守麋鹿志，<BR>
</font></big>
<font color="#400080">耻随龙虎争。H起佐太子，汉王乃复惊。顾谓戚夫人，<BR>
</font></big>
<font color="#400080">彼翁羽翼成。归来商山下，泛若云无情。举觞酹巢由，<BR>
</font></big>
<font color="#400080">洗耳何独清。浩歌望嵩岳，意气还相倾。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷163_8 </em></strong></font><font
face="黑体" color="#800080"> </font><font size="4" color="#800080" face="宋体">【于阗采花】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">于阗采花人，自言花相似。明妃一朝西入胡，<BR>
</font></big>
<font color="#400080">胡中美女多羞死。乃知汉地多名姝，胡中无花可方比。<BR>
</font></big>
<font color="#400080">丹青能令丑者妍，无盐翻在深宫里。<BR>
</font></big>
<font color="#400080">自古妒蛾眉，胡沙埋皓齿。
<P><big><font size="3" face="黑体" color="#000080"><strong><em>&nbsp;&nbsp; 卷163_9 </em></strong></font><font
face="黑体" color="#800080"> </font><font size="4" color="#800080" face="宋体">【鞠歌行】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">玉不自言如桃李，鱼目笑之卞和耻。楚国青蝇何太多，<BR>
</font></big>
<font color="#400080">连城白璧遭谗毁。荆山长号泣血人，忠臣死为刖足鬼。<BR>
</font></big>
<font color="#400080">听曲知甯戚，夷吾因小妻。秦穆五羊皮，买死百里奚。<BR>
</font></big>
<font color="#400080">洗拂青云上，当时贱如泥。朝歌鼓刀叟，虎变溪中。<BR>
</font></big>
<font color="#400080">一举钓六合，遂荒营丘东。平生渭水曲，谁识此老翁。<BR>
</font></big>
<font color="#400080">奈何今之人，双目送飞鸿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷163_10 </em></strong></font><font
face="黑体" color="#800080"> </font><font size="4" color="#800080" face="宋体">【幽涧泉】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">拂彼白石，弹吾素琴。幽涧愀兮流泉深，<BR>
</font></big>
<font color="#400080">善手明徽高张清。心寂历似千古，松飕v兮万寻。<BR>
</font></big>
<font color="#400080">中见愁猿吊影而危处兮，叫秋木而长吟。<BR>
</font></big>
<font color="#400080">客有哀时失职而听者，泪淋浪以沾襟。乃缉商缀羽，<BR>
</font></big>
<font color="#400080">潺成音。吾但写声发情于妙指，殊不知此曲之古今。<BR>
</font></big>
<font color="#400080">幽涧泉，鸣深林。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷163_11 </em></strong></font><font
face="黑体" color="#800080"> </font><font size="4" color="#800080" face="宋体">【王昭君二首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">汉家秦地月，流影照明妃。一上玉关道，天涯去不归。<BR>
</font></big>
<font color="#400080">汉月还从东海出，明妃西嫁无来日。燕支长寒雪作花，<BR>
</font></big>
<font color="#400080">蛾眉憔悴没胡沙。生乏黄金枉图画，死留青冢使人嗟。<BR><BR>
<font color="#400080">昭君拂玉鞍，上马啼红颊。今日汉宫人，明朝胡地妾。
<P><big><font size="3" face="黑体" color="#000080"><strong><em>&nbsp;&nbsp; 卷163_12 </em></strong></font><font
face="黑体" color="#800080"> </font><font size="4" color="#800080" face="宋体">【中山孺子妾歌】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">中山孺子妾，特以色见珍。虽然不如延年妹，<BR>
</font></big>
<font color="#400080">亦是当时绝世人。桃李出深井，花艳惊上春。<BR>
</font></big>
<font color="#400080">一贵复一贱，关天岂由身。芙蓉老秋霜，团扇羞网尘。<BR>
</font></big>
<font color="#400080">戚姬髡发入舂市，万古共悲辛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷163_13 </em></strong></font><font
face="黑体" color="#800080"> </font><font size="4" color="#800080" face="宋体">【荆州歌】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">白帝城边足风波，瞿塘五月谁敢过。荆州麦熟茧成蛾，<BR>
</font></big>
<font color="#400080">缲丝忆君头绪多。拨谷飞鸣奈妾何。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷163_14 </em></strong></font><font
face="黑体" color="#800080"> </font><font size="4" color="#800080" face="宋体">【雉子斑（一作设辟邪伎鼓吹雉子斑曲辞）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">辟邪伎作鼓吹惊，雉子班之奏曲成，喔咿振迅欲飞鸣。<BR>
</font></big>
<font color="#400080">扇锦翼，雄风生。双雌同饮啄，悍谁能争。<BR>
</font></big>
<font color="#400080">乍向草中耿介死，不求黄金笼下生。天地至广大，<BR>
</font></big>
<font color="#400080">何惜遂物情。善卷让天子，务光亦逃名。所贵旷士怀，<BR>
</font></big>
<font color="#400080">朗然合太清。<BR>
<P><big><font size="3" face="黑体" color="#000080"><strong><em>&nbsp;&nbsp; 卷163_15 </em></strong></font><font
face="黑体" color="#800080"> </font><font size="4" color="#800080" face="宋体">【相逢行】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">相逢红尘内，高揖黄金鞭。万户垂杨里，君家阿那边。
<P><big><font size="3" face="黑体" color="#000080"><strong><em>&nbsp;&nbsp; 卷163_16 </em></strong></font><font
face="黑体" color="#800080"> </font><font size="4" color="#800080" face="宋体">【有所思（一作古有所思行）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">我思仙人乃在碧海之东隅。海寒多天风，<BR>
</font></big>
<font color="#400080">白波连山倒蓬壶。长鲸喷涌不可涉，抚心茫茫泪如珠。<BR>
</font></big>
<font color="#400080">西来青鸟东飞去，愿寄一书谢麻姑。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷163_17 </em></strong></font><font
face="黑体" color="#800080"> </font><font size="4" color="#800080" face="宋体">【久别离】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">别来几春未还家，玉窗五见樱桃花。况有锦字书，<BR>
</font></big>
<font color="#400080">开缄使人嗟。至此肠断彼心绝。云鬟绿鬓罢梳结，<BR>
</font></big>
<font color="#400080">愁如回飙乱白雪。去年寄书报阳台，今年寄书重相催。<BR>
</font></big>
<font color="#400080">东风兮东风，为我吹行云使西来。待来竟不来，<BR>
</font></big>
<font color="#400080">落花寂寂委青苔。<BR>
<P><big><font size="3" face="黑体" color="#000080"><strong><em>&nbsp;&nbsp; 卷163_18 </em></strong></font><font
face="黑体" color="#800080"> </font><font size="4" color="#800080" face="宋体">【白头吟】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">锦水东北流，波荡双鸳鸯。雄巢汉宫树，雌弄秦草芳。<BR>
</font></big>
<font color="#400080">宁同万死碎绮翼，不忍云间两分张。此时阿娇正娇妒，<BR>
</font></big>
<font color="#400080">独坐长门愁日暮。但愿君恩顾妾深，岂惜黄金买词赋。<BR>
</font></big>
<font color="#400080">相如作赋得黄金，丈夫好新多异心。一朝将聘茂陵女，<BR>
</font></big>
<font color="#400080">文君因赠白头吟。东流不作西归水，落花辞条羞故林。<BR>
</font></big>
<font color="#400080">兔丝固无情，随风任倾倒。谁使女萝枝，而来强萦抱。<BR>
</font></big>
<font color="#400080">两草犹一心，人心不如草。莫卷龙须席，从他生网丝。<BR>
</font></big>
<font color="#400080">且留琥珀枕，或有梦来时。覆水再收岂满杯，<BR>
</font></big>
<font color="#400080">弃妾已去难重回。古来得意不相负，只今惟见青陵台。
<P><big><font size="3" face="黑体" color="#000080"><strong><em>&nbsp;&nbsp; 卷163_19 </em></strong></font><font
face="黑体" color="#800080"> </font><font size="4" color="#800080" face="宋体">【采莲曲】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">若耶溪傍采莲女，笑隔荷花共人语。日照新妆水底明，<BR>
</font></big>
<font color="#400080">风飘香袂空中举。岸上谁家游冶郎，三三五五映垂杨。<BR>
</font></big>
<font color="#400080">紫骝嘶入落花去，见此踟蹰空断肠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷163_20 </em></strong></font><font
face="黑体" color="#800080"> </font><font size="4" color="#800080" face="宋体">【临江王节士歌】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">洞庭白波木叶稀，燕鸿始入吴云飞。吴云寒，燕鸿苦。<BR>
</font></big>
<font color="#400080">风号沙宿潇湘浦，节士悲秋泪如雨。白日当天心，<BR>
</font></big>
<font color="#400080">照之可以事明主。壮士愤，雄风生。安得倚天剑，<BR>
</font></big>
<font color="#400080">跨海斩长鲸。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷163_21 </em></strong></font><font
face="黑体" color="#800080"> </font><font size="4" color="#800080" face="宋体">【司马将军歌（以代陇上健儿陈安）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">狂风吹古月，窃弄章华台。北落明星动光彩，<BR>
</font></big>
<font color="#400080">南征猛将如云雷。手中电击倚天剑，直斩长鲸海水开。<BR>
</font></big>
<font color="#400080">我见楼船壮心目，颇似龙骧下三蜀。扬兵习战张虎旗，<BR>
</font></big>
<font color="#400080">江中白浪如银屋。身居玉帐临河魁，紫髯若戟冠崔嵬，<BR>
</font></big>
<font color="#400080">细柳开营揖天子，始知灞上为婴孩。羌笛横吹阿回，<BR>
</font></big>
<font color="#400080">向月楼中吹落梅。将军自起舞长剑，壮士呼声动九垓。<BR>
</font></big>
<font color="#400080">功成献凯见明主，丹青画像麒麟台。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷163_22 </em></strong></font><font
face="黑体" color="#800080"> </font><font size="4" color="#800080" face="宋体">【君道曲（梁之雅歌有五篇，今作一章）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">大君若天覆，广运无不至。轩后爪牙尝先太山稽，<BR>
</font></big>
<font color="#400080">如心之使臂。小白鸿翼于夷吾，刘葛鱼水本无二。<BR>
</font></big>
<font color="#400080">土校可成墙，积德为厚地。
<P><big><font size="3" face="黑体" color="#000080"><strong><em>&nbsp;&nbsp; 卷163_23 </em></strong></font><font
face="黑体" color="#800080"> </font><font size="4" color="#800080" face="宋体">【结袜子】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">燕南壮士吴门豪，筑中置铅鱼隐刀。<br>感君恩重许君命，太山一掷轻鸿毛。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷163_24 </em></strong></font><font
face="黑体" color="#800080"> </font><font size="4" color="#800080" face="宋体">【结客少年场行】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">紫燕黄金瞳，啾啾摇绿i。平明相驰逐，结客洛门东。<BR>
</font></big>
<font color="#400080">少年学剑术，凌轹白猿公。珠袍曳锦带，匕首插吴鸿。<BR>
</font></big>
<font color="#400080">由来万夫勇，挟此生雄风。托交从剧孟，买醉入新丰。<BR>
</font></big>
<font color="#400080">笑尽一杯酒，杀人都市中。羞道易水寒，从令日贯虹。<BR>
</font></big>
<font color="#400080">燕丹事不立，虚没秦帝宫。舞阳死灰人，安可与成功。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷163_25 </em></strong></font><font
face="黑体" color="#800080"> </font><font size="4" color="#800080" face="宋体">【长干行二首（下篇一作张潮。黄庭坚作李益诗）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">妾发初覆额，折花门前剧。郎骑竹马来，绕床弄青梅。<BR>
</font></big>
<font color="#400080">同居长干里，两小无嫌猜。十四为君妇，羞颜未尝开。<BR>
</font></big>
<font color="#400080">低头向暗壁，千唤不一回。十五始展眉，愿同尘与灰。<BR>
</font></big>
<font color="#400080">常存抱柱信，岂上望夫台。十六君远行，瞿塘滟堆。<BR>
</font></big>
<font color="#400080">五月不可触，猿声天上哀。门前迟行迹，一一生绿苔。<BR>
</font></big>
<font color="#400080">苔深不能扫，落叶秋风早。八月胡蝶来，双飞西园草。<BR>
</font></big>
<font color="#400080">感此伤妾心，坐愁红颜老。早晚下三巴，预将书报家。<BR>
</font></big>
<font color="#400080">相迎不道远，直至长风沙。<BR>
<font color="#400080">忆妾深闺里，烟尘不曾识。嫁与长干人，沙头候风色。<BR>
</font></big>
<font color="#400080">五月南风兴，思君下巴陵。八月西风起，想君发扬子。<BR>
</font></big>
<font color="#400080">去来悲如何，见少离别多。湘潭几日到，妾梦越风波。<BR>
</font></big>
<font color="#400080">昨夜狂风度，吹折江头树。淼淼暗无边，行人在何处。<BR>
</font></big>
<font color="#400080">好乘浮云骢，佳期兰渚东。鸳鸯绿蒲上，翡翠锦屏中。<BR>
</font></big>
<font color="#400080">自怜十五馀，颜色桃花红。那作商人妇，愁水复愁风。
<P><big><font size="3" face="黑体" color="#000080"><strong><em>&nbsp;&nbsp; 卷163_26 </em></strong></font><font
face="黑体" color="#800080"> </font><font size="4" color="#800080" face="宋体">【古朗月行】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">小时不识月，呼作白玉盘。又疑瑶台镜，飞在白云端。<BR>
</font></big>
<font color="#400080">仙人垂两足，桂树作团团。白兔捣药成，问言与谁餐。<BR>
</font></big>
<font color="#400080">蟾蜍蚀圆影，大明夜已残。羿昔落九乌，天人清且安。<BR>
</font></big>
<font color="#400080">阴精此沦惑，去去不足观。忧来其如何，凄怆摧心肝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷163_27 </em></strong></font><font
face="黑体" color="#800080"> </font><font size="4" color="#800080" face="宋体">【上之回】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">三十六离宫，楼台与天通。阁道步行月，美人愁烟空。<BR>
</font></big>
<font color="#400080">恩疏宠不及，桃李伤春风。淫乐意何极，金舆向回中。<BR>
</font></big>
<font color="#400080">万乘出黄道，千旗扬彩虹。前军细柳北，后骑甘泉东。<BR>
</font></big>
<font color="#400080">岂问渭川老，宁邀襄野童。但慕瑶池宴，归来乐未穷。<br>
<P><big><font size="3" face="黑体" color="#000080"><strong><em>&nbsp;&nbsp; 卷163_28 </em></strong></font><font
face="黑体" color="#800080"> </font><font size="4" color="#800080" face="宋体">【独不见】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">白马谁家子，黄龙边塞儿。天山三丈雪，岂是远行时。<BR>
</font></big>
<font color="#400080">春蕙忽秋草，莎鸡鸣西池。风摧寒棕响，月入霜闺悲。<BR>
</font></big>
<font color="#400080">忆与君别年，种桃齐蛾眉。桃今百馀尺，花落成枯枝。<BR>
</font></big>
<font color="#400080">终然独不见，流泪空自知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷163_29 </em></strong></font><font
face="黑体" color="#800080"> </font><font size="4" color="#800080" face="宋体">【白辞三首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">扬清歌，发皓齿，北方佳人东邻子。且吟白停绿水，<BR>
</font></big>
<font color="#400080">长袖拂面为君起。寒云夜卷霜海空，胡风吹天飘塞鸿。<BR>
</font></big>
<font color="#400080">玉颜满堂乐未终，馆娃日落歌吹鳌<br><BR>
<font color="#400080">月寒江清夜沉沉，美人一笑千黄金。垂罗舞e扬哀音，<BR>
</font></big>
<font color="#400080">郢中白雪且莫吟，子夜吴歌动君心。动君心，冀君赏。<BR>
</font></big>
<font color="#400080">愿作天池双鸳鸯，一朝飞去青云上。<BR>
<font color="#400080">吴刀剪彩缝舞衣，明妆丽服夺春晖。扬眉转袖若雪飞，<BR>
</font></big>
<font color="#400080">倾城独立世所稀。激楚结风醉忘归，高堂月落烛已微，<BR>
</font></big>
<font color="#400080">玉钗挂缨君莫违。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷163_30 </em></strong></font><font
face="黑体" color="#800080"> </font><font size="4" color="#800080" face="宋体">【鸣雁行】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">胡雁鸣，辞燕山，昨发委羽朝度关。一一衔芦枝，<BR>
</font></big>
<font color="#400080">南飞散落天地间，连行接翼往复还。客居烟波寄湘吴，<BR>
</font></big>
<font color="#400080">凌霜触雪毛体枯。畏逢D缴惊相呼，闻弦虚坠良可吁。<BR>
</font></big>
<font color="#400080">君更弹射何为乎。<BR>
<P><big><font size="3" face="黑体" color="#000080"><strong><em>&nbsp;&nbsp; 卷163_31 </em></strong></font><font
face="黑体" color="#800080"> </font><font size="4" color="#800080" face="宋体">【妾薄命】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">汉帝宠阿娇，贮之黄金屋。咳唾落九天，随风生珠玉。<BR>
</font></big>
<font color="#400080">宠极爱还歇，妒深情却疏。长门一步地，不肯暂回车。<BR>
</font></big>
<font color="#400080">雨落不上天，水覆难再收。君情与妾意，各自东西流。<BR>
</font></big>
<font color="#400080">昔日芙蓉花，今成断根草。以色事他人，能得几时好。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷163_32 </em></strong></font><font
face="黑体" color="#800080"> </font><font size="4" color="#800080" face="宋体">【幽州胡马客歌】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">幽州胡马客，绿眼虎皮冠。笑拂两只箭，万人不可干。<BR>
</font></big>
<font color="#400080">弯弓若转月，白雁落云端。双双掉鞭行，游猎向楼兰。<BR>
</font></big>
<font color="#400080">出门不顾后，报国死何难。天骄五单于，狼戾好凶残。<BR>
</font></big>
<font color="#400080">牛马散北海，割鲜若虎餐。虽居燕支山，不道朔雪寒。<BR>
</font></big>
<font color="#400080">妇女马上笑，颜如W玉盘。翻飞射鸟兽，花月醉雕鞍。<BR>
</font></big>
<font color="#400080">旄头四光芒，争战若蜂攒。白刃洒赤血，流沙为之丹。<BR>
</font></big>
<font color="#400080">名将古谁是，疲兵良可叹。何时天狼灭，父子得闲安。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
