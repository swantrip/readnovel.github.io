<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百五十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百五十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷453_1 </em></strong></font><font
face="黑体" color="#800080"> </font><font size="4" color="#800080" face="宋体">【题裴晋公女几山刻石诗后】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">何处画功业，何处题诗篇。麒麟高阁上，女几小山前。<BR>
</font></big>
<font color="#400080">尔后多少时，四朝二十年。贼骨化为土，贼垒犁为田。<BR>
</font></big>
<font color="#400080">一从贼垒平，陈蔡民晏然。骡军成牛户，鬼火变人烟。<BR>
</font></big>
<font color="#400080">生子已嫁娶，种桑亦丝绵。皆云公之德，欲报无由缘。<BR>
</font></big>
<font color="#400080">公今在何处，守都镇三川。旧宅留永乐，新居开集贤。<BR>
</font></big>
<font color="#400080">公今在何官，被衮珥貂蝉。战袍破犹在，髀肉生欲圆。<BR>
</font></big>
<font color="#400080">襟怀转萧洒，气力弥精坚。登山不拄杖，上马能掉鞭。<BR>
</font></big>
<font color="#400080">利泽浸入池，福降升自天。昔号天下将，今称地上仙。<BR>
</font></big>
<font color="#400080">勿追赤松游，勿拍洪崖肩。商山有遗老，可以奉周旋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷453_2 </em></strong></font><font
face="黑体" color="#800080"> </font><font size="4" color="#800080" face="宋体">【洛阳有愚叟】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">洛阳有愚叟，白黑无分别。浪迹虽似狂，谋身亦不拙。<BR>
</font></big>
<font color="#400080">点检盘中饭，非精亦非粝。点检身上衣，无馀亦无阙。<BR>
</font></big>
<font color="#400080">天时方得所，不寒复不热。体气正调和，不饥仍不渴。<BR>
</font></big>
<font color="#400080">闲将酒壶出，醉向人家歇。野食或烹鲜，寓眠多拥褐。<BR>
</font></big>
<font color="#400080">抱琴荣启乐，荷锸刘伶达。放眼看青山，任头生白发。<BR>
</font></big>
<font color="#400080">不知天地内，更得几年活。从此到终身，尽为闲日月。
<P><big><font size="3" face="黑体" color="#000080"><strong><em>&nbsp;&nbsp; 卷453_3 </em></strong></font><font
face="黑体" color="#800080"> </font><font size="4" color="#800080" face="宋体">【饱食闲坐】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">红粒陆浑稻，白鳞伊水鲂。庖童呼我食，饭热鱼鲜香。<BR>
</font></big>
<font color="#400080">箸箸适我口，匙匙充我肠。八珍与五鼎，无复心思量。<BR>
</font></big>
<font color="#400080">扪腹起盥漱，下阶振衣裳。绕庭行数匝，却上檐下床。<BR>
</font></big>
<font color="#400080">箕踞拥裘坐，半身在日D。可怜饱暖味，谁肯来同尝。<BR>
</font></big>
<font color="#400080">是岁太和八，兵销时渐康。朝廷重经术，草泽搜贤良。<BR>
</font></big>
<font color="#400080">尧舜求理切，夔龙启沃忙。怀才抱智者，无不走遑遑。<BR>
</font></big>
<font color="#400080">唯此不才叟，顽慵恋洛阳。饱食不出门，闲坐不下堂。<BR>
</font></big>
<font color="#400080">子弟多寂寞，僮仆少精光。衣食虽充给，神意不扬扬。<BR>
</font></big>
<font color="#400080">为尔谋则短，为吾谋甚长。
<P><big><font size="3" face="黑体" color="#000080"><strong><em>&nbsp;&nbsp; 卷453_4 </em></strong></font><font
face="黑体" color="#800080"> </font><font size="4" color="#800080" face="宋体">【闲居自题】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">门前有流水，墙上多高树。竹径绕荷池，萦回百馀步。<BR>
</font></big>
<font color="#400080">波闲戏鱼鳖，风静下鸥鹭。寂无城市喧，渺有江湖趣。<BR>
</font></big>
<font color="#400080">吾庐在其上，偃卧朝复暮。洛下安一居，山中亦慵去。<BR>
</font></big>
<font color="#400080">时逢过客爱，问是谁家住。此是白家翁，闭门终老处。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷453_5 </em></strong></font><font
face="黑体" color="#800080"> </font><font size="4" color="#800080" face="宋体">【览镜喜老】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">今朝览明镜，须鬓尽成丝。行年六十四，安得不衰羸。<BR>
</font></big>
<font color="#400080">亲属惜我老，相顾兴叹咨。而我独微笑，此意何人知。<BR>
</font></big>
<font color="#400080">笑罢仍命酒，掩镜捋白髭。尔辈且安坐，从容听我词。<BR>
</font></big>
<font color="#400080">生若不足恋，老亦何足悲。生若苟可恋，老即生多时。<BR>
</font></big>
<font color="#400080">不老即须夭，不夭即须衰。晚衰胜早夭，此理决不疑。<BR>
</font></big>
<font color="#400080">古人亦有言，浮生七十稀。我今欠六岁，多幸或庶几。<BR>
</font></big>
<font color="#400080">倘得及此限，何羡荣启期。当喜不当叹，更倾酒一卮。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷453_6 </em></strong></font><font
face="黑体" color="#800080"> </font><font size="4" color="#800080" face="宋体">【风雪中作】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">岁暮风动地，夜寒雪连天。老夫何处宿，暖帐温炉前。<BR>
</font></big>
<font color="#400080">两重褐绮衾，一领花茸毡。粥熟呼不起，日高安稳眠。<BR>
</font></big>
<font color="#400080">是时心与身，了无闲事牵。以此度风雪，闲居来六年。<BR>
</font></big>
<font color="#400080">忽思远游客，复想早朝士。蹋冻侵夜行，凌寒未明起。<BR>
</font></big>
<font color="#400080">心为身君父，身为心臣子。不得身自由，皆为心所使。<BR>
</font></big>
<font color="#400080">我心既知足，我身自安止。方寸语形骸，吾应不负尔。<br>
<P><big><font size="3" face="黑体" color="#000080"><strong><em>&nbsp;&nbsp; 卷453_7 </em></strong></font><font
face="黑体" color="#800080"> </font><font size="4" color="#800080" face="宋体">【对琴酒】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">西窗明且暖，晚坐卷书帷。琴匣拂开后，酒瓶添满时。<BR>
</font></big>
<font color="#400080">角尊白螺\，玉轸黄金徽。未及弹与酌，相对已依依。<BR>
</font></big>
<font color="#400080">泠泠秋泉韵，贮在龙凤池。油油春云心，一杯可致之。<BR>
</font></big>
<font color="#400080">自古有琴酒，得此味者稀。只因康与籍，及我三心知。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷453_8 </em></strong></font><font
face="黑体" color="#800080"> </font><font size="4" color="#800080" face="宋体">【雪中晏起偶咏所怀兼呈张常侍、韦庶子、皇甫郎中】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">穷阴苍苍雪，雪深没胫泥埋轮。东家典钱归碍夜，<BR>
</font></big>
<font color="#400080">南家贳米出凌晨。我独何者无此弊，复帐重衾暖若春。<BR>
</font></big>
<font color="#400080">怕寒放懒不肯动，日高眠足方频伸。瓶中有酒炉有炭，<BR>
</font></big>
<font color="#400080">瓮中有饭庖有薪。奴温婢饱身晏起，致兹快活良有因。<BR>
</font></big>
<font color="#400080">上无皋陶伯益廊庙材，的不能匡君辅国活生民。<BR>
</font></big>
<font color="#400080">下无巢父许由箕颍操，又不能食薇饮水自苦辛。<BR>
</font></big>
<font color="#400080">君不见南山悠悠多白云，又不见西京浩浩唯红尘。<BR>
</font></big>
<font color="#400080">红尘闹热白云冷，好于冷热中间安置身。三年侥幸忝洛尹，<BR>
</font></big>
<font color="#400080">两任优稳为商宾。非贤非愚非智慧，不贵不富不贱贫。<BR>
</font></big>
<font color="#400080">冉冉老去过六十，腾腾闲来经七春。不知张韦与皇甫，<BR>
</font></big>
<font color="#400080">私唤我作何如人。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷453_9 </em></strong></font><font
face="黑体" color="#800080"> </font><font size="4" color="#800080" face="宋体">【和裴侍中南园静兴见示】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">池馆清且幽，高怀亦如此。有时帘动风，尽日桥照水。<BR>
</font></big>
<font color="#400080">静将鹤为伴，闲与云相似。何必学留侯，崎岖觅松子。<br>
<P><big><font size="3" face="黑体" color="#000080"><strong><em>&nbsp;&nbsp; 卷453_10 </em></strong></font><font
face="黑体" color="#800080"> </font><font size="4" color="#800080" face="宋体">【春寒】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">今朝春气寒，自问何所欲。酥暖薤白酒，乳和地黄粥。<BR>
</font></big>
<font color="#400080">岂惟厌馋口，亦可调病腹。助酌有枯鱼，佐餐兼旨蓄。<BR>
</font></big>
<font color="#400080">省躬念前哲，醉饱多惭忸。君不闻靖节先生尊长空，<BR>
</font></big>
<font color="#400080">广文先生饭不足。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷453_11 </em></strong></font><font
face="黑体" color="#800080"> </font><font size="4" color="#800080" face="宋体">【菩提寺上方晚望香山寺，寄舒员外】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">晚登西宝刹，晴望东精舍。反照转楼台，辉辉似图画。<BR>
</font></big>
<font color="#400080">冰浮水明灭，雪压松偃亚。石阁僧上来，云汀雁飞下。<BR>
</font></big>
<font color="#400080">西京闹于市，东洛闲如社。曾忆旧游无，香山明月夜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷453_12 </em></strong></font><font
face="黑体" color="#800080"> </font><font size="4" color="#800080" face="宋体">【二月一日作，赠韦七庶子】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">园杏红萼坼，庭兰紫芽出。不觉春已深，今朝二月一。<BR>
</font></big>
<font color="#400080">去冬病疮_，将养遵医术。今春入道场，清净依僧律。<BR>
</font></big>
<font color="#400080">尝闻圣贤语，所慎斋与疾。遂使爱酒人，停杯一百日。<BR>
</font></big>
<font color="#400080">明朝二月二，疾平斋复毕。应须挈一壶，寻花觅韦七。
<P><big><font size="3" face="黑体" color="#000080"><strong><em>&nbsp;&nbsp; 卷453_13 </em></strong></font><font
face="黑体" color="#800080"> </font><font size="4" color="#800080" face="宋体">【犬鸢】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">晚来天气好，散步中门前。门前何所有，偶睹犬与鸢。<BR>
</font></big>
<font color="#400080">鸢饱凌风飞，犬暖向日眠。腹舒稳贴地，翅凝高摩天。<BR>
</font></big>
<font color="#400080">上无罗弋忧，下无羁锁牵。见彼物遂性，我亦心适然。<BR>
</font></big>
<font color="#400080">心适复何为，一咏逍遥篇。此仍著于适，尚未能忘言。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷453_14 </em></strong></font><font
face="黑体" color="#800080"> </font><font size="4" color="#800080" face="宋体">【梦刘二十八，因诗问之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">昨夜梦梦得，初觉思踟蹰。忽忘来汝郡，犹疑在吴都。<BR>
</font></big>
<font color="#400080">吴都三千里，汝郡二百馀。非梦亦不见，近与远何殊。<BR>
</font></big>
<font color="#400080">尚能齐近远，焉用论荣枯。但问寝与食，近日两何如。<BR>
</font></big>
<font color="#400080">病后能吟否，春来曾醉无。楼台与风景，汝又何如苏。<BR>
</font></big>
<font color="#400080">相思一相报，勿复慵为书。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷453_15 </em></strong></font><font
face="黑体" color="#800080"> </font><font size="4" color="#800080" face="宋体">【闲吟】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">贫穷汲汲求衣食，富贵营营役心力。人生不富即贫穷，<BR>
</font></big>
<font color="#400080">光阴易过闲难得。我今幸在穷富间，虽在朝廷不入山。<BR>
</font></big>
<font color="#400080">看雪寻花玩风月，洛阳城里七年闲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷453_16 </em></strong></font><font
face="黑体" color="#800080"> </font><font size="4" color="#800080" face="宋体">【西行】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">衣裘不单薄，车马不羸弱。蔼蔼三月天，闲行亦不恶。<BR>
</font></big>
<font color="#400080">寿安流水馆，硖石青山郭。官道柳阴阴，行宫花漠漠。<BR>
</font></big>
<font color="#400080">常闻俗间语，有钱在处乐。我虽非富人，亦不苦寂寞。<BR>
</font></big>
<font color="#400080">家僮解弦管，骑从携杯杓。时向春风前，歇鞍开一酌。
<P><big><font size="3" face="黑体" color="#000080"><strong><em>&nbsp;&nbsp; 卷453_17 </em></strong></font><font
face="黑体" color="#800080"> </font><font size="4" color="#800080" face="宋体">【东归】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">翩翩平肩舆，中有醉老夫。膝上展诗卷，竿头悬酒壶。<BR>
</font></big>
<font color="#400080">食宿无定程，仆马多缓驱。临水歇半日，望山倾一盂。<BR>
</font></big>
<font color="#400080">藉草坐嵬峨，攀花行踟蹰。风将景共暖，体与心同舒。<BR>
</font></big>
<font color="#400080">始悟有营者，居家如在途。方知无系者，在道如安居。<BR>
</font></big>
<font color="#400080">前夕宿三堂，今旦游申湖。残春三百里，送我归东都。<br>
<P><big><font size="3" face="黑体" color="#000080"><strong><em>&nbsp;&nbsp; 卷453_18 </em></strong></font><font
face="黑体" color="#800080"> </font><font size="4" color="#800080" face="宋体">【途中作】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">早起上肩舁，一杯平旦醉。晚憩下肩舁，一觉残春睡。<BR>
</font></big>
<font color="#400080">身不经营物，心不思量事。但恐绮与里，只如吾气味。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷453_19 </em></strong></font><font
face="黑体" color="#800080"> </font><font size="4" color="#800080" face="宋体">【小台】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">新树低如帐，小台平似掌。六尺白藤床，一茎青竹杖。<BR>
</font></big>
<font color="#400080">风飘竹皮落，苔印鹤迹上。幽境与谁同，闲人自来往。
<P><big><font size="3" face="黑体" color="#000080"><strong><em>&nbsp;&nbsp; 卷453_20 </em></strong></font><font
face="黑体" color="#800080"> </font><font size="4" color="#800080" face="宋体">【睡后茶兴忆杨同州】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">昨晚饮太多，嵬峨连宵醉。今朝餐又饱，烂漫移时睡。<BR>
</font></big>
<font color="#400080">睡足摩挲眼，眼前无一事。信脚绕池行，偶然得幽致。<BR>
</font></big>
<font color="#400080">婆娑绿阴树，斑驳青苔地。此处置绳床，傍边洗茶器。<BR>
</font></big>
<font color="#400080">白瓷瓯甚洁，红炉炭方炽。沫下L尘香，花浮鱼眼沸。<BR>
</font></big>
<font color="#400080">盛来有佳色，咽罢馀芳气。不见杨慕巢，谁人知此味。<br>
<P><big><font size="3" face="黑体" color="#000080"><strong><em>&nbsp;&nbsp; 卷453_21 </em></strong></font><font
face="黑体" color="#800080"> </font><font size="4" color="#800080" face="宋体">【题文集柜】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">破柏作书柜，柜牢柏复坚。收贮谁家集，题云白乐天。<BR>
</font></big>
<font color="#400080">我生业文字，自幼及老年。前后七十卷，小大三千篇。<BR>
</font></big>
<font color="#400080">诚知终散失，未忍遽弃捐。自开自锁闭，置在书帷前。<BR>
</font></big>
<font color="#400080">身是邓伯道，世无王仲宣。只应分付女，留与外孙传。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷453_22 </em></strong></font><font
face="黑体" color="#800080"> </font><font size="4" color="#800080" face="宋体">【旱热二首】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">彤云散不雨，赫日吁可畏。端坐犹挥汗，出门岂容易。<BR>
</font></big>
<font color="#400080">忽思公府内，青衫折腰吏。复想驿路中，红尘走马使。<BR>
</font></big>
<font color="#400080">征夫更辛苦，逐客弥憔悴。日入尚趋程，宵分不遑寐。<BR>
</font></big>
<font color="#400080">安知北窗叟，偃卧风飒至。簟拂碧龙鳞，扇摇白鹤翅。<BR>
</font></big>
<font color="#400080">岂唯身所得，兼示心无事。谁言苦热天，元有清凉地。<BR><BR>
<font color="#400080">勃勃旱尘气，炎炎赤日光。飞禽s将坠，行人渴欲狂。<BR>
</font></big>
<font color="#400080">壮者不耐饥，饥火烧其肠。肥者不禁热，喘急汗如浆。<BR>
</font></big>
<font color="#400080">此时方自悟，老瘦亦何妨。肉轻足健逸，发少头清凉。<BR>
</font></big>
<font color="#400080">薄食不饥渴，端居省衣裳。数匙粱饭冷，一领绡衫香。<BR>
</font></big>
<font color="#400080">持此聊过日，焉知畏景长。
<P><big><font size="3" face="黑体" color="#000080"><strong><em>&nbsp;&nbsp; 卷453_23 </em></strong></font><font
face="黑体" color="#800080"> </font><font size="4" color="#800080" face="宋体">【偶作二首】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">战马春放归，农牛冬歇息。何独徇名人，终身役心力。<BR>
</font></big>
<font color="#400080">来者殊未已，去者不知还。我今悟已晚，六十方退闲。<BR>
</font></big>
<font color="#400080">犹胜不悟者，老死红尘间。<BR>
<font color="#400080">名无高与卑，未得多健羡。事无小与大，已得多厌贱。<BR>
</font></big>
<font color="#400080">如此常自苦，反此或自安。此理知甚易，此道行甚难。<BR>
</font></big>
<font color="#400080">勿信人虚语，君当事上看。
<P><big><font size="3" face="黑体" color="#000080"><strong><em>&nbsp;&nbsp; 卷453_24 </em></strong></font><font
face="黑体" color="#800080"> </font><font size="4" color="#800080" face="宋体">【池上作（西溪、南潭，皆池中胜地也）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">西溪风生竹森森，南潭萍开水沈沈。丛翠万竿湘岸色，<BR>
</font></big>
<font color="#400080">空碧一泊松江心。浦派萦回误远近，桥岛向背迷窥临。<BR>
</font></big>
<font color="#400080">澄澜方丈若万顷，倒影咫尺如千寻。泛然独游邈然坐，<BR>
</font></big>
<font color="#400080">坐念行心思古今。菟裘不闻有泉沼，西河亦恐无云林。<BR>
</font></big>
<font color="#400080">岂如白翁退老地，树高竹密池塘深。华亭双鹤白矫矫，<BR>
</font></big>
<font color="#400080">太湖四石青岑岑。眼前尽日更无客，膝上此时唯有琴。<BR>
</font></big>
<font color="#400080">洛阳冠盖自相索，谁肯来此同抽簪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷453_25 </em></strong></font><font
face="黑体" color="#800080"> </font><font size="4" color="#800080" face="宋体">【何处堪避暑】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">何处堪避暑，林间背日楼。何处好追凉，池上随风舟。<BR>
</font></big>
<font color="#400080">日高饥始食，食竟饱还游。游罢睡一觉，觉来茶一瓯。<BR>
</font></big>
<font color="#400080">眼明见青山，耳醒闻碧流。脱袜闲濯足，解巾快搔头。<BR>
</font></big>
<font color="#400080">如此来几时，已过六七秋。从心至百骸，无一不自由。<BR>
</font></big>
<font color="#400080">拙退是其分，荣耀非所求。虽被世间笑，终无身外忧。<BR>
</font></big>
<font color="#400080">此语君莫怪，静思吾亦愁。如何三伏月，杨尹谪虔州。
<P><big><font size="3" face="黑体" color="#000080"><strong><em>&nbsp;&nbsp; 卷453_26 </em></strong></font><font
face="黑体" color="#800080"> </font><font size="4" color="#800080" face="宋体">【诏下】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">昨日诏下去罪人，今日诏下得贤臣。进退者谁非我事，<BR>
</font></big>
<font color="#400080">世间宠辱常纷纷。我心与世两相忘，时事虽闻如不闻。<BR>
</font></big>
<font color="#400080">但喜今年饱饭吃，洛阳禾稼如秋云。更倾一尊歌一曲，<BR>
</font></big>
<font color="#400080">不独忘世兼忘身。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷453_27 </em></strong></font><font
face="黑体" color="#800080"> </font><font size="4" color="#800080" face="宋体">【七月一日作】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">七月一日天，秋生履道里。闲居见清景，高兴从此始。<BR>
</font></big>
<font color="#400080">林间暑雨歇，池上凉风起。桥竹碧鲜鲜，岸莎青靡靡。<BR>
</font></big>
<font color="#400080">苍然古磐石，清浅平流水。何言中门前，便是深山里。<BR>
</font></big>
<font color="#400080">双僮侍坐卧，一杖扶行止。饥闻麻粥香，渴觉云汤美。<BR>
</font></big>
<font color="#400080">平生所好物，今日多在此。此外更何思，市朝心已矣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷453_28 </em></strong></font><font
face="黑体" color="#800080"> </font><font size="4" color="#800080" face="宋体">【开襟】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">开襟何处好，竹下池边地。馀热体犹烦，早凉风有味。<BR>
</font></big>
<font color="#400080">黄萎槐蕊结，红破莲芳坠。无奈每年秋，先来入衰思。<br>
<P><big><font size="3" face="黑体" color="#000080"><strong><em>&nbsp;&nbsp; 卷453_29 </em></strong></font><font
face="黑体" color="#800080"> </font><font size="4" color="#800080" face="宋体">【自宾客迁太子少傅分司】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">头上渐无发，耳间新有毫。形容逐日老，官秩随年高。<BR>
</font></big>
<font color="#400080">优饶又加俸，闲稳仍分曹。饮食免藜藿，居处非蓬蒿。<BR>
</font></big>
<font color="#400080">何言家尚贫，银}提绿醪。勿谓身未贵，金章照紫袍。<BR>
</font></big>
<font color="#400080">诚合知止足，岂宜更贪饕。默默心自问，于国有何劳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷453_30 </em></strong></font><font
face="黑体" color="#800080"> </font><font size="4" color="#800080" face="宋体">【自在】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">杲杲冬日光，明暖真可爱。移榻向阳坐，拥裘仍解带。<BR>
</font></big>
<font color="#400080">小奴捶我足，小婢搔我背。自问我为谁，胡然独安泰。<BR>
</font></big>
<font color="#400080">安泰良有以，与君论梗概。心了事未了，饥寒迫于外。<BR>
</font></big>
<font color="#400080">事了心未了，念虑煎于内。我今实多幸，事与心和会。<BR>
</font></big>
<font color="#400080">内外及中间，了然无一碍。所以日阳中，向君言自在。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷453_31 </em></strong></font><font
face="黑体" color="#800080"> </font><font size="4" color="#800080" face="宋体">【咏史（九年十一月作）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">秦磨利刀斩李斯，齐烧沸鼎烹郦其。可怜黄绮入商洛，<BR>
</font></big>
<font color="#400080">闲卧白云歌紫芝。彼为菹醢机上尽，此为鸾皇天外飞。<BR>
</font></big>
<font color="#400080">去者逍遥来者死，乃知祸福非天为。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷453_32 </em></strong></font><font
face="黑体" color="#800080"> </font><font size="4" color="#800080" face="宋体">【因梦有悟】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">交友沦殁尽，悠悠劳梦思。平生所厚者，昨夜梦见之。<BR>
</font></big>
<font color="#400080">梦中几许事，枕上无多时。款曲数杯酒，从容一局棋。<BR>
</font></big>
<font color="#400080">初见韦尚书，金紫何辉辉。中遇李侍郎，笑言甚怡怡。<BR>
</font></big>
<font color="#400080">终为崔常侍，意色苦依依。一夕三改变，梦心不惊疑。<BR>
</font></big>
<font color="#400080">此事人尽怪，此理谁得知。我粗知此理，闻于竺乾师。<BR>
</font></big>
<font color="#400080">识行妄分别，智隐迷是非。若转识为智，菩提其庶几。
<P><big><font size="3" face="黑体" color="#000080"><strong><em>&nbsp;&nbsp; 卷453_33 </em></strong></font><font
face="黑体" color="#800080"> </font><font size="4" color="#800080" face="宋体">【春游】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">上马临出门，出门复逡巡。回头问妻子，应怪春游频。<BR>
</font></big>
<font color="#400080">诚知春游频，其奈老大身。朱颜去复去，白发新更新。<BR>
</font></big>
<font color="#400080">请君屈十指，为我数交亲。大限年百岁，几人及七旬。<BR>
</font></big>
<font color="#400080">我今六十五，走若下坂轮。假使得七十，只有五度春。<BR>
</font></big>
<font color="#400080">逢春不游乐，但恐是痴人。
<P><big><font size="3" face="黑体" color="#000080"><strong><em>&nbsp;&nbsp; 卷453_34 </em></strong></font><font
face="黑体" color="#800080"> </font><font size="4" color="#800080" face="宋体">【题天竺南院赠闲元F清四上人】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">杂芳涧草合，繁绿岩树新。山深景候晚，四月有馀春。<BR>
</font></big>
<font color="#400080">竹寺过微雨，石径无纤尘。白衣一居士，方袍四道人。<BR>
</font></big>
<font color="#400080">地是佛国土，人非俗交亲。城中山下别，相送亦殷勤。<br>
<P><big><font size="3" face="黑体" color="#000080"><strong><em>&nbsp;&nbsp; 卷453_35 </em></strong></font><font
face="黑体" color="#800080"> </font><font size="4" color="#800080" face="宋体">【哭师皋】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">南康丹硪魂回，洛阳篮舁送葬来。北邙原边尹村畔，<BR>
</font></big>
<font color="#400080">月苦烟愁夜过半。妻孥兄弟号一声，十二人肠一时断。<BR>
</font></big>
<font color="#400080">往者何人送者谁，乐天哭别师皋时。平生分义向人尽，<BR>
</font></big>
<font color="#400080">今日哀冤唯我知。我知何益徒垂泪，篮舆回竿马回辔。<BR>
</font></big>
<font color="#400080">何日重闻扫市歌，谁家收得琵琶伎。萧萧风树白杨影，<BR>
</font></big>
<font color="#400080">苍苍露草青蒿气。更就坟前哭一声，与君此别终天地。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷453_36 </em></strong></font><font
face="黑体" color="#800080"> </font><font size="4" color="#800080" face="宋体">【隐几赠客】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">宦情本淡薄，年貌又老丑。紫绶与金章，于予亦何有。<BR>
</font></big>
<font color="#400080">有时独隐几，答然无所偶。卧枕一卷书，起尝一杯酒。<BR>
</font></big>
<font color="#400080">书将引昏睡，酒用扶衰朽。客到忽已酣，脱巾坐搔首。<BR>
</font></big>
<font color="#400080">疏顽倚老病，容恕惭交友。忽思庄生言，亦拟鞭其后。<br>
<P><big><font size="3" face="黑体" color="#000080"><strong><em>&nbsp;&nbsp; 卷453_37 </em></strong></font><font
face="黑体" color="#800080"> </font><font size="4" color="#800080" face="宋体">【夏日作】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">葛衣疏且单，纱帽轻复宽。一衣与一帽，可以过炎天。<BR>
</font></big>
<font color="#400080">止于便吾体，何必被罗纨。宿雨林笋嫩，晨露园葵鲜。<BR>
</font></big>
<font color="#400080">烹葵炮嫩笋，可以备朝餐。止于适吾口，何必饫腥膻。<BR>
</font></big>
<font color="#400080">饭讫盥漱已，扪腹方果然。婆娑庭前步，安稳窗下眠。<BR>
</font></big>
<font color="#400080">外养物不费，内归心不烦。不费用难尽，不烦神易安。<BR>
</font></big>
<font color="#400080">庶几无夭阏，得以终天年。
<P><big><font size="3" face="黑体" color="#000080"><strong><em>&nbsp;&nbsp; 卷453_38 </em></strong></font><font
face="黑体" color="#800080"> </font><font size="4" color="#800080" face="宋体">【晚凉偶咏】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">日下西墙西，风来北窗北。中有逐凉人，单床独栖息。<BR>
</font></big>
<font color="#400080">飘萧过云雨，摇曳归飞翼。新叶多好阴，初筠有佳色。<BR>
</font></big>
<font color="#400080">幽深小池馆，优稳闲官职。不爱勿复论，爱亦不易得。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷453_39 </em></strong></font><font
face="黑体" color="#800080"> </font><font size="4" color="#800080" face="宋体">【酬牛相公宫城早秋寓言见示兼呈梦得（时梦得有疾）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">七月中气后，金与火交争。一闻白雪唱，暑退清风生。<BR>
</font></big>
<font color="#400080">碧树未摇落，寒蝉始悲鸣。夜凉枕簟滑，秋燥衣巾轻。<BR>
</font></big>
<font color="#400080">疏受老慵出，刘桢疾未平。何人伴公醉，新月上宫城。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷453_40 </em></strong></font><font
face="黑体" color="#800080"> </font><font size="4" color="#800080" face="宋体">【小台晚坐忆梦得】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">汲泉洒小台，台上无纤埃。解带面西坐，轻襟随风开。<BR>
</font></big>
<font color="#400080">晚凉闲兴动，忆同倾一杯。月明候柴户，藜杖何时来。
<P><big><font size="3" face="黑体" color="#000080"><strong><em>&nbsp;&nbsp; 卷453_41 </em></strong></font><font
face="黑体" color="#800080"> </font><font size="4" color="#800080" face="宋体">【种桃歌】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">食桃种其核，一年核生芽。二年长枝叶，三年桃有花。<BR>
</font></big>
<font color="#400080">忆昨五六岁，灼灼盛芬华。迨兹八九载，有减而无加。<BR>
</font></big>
<font color="#400080">去春已稀少，今春渐无多。明年后年后，芳意当如何。<BR>
</font></big>
<font color="#400080">命酒树下饮，停杯拾馀葩。因桃忽自感，悲吒成狂歌。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷453_42 </em></strong></font><font
face="黑体" color="#800080"> </font><font size="4" color="#800080" face="宋体">【狂言示诸侄】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">世欺不识字，我忝攻文笔。世欺不得官，我忝居班秩。<BR>
</font></big>
<font color="#400080">人老多病苦，我今幸无疾。人老多忧累，我今婚嫁毕。<BR>
</font></big>
<font color="#400080">心安不移转，身泰无牵率。所以十年来，形神闲且逸。<BR>
</font></big>
<font color="#400080">况当垂老岁，所要无多物。一裘暖过冬，一饭饱终日。<BR>
</font></big>
<font color="#400080">勿言舍宅小，不过寝一室。何用鞍马多，不能骑两匹。<BR>
</font></big>
<font color="#400080">如我优幸身，人中十有七。如我知足心，人中百无一。<BR>
</font></big>
<font color="#400080">傍观愚亦见，当己贤多失。不敢论他人，狂言示诸侄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷453_43 </em></strong></font><font
face="黑体" color="#800080"> </font><font size="4" color="#800080" face="宋体">【偶以拙诗数首寄呈裴少尹侍郎蒙以盛制四篇…美而谢之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">投君之文甚荒芜，数篇价直一束刍。报我之章何璀璨，<BR>
</font></big>
<font color="#400080">累累四贯骊龙珠。毛诗三百篇后得，文选六十卷中无。<BR>
</font></big>
<font color="#400080">一麋丽龟绝报赛，五鹿连柱难支梧。高兴独因秋日尽，<BR>
</font></big>
<font color="#400080">清吟多与好风俱。银钩金错两殊重，宜上屏风张座隅。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
