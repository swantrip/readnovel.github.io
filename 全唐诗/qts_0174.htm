<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百七十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百七十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷174_1 </em></strong></font><font
face="黑体" color="#800080"> </font><font size="4" color="#800080" face="宋体">【秋日鲁郡尧祠亭上宴别杜补阙、范侍御】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">我觉秋兴逸，谁云秋兴悲。山将落日去，水与晴空宜。<BR>
</font></big>
<font color="#400080">鲁酒白玉壶，送行驻金羁。歇鞍憩古木，解带挂横枝。<BR>
</font></big>
<font color="#400080">歌鼓川上亭，曲度神飙吹。云归碧海夕，雁没青天时。<BR>
</font></big>
<font color="#400080">相失各万里，茫然空尔思。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷174_2 </em></strong></font><font
face="黑体" color="#800080"> </font><font size="4" color="#800080" face="宋体">【别鲁颂】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">谁道泰山高，下却鲁连节。谁云秦军众，摧却鲁连舌。<BR>
</font></big>
<font color="#400080">独立天地间，清风洒兰雪。夫子还倜傥，攻文继前烈。<BR>
</font></big>
<font color="#400080">错落石上松，无为秋霜折。赠言镂宝刀，千岁庶不灭。
<P><big><font size="3" face="黑体" color="#000080"><strong><em>&nbsp;&nbsp; 卷174_3 </em></strong></font><font
face="黑体" color="#800080"> </font><font size="4" color="#800080" face="宋体">【别中都明府兄】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">吾兄诗酒继陶君，试宰中都天下闻。东楼喜奉连枝会，<BR>
</font></big>
<font color="#400080">南陌愁为落叶分。城隅渌水明秋日，海上青山隔暮云。<BR>
</font></big>
<font color="#400080">取醉不辞留夜月，雁行中断惜离群。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷174_4 </em></strong></font><font
face="黑体" color="#800080"> </font><font size="4" color="#800080" face="宋体">【梦游天姥吟留别（一作别东鲁诸公）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">海客谈瀛洲，烟涛微茫信难求。越人语天姥，<BR>
</font></big>
<font color="#400080">云霓明灭或可睹。天姥连天向天横，势拔五岳掩赤城。<BR>
</font></big>
<font color="#400080">天台四万八千丈，对此欲倒东南倾。我欲因之梦吴越，<BR>
</font></big>
<font color="#400080">一夜飞度镜湖月。湖月照我影，送我至剡溪。<BR>
</font></big>
<font color="#400080">谢公宿处今尚在，渌水荡漾清猿啼。脚著谢公屐，<BR>
</font></big>
<font color="#400080">身登青云梯。半壁见海日，空中闻天鸡。<BR>
</font></big>
<font color="#400080">千岩万转路不定，迷花倚石忽已暝。熊咆龙吟殷岩泉，<BR>
</font></big>
<font color="#400080">栗深林兮惊层巅。云青青兮欲雨，水澹澹兮生烟。<BR>
</font></big>
<font color="#400080">列缺霹雳，丘峦崩摧。洞天石扇，訇然中开。<BR>
</font></big>
<font color="#400080">青冥浩荡不见底，日月照耀金银台。霓为衣兮风为马，<BR>
</font></big>
<font color="#400080">云之君兮纷纷而来下。虎鼓瑟兮鸾回车，<BR>
</font></big>
<font color="#400080">仙之人兮列如麻。忽魂悸以魄动，U惊起而长嗟。<BR>
</font></big>
<font color="#400080">惟觉时之枕席，失向来之烟霞。世间行乐亦如此，<BR>
</font></big>
<font color="#400080">古来万事东流水。别君去时何时还，且放白鹿青崖间，<BR>
</font></big>
<font color="#400080">须行即骑访名山。安能摧眉折腰事权贵，<BR>
</font></big>
<font color="#400080">使我不得开心颜。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷174_5 </em></strong></font><font
face="黑体" color="#800080"> </font><font size="4" color="#800080" face="宋体">【留别曹南群官之江南】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">我昔钓白龙，放龙溪水傍。道成本欲去，挥手凌苍苍。<BR>
</font></big>
<font color="#400080">时来不关人，谈笑游轩皇。献纳少成事，归休辞建章。<BR>
</font></big>
<font color="#400080">十年罢西笑，览镜如秋霜。闭剑琉璃匣，炼丹紫翠房。<BR>
</font></big>
<font color="#400080">身佩豁落图，腰垂虎Q囊。仙人驾彩凤，志在穷遐荒。<BR>
</font></big>
<font color="#400080">恋子四五人，裴回未翱翔。东流送白日，骤歌兰蕙芳。<BR>
</font></big>
<font color="#400080">仙宫两无从，人间久摧藏。范蠡说句践，屈平去怀王。<BR>
</font></big>
<font color="#400080">飘飘紫霞心，流浪忆江乡。愁为万里别，复此一衔觞。<BR>
</font></big>
<font color="#400080">淮水帝王州，金陵绕丹阳。楼台照海色，衣马摇川光。<BR>
</font></big>
<font color="#400080">及此北望君，相思泪成行。朝云落梦渚，瑶草空高堂。<BR>
</font></big>
<font color="#400080">帝子隔洞庭，青枫满潇湘。怀君路绵邈，览古情凄凉。<BR>
</font></big>
<font color="#400080">登岳眺百川，杳然万恨长。知恋峨眉去，弄景偶骑羊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷174_6 </em></strong></font><font
face="黑体" color="#800080"> </font><font size="4" color="#800080" face="宋体">【留别于十一兄逖、裴十三游塞垣】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">太公渭川水，李斯上蔡门。钓周猎秦安黎元，<BR>
</font></big>
<font color="#400080">小鱼su兔何足言。天张云卷有时节，吾徒莫叹羝触藩。<BR>
</font></big>
<font color="#400080">于公白首大梁野，使人怅望何可论。既知朱亥为壮士，<BR>
</font></big>
<font color="#400080">且愿束心秋毫里。秦赵虎争血中原，当去抱关救公子。<BR>
</font></big>
<font color="#400080">裴生览千古，龙鸾炳文章。悲吟雨雪动林木，<BR>
</font></big>
<font color="#400080">放书辍剑思高堂。劝尔一杯酒，拂尔裘上霜。<BR>
</font></big>
<font color="#400080">尔为我楚舞，吾为尔楚歌。且探虎穴向沙漠，<BR>
</font></big>
<font color="#400080">鸣鞭走马凌黄河。耻作易水别，临岐泪滂沱。<BR>
<P><big><font size="3" face="黑体" color="#000080"><strong><em>&nbsp;&nbsp; 卷174_7 </em></strong></font><font
face="黑体" color="#800080"> </font><font size="4" color="#800080" face="宋体">【留别王司马嵩】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">鲁连卖谈笑，岂是顾千金。陶朱虽相越，本有五湖心。<BR>
</font></big>
<font color="#400080">余亦南阳子，时为梁甫吟。苍山容偃蹇，白日惜颓侵。<BR>
</font></big>
<font color="#400080">愿一佐明主，功成还旧林。西来何所为，孤剑托知音。<BR>
</font></big>
<font color="#400080">鸟爱碧山远，鱼游沧海深。呼鹰过上蔡，卖畚向嵩岑。<BR>
</font></big>
<font color="#400080">他日闲相访，丘中有素琴。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷174_8 </em></strong></font><font
face="黑体" color="#800080"> </font><font size="4" color="#800080" face="宋体">【夜别张五】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">吾多张公子，别酌酣高堂。听歌舞银烛，把酒轻罗裳。<BR>
</font></big>
<font color="#400080">横笛弄秋月，琵琶弹陌桑。龙泉解锦带，为尔倾千觞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷174_9 </em></strong></font><font
face="黑体" color="#800080"> </font><font size="4" color="#800080" face="宋体">【魏郡别苏明府因北游】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">魏都接燕赵，美女夸芙蓉。淇水流碧玉，舟车日奔冲。<BR>
</font></big>
<font color="#400080">青楼夹两岸，万室喧歌钟。天下称豪贵，游此每相逢。<BR>
</font></big>
<font color="#400080">洛阳苏季子，剑戟森词锋。六印虽未佩，轩车若飞龙。<BR>
</font></big>
<font color="#400080">黄金数百镒，白璧有几双。散尽空掉臂，高歌赋还邛。<BR>
</font></big>
<font color="#400080">落魄乃如此，何人不相从。远别隔两河，云山杳千重。<BR>
</font></big>
<font color="#400080">何时更杯酒，再得论心胸。
<P><big><font size="3" face="黑体" color="#000080"><strong><em>&nbsp;&nbsp; 卷174_10 </em></strong></font><font
face="黑体" color="#800080"> </font><font size="4" color="#800080" face="宋体">【留别西河刘少府】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">秋发已种种，所为竟无成。闲倾鲁壶酒，笑对刘公荣。<BR>
</font></big>
<font color="#400080">谓我是方朔，人间落岁星。白衣千万乘，何事去天庭。<BR>
</font></big>
<font color="#400080">君亦不得意，高歌羡鸿冥。世人若醯鸡，安可识梅生。<BR>
</font></big>
<font color="#400080">虽为刀笔吏，缅怀在赤城。余亦如流萍，随波乐休明。<BR>
</font></big>
<font color="#400080">自有两少妾，双骑骏马行。东山春酒绿，归隐谢浮名。
<P><big><font size="3" face="黑体" color="#000080"><strong><em>&nbsp;&nbsp; 卷174_11 </em></strong></font><font
face="黑体" color="#800080"> </font><font size="4" color="#800080" face="宋体">【颍阳别元丹丘之淮阳】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">吾将元夫子，异姓为天伦。本无轩裳契，素以烟霞亲。<BR>
</font></big>
<font color="#400080">尝恨迫世网，铭意俱未伸。松柏虽寒苦，羞逐桃李春。<BR>
</font></big>
<font color="#400080">悠悠市朝间，玉颜日缁磷。所失重山岳，所得轻埃尘。<BR>
</font></big>
<font color="#400080">精魄渐芜秽，衰老相凭因。我有锦囊诀，可以持君身。<BR>
</font></big>
<font color="#400080">当餐黄金药，去为紫阳宾。万事难并立，百年犹崇晨。<BR>
</font></big>
<font color="#400080">别尔东南去，悠悠多悲辛。前志庶不易，远途期所遵。<BR>
</font></big>
<font color="#400080">已矣归去来，白云飞天津。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷174_12 </em></strong></font><font
face="黑体" color="#800080"> </font><font size="4" color="#800080" face="宋体">【留别广陵诸公（一作留别邯郸故人）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">忆昔作少年，结交赵与燕。金羁络骏马，锦带横龙泉。<BR>
</font></big>
<font color="#400080">寸心无疑事，所向非徒然。晚节觉此疏，猎精草太玄。<BR>
</font></big>
<font color="#400080">空名束壮士，薄俗弃高贤。中回圣明顾，挥翰凌云烟。<BR>
</font></big>
<font color="#400080">骑虎不敢下，攀龙忽堕天。还家守清真，孤洁励秋蝉。<BR>
</font></big>
<font color="#400080">炼丹费火石，采药穷山川。卧海不关人，租税辽东田。<BR>
</font></big>
<font color="#400080">乘兴忽复起，棹歌溪中船。临醉谢葛强，山公欲倒鞭。<BR>
</font></big>
<font color="#400080">狂歌自此别，垂钓沧浪前。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷174_13 </em></strong></font><font
face="黑体" color="#800080"> </font><font size="4" color="#800080" face="宋体">【广陵赠别】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">玉瓶沽美酒，数里送君还。系马垂杨下，衔杯大道间。<BR>
</font></big>
<font color="#400080">天边看渌水，海上见青山。兴罢各分袂，何须醉别颜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷174_14 </em></strong></font><font
face="黑体" color="#800080"> </font><font size="4" color="#800080" face="宋体">【感时留别从兄徐王延年、从弟延陵】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">天籁何参差，噫然大块吹。玄元包橐a，紫气何逶迤。<BR>
</font></big>
<font color="#400080">七叶运皇化，千龄光本支。仙风生指树，大雅歌螽斯。<BR>
</font></big>
<font color="#400080">诸王若鸾虬，肃穆列藩维。哲兄锡茅土，圣代罗荣滋。<BR>
</font></big>
<font color="#400080">九卿领徐方，七步继陈思。伊昔全盛日，雄豪动京师。<BR>
</font></big>
<font color="#400080">冠剑朝凤阙，楼船侍龙池。鼓钟出朱邸，金翠照丹墀。<BR>
</font></big>
<font color="#400080">君王一顾盼，选色献蛾眉。列戟十八年，未曾辄迁移。<BR>
</font></big>
<font color="#400080">大臣小喑呜，谪窜天南垂。长沙不足舞，贝锦且成诗。<BR>
</font></big>
<font color="#400080">佐郡浙江西，病闲绝驱驰。阶轩日苔藓，鸟雀噪檐帷。<BR>
</font></big>
<font color="#400080">时乘平肩舆，出入畏人知。北宅聊偃憩，欢愉恤茕嫠。<BR>
</font></big>
<font color="#400080">羞言梁苑地，@赫耀旌旗。兄弟八九人，吴秦各分离。<BR>
</font></big>
<font color="#400080">大贤达机兆，岂独虑安危。小子谢麟阁，雁行忝肩随。<BR>
</font></big>
<font color="#400080">令弟字延陵，凤毛出天姿。清英神仙骨，芬馥兰蕤。<BR>
</font></big>
<font color="#400080">梦得春草句，将非惠连谁。深心紫河车，与我特相宜。<BR>
</font></big>
<font color="#400080">金膏犹罔象，玉液尚磷缁。伏枕寄宾馆，宛同清漳湄。<BR>
</font></big>
<font color="#400080">药物多见馈，珍羞亦兼之。谁道溟渤深，犹言浅恩慈。<BR>
</font></big>
<font color="#400080">鸣蝉游子意，促织念归期。骄阳何太赫，海水烁龙龟。<BR>
</font></big>
<font color="#400080">百川尽凋枯，舟楫阁中逵。策马摇凉月，通宵出郊圻。<BR>
</font></big>
<font color="#400080">泣别目眷眷，伤心步迟迟。愿言保明德，王室伫清夷。<BR>
</font></big>
<font color="#400080">掺袂何所道，援毫投此辞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷174_15 </em></strong></font><font
face="黑体" color="#800080"> </font><font size="4" color="#800080" face="宋体">【别储邕之剡中】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">借问剡中道，东南指越乡。舟从广陵去，水入会稽长。<BR>
</font></big>
<font color="#400080">竹色溪下绿，荷花镜里香。辞君向天姥，拂石卧秋霜。<br>
<P><big><font size="3" face="黑体" color="#000080"><strong><em>&nbsp;&nbsp; 卷174_16 </em></strong></font><font
face="黑体" color="#800080"> </font><font size="4" color="#800080" face="宋体">【留别金陵诸公】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">海水昔飞动，三龙纷战争。钟山危波澜，倾侧骇奔鲸。<BR>
</font></big>
<font color="#400080">黄旗一扫荡，割壤开吴京。六代更霸王，遗迹见都城。<BR>
</font></big>
<font color="#400080">至今秦淮间，礼乐秀群英。地扇邹鲁学，诗腾颜谢名。<BR>
</font></big>
<font color="#400080">五月金陵西，祖余白下亭。欲寻庐峰顶，先绕汉水行。<BR>
</font></big>
<font color="#400080">香炉紫烟灭，瀑布落太清。若攀星辰去，挥手缅含情。
<P><big><font size="3" face="黑体" color="#000080"><strong><em>&nbsp;&nbsp; 卷174_17 </em></strong></font><font
face="黑体" color="#800080"> </font><font size="4" color="#800080" face="宋体">【口号（一作口号留别金陵诸公）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">食出野田美，酒临远水倾。东流若未尽，应见别离情。<br>
<P><big><font size="3" face="黑体" color="#000080"><strong><em>&nbsp;&nbsp; 卷174_18 </em></strong></font><font
face="黑体" color="#800080"> </font><font size="4" color="#800080" face="宋体">【金陵酒肆留别】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">风吹柳花满店香，吴姬压酒唤客尝。金陵子弟来相送，<BR>
</font></big>
<font color="#400080">欲行不行各尽觞。请君试问东流水，别意与之谁短长。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷174_19 </em></strong></font><font
face="黑体" color="#800080"> </font><font size="4" color="#800080" face="宋体">【金陵白下亭留别】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">驿亭三杨树，正当白下门。吴烟暝长条，汉水啮古根。<BR>
</font></big>
<font color="#400080">向来送行处，回首阻笑言。别后若见之，为余一攀翻。
<P><big><font size="3" face="黑体" color="#000080"><strong><em>&nbsp;&nbsp; 卷174_20 </em></strong></font><font
face="黑体" color="#800080"> </font><font size="4" color="#800080" face="宋体">【别东林寺僧】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">东林送客处，月出白猿啼。笑别庐山远，何烦过虎溪。<br>
<P><big><font size="3" face="黑体" color="#000080"><strong><em>&nbsp;&nbsp; 卷174_21 </em></strong></font><font
face="黑体" color="#800080"> </font><font size="4" color="#800080" face="宋体">【窜夜郎，于乌江留别宗十六Z】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">君家全盛日，台鼎何陆离。斩鳌翼娲皇，炼石补天维。<BR>
</font></big>
<font color="#400080">一回日月顾，三入凤凰池。失势青门傍，种瓜复几时。<BR>
</font></big>
<font color="#400080">犹会众宾客，三千光路歧。皇恩雪愤懑，松柏含荣滋。<BR>
</font></big>
<font color="#400080">我非东床人，令姊忝齐眉。浪迹未出世，空名动京师。<BR>
</font></big>
<font color="#400080">适遭云罗解，翻谪夜郎悲。拙妻莫邪剑，及此二龙随。<BR>
</font></big>
<font color="#400080">惭君湍波苦，千里远从之。白帝晓猿断，黄牛过客迟。<BR>
</font></big>
<font color="#400080">遥瞻明月峡，西去益相思。
<P><big><font size="3" face="黑体" color="#000080"><strong><em>&nbsp;&nbsp; 卷174_22 </em></strong></font><font
face="黑体" color="#800080"> </font><font size="4" color="#800080" face="宋体">【留别龚处士】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">龚子栖闲地，都无人世喧。柳深陶令宅，竹暗辟疆园。<BR>
</font></big>
<font color="#400080">我去黄牛峡，遥愁白帝猿。赠君卷草，心断竟何言。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷174_23 </em></strong></font><font
face="黑体" color="#800080"> </font><font size="4" color="#800080" face="宋体">【赠别郑判官】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">窜逐勿复哀，惭君问寒灰。浮云本无意，吹落章华台。<BR>
</font></big>
<font color="#400080">远别泪空尽，长愁心已摧。二年吟泽畔，憔悴几时回。
<P><big><font size="3" face="黑体" color="#000080"><strong><em>&nbsp;&nbsp; 卷174_24 </em></strong></font><font
face="黑体" color="#800080"> </font><font size="4" color="#800080" face="宋体">【黄鹤楼送孟浩然之广陵】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">故人西辞黄鹤楼，烟花三月下扬州。<br>孤帆远影碧山尽，唯见长江天际流。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷174_25 </em></strong></font><font
face="黑体" color="#800080"> </font><font size="4" color="#800080" face="宋体">【将游衡岳，过汉阳双松亭，留别族弟浮屠谈皓】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">秦欺赵氏璧，却入邯郸宫。本是楚家玉，还来荆山中。<BR>
</font></big>
<font color="#400080">丹彩泻沧溟，精辉凌白虹。青蝇一相点，流落此时同。<BR>
</font></big>
<font color="#400080">卓绝道门秀，谈玄乃支公。延萝结幽居，剪竹绕芳丛。<BR>
</font></big>
<font color="#400080">凉花拂户牖，天籁鸣虚空。忆我初来时，蒲萄开景风。<BR>
</font></big>
<font color="#400080">今兹大火落，秋叶黄梧桐。水色梦沅湘，长沙去何穷。<BR>
</font></big>
<font color="#400080">寄书访衡峤，但与南飞鸿。
<P><big><font size="3" face="黑体" color="#000080"><strong><em>&nbsp;&nbsp; 卷174_26 </em></strong></font><font
face="黑体" color="#800080"> </font><font size="4" color="#800080" face="宋体">【留别贾舍人至二首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">大梁白云起，飘u来南洲。裴回苍梧野，十见罗浮秋。<BR>
</font></big>
<font color="#400080">鳌\山海倾，四溟扬洪流。意欲托孤凤，从之摩天游。<BR>
</font></big>
<font color="#400080">凤苦道路难，翱翔还昆丘。不肯衔我去，哀鸣惭不周。<BR>
</font></big>
<font color="#400080">远客谢主人，明珠难暗投。拂拭倚天剑，西登岳阳楼。<BR>
</font></big>
<font color="#400080">长啸万里风，扫清胸中忧。谁念刘越石，化为绕指柔。<BR><BR>
<font color="#400080">秋风吹胡霜，凋此檐下芳。折芳怨岁晚，离别凄以伤。<BR>
</font></big>
<font color="#400080">谬攀青琐贤，延我于北堂。君为长沙客，我独之夜郎。<BR>
</font></big>
<font color="#400080">劝此一杯酒，岂惟道路长。割珠两分赠，寸心贵不忘。<BR>
</font></big>
<font color="#400080">何必儿女仁，相看泪成行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷174_27 </em></strong></font><font
face="黑体" color="#800080"> </font><font size="4" color="#800080" face="宋体">【渡荆门送别】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">流远荆门外，来从楚国游。山随平野尽，江入大荒流。<BR>
</font></big>
<font color="#400080">月下飞天镜，云生结海楼。仍连故乡水，万里送行舟。<br>
<P><big><font size="3" face="黑体" color="#000080"><strong><em>&nbsp;&nbsp; 卷174_28 </em></strong></font><font
face="黑体" color="#800080"> </font><font size="4" color="#800080" face="宋体">【闻李太尉大举秦兵百万出征东南懦夫请缨…崔侍御十九韵】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">秦出天下兵，蹴踏燕赵倾。黄河饮马竭，赤羽连天明。<BR>
</font></big>
<font color="#400080">太尉杖旄钺，云旗绕彭城。三军受号令，千里肃雷霆。<BR>
</font></big>
<font color="#400080">函谷绝飞鸟，武关拥连营。意在斩巨鳌，何论长鲸。<BR>
</font></big>
<font color="#400080">恨无左车略，多愧鲁连生。拂剑照严霜，雕戈N胡缨。<BR>
</font></big>
<font color="#400080">愿雪会稽耻，将期报恩荣。半道谢病还，无因东南征。<BR>
</font></big>
<font color="#400080">亚夫未见顾，剧孟阻先行。天夺壮士心，长吁别吴京。<BR>
</font></big>
<font color="#400080">金陵遇太守，倒屣相逢迎。群公咸祖饯，四座罗朝英。<BR>
</font></big>
<font color="#400080">初发临沧观，醉栖征虏亭。旧国见秋月，长江流寒声。<BR>
</font></big>
<font color="#400080">帝车信回转，河汉复纵横。孤凤向西海，飞鸿辞北溟。<BR>
</font></big>
<font color="#400080">因之出寥廓，挥手谢公卿。
<P><big><font size="3" face="黑体" color="#000080"><strong><em>&nbsp;&nbsp; 卷174_29 </em></strong></font><font
face="黑体" color="#800080"> </font><font size="4" color="#800080" face="宋体">【别韦少府】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">西出苍龙门，南登白鹿原。欲寻商山皓，犹恋汉皇恩。<BR>
</font></big>
<font color="#400080">水国远行迈，仙经深讨论。洗心向溪月，清耳敬亭猿。<BR>
</font></big>
<font color="#400080">筑室在人境，闭门无世喧。多君枉高驾，赠我以微言。<BR>
</font></big>
<font color="#400080">交乃意气合，道因风雅存。别离有相思，瑶瑟与金樽。<br>
<P><big><font size="3" face="黑体" color="#000080"><strong><em>&nbsp;&nbsp; 卷174_30 </em></strong></font><font
face="黑体" color="#800080"> </font><font size="4" color="#800080" face="宋体">【南陵别儿童入京】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">白酒新熟山中归，黄鸡啄黍秋正肥。呼童烹鸡酌白酒，<BR>
</font></big>
<font color="#400080">儿女嬉笑牵人衣。高歌取醉欲自慰，起舞落日争光辉。<BR>
</font></big>
<font color="#400080">游说万乘苦不早，著鞭跨马涉远道。会稽愚妇轻买臣，<BR>
</font></big>
<font color="#400080">余亦辞家西入秦。仰天大笑出门去，我辈岂是蓬蒿人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷174_31 </em></strong></font><font
face="黑体" color="#800080"> </font><font size="4" color="#800080" face="宋体">【别山僧】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">何处名僧到水西，乘舟弄月宿泾溪。平明别我上山去，<BR>
</font></big>
<font color="#400080">手携金策踏云梯。腾身转觉三天近，举足回看万岭低。<BR>
</font></big>
<font color="#400080">谑浪肯居支遁下，风流还与远公齐。此度别离何日见，<BR>
</font></big>
<font color="#400080">相思一夜暝猿啼。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷174_32 </em></strong></font><font
face="黑体" color="#800080"> </font><font size="4" color="#800080" face="宋体">【赠别王山人归布山】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">王子析道论，微言破秋毫。还归布山隐，兴入天云高。<BR>
</font></big>
<font color="#400080">尔去安可迟，瑶草恐衰歇。我心亦怀归，屡梦松上月。<BR>
</font></big>
<font color="#400080">傲然遂独往，长啸开岩扉。林壑久已芜，石道生蔷薇。<BR>
</font></big>
<font color="#400080">愿言弄笙鹤，岁晚来相依。
<P><big><font size="3" face="黑体" color="#000080"><strong><em>&nbsp;&nbsp; 卷174_33 </em></strong></font><font
face="黑体" color="#800080"> </font><font size="4" color="#800080" face="宋体">【江夏别宋之悌】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">楚水清若空，遥将碧海通。人分千里外，兴在一杯中。<BR>
</font></big>
<font color="#400080">谷鸟吟晴日，江猿啸晚风。平生不下泪，于此泣无穷。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
