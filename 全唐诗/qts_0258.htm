<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百五十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百五十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷258_1 </em></strong></font><font
face="黑体" color="#800080"> </font><font size="4" color="#800080" face="宋体">【宴城东庄（一作崔惠诗，一作崔思诗）】<a
href="authers/qzz_0550.htm" target="_blank"></font><font size="3" color="#0080FF"><font face="黑体">崔惠童</font></a></big> 
<br>
</font><br>
<font color="#400080">一月主人笑几回，相逢相识且衔杯。<br>眼看春色如流水，今日残花昨日开。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷258_2 </em></strong></font><font
face="黑体" color="#800080"> </font><font size="4" color="#800080" face="宋体">【宴城东庄】<a
href="authers/qzz_0551.htm" target="_blank"></font><font size="3" color="#0080FF"><font face="黑体">崔敏童</font></a></big> 
<br>
</font><br>
<font color="#400080">一年始有一年春，百岁曾无百岁人。<br>能向花前几回醉，十千沽酒莫辞贫。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷258_3 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制早登太行山中言志】<a
href="authers/qzz_0552.htm" target="_blank"></font><font size="3" color="#0080FF"><font face="黑体">苗晋卿</font></a></big> 
<br>
</font><br>
<font color="#400080">金吾戒道清，羽骑动天声。砥路方南绝，重岩始北征。<BR>
</font></big>
<font color="#400080">关楼前望远，河邑下观平。喜气回舆合，祥风入旆轻。<BR>
</font></big>
<font color="#400080">祝尧三老至，会禹百神迎。月令农先急，春L礼复行。<BR>
</font></big>
<font color="#400080">仍亲后土祭，更理晋阳兵。不似劳车辙，空留八骏名。
<P><big><font size="3" face="黑体" color="#000080"><strong><em>&nbsp;&nbsp; 卷258_4 </em></strong></font><font
face="黑体" color="#800080"> </font><font size="4" color="#800080" face="宋体">【赋虞书歌】<a
href="authers/qzz_0553.htm" target="_blank"></font><font size="3" color="#0080FF"><font face="黑体">贾l</font></a></big> 
<br>
</font><br>
<font color="#400080">众书之中虞书巧，体法自然归大道。不同怀素只攻颠，<BR>
</font></big>
<font color="#400080">岂类张芝惟创草。形势素，筋骨老，父子君臣相揖抱。<BR>
</font></big>
<font color="#400080">孤青似竹更飕v，阔白如波长浩渺。能方正，不隳倒，<BR>
</font></big>
<font color="#400080">功夫未至难寻奥。须知孔子庙堂碑，便是青箱中至宝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷258_5 </em></strong></font><font
face="黑体" color="#800080"> </font><font size="4" color="#800080" face="宋体">【云门山投龙诗】<a
href="authers/qzz_0554.htm" target="_blank"></font><font size="3" color="#0080FF"><font face="黑体">赵居贞</font></a></big> 
<br>
</font><br>
<font color="#400080">晓登云门山，直上一千尺。绝顶弥孤耸，盘途几倾窄。<BR>
</font></big>
<font color="#400080">前对竖裂峰，下临削成壁。阳t灵芝秀，阴崖半天赤。<BR>
</font></big>
<font color="#400080">大壑静不波，渺溟无际极。是时雪初霁，冱寒水更积。<BR>
</font></big>
<font color="#400080">披展送龙仪，宁安服狐白。沛恩惟圣主，祈福在方伯。<BR>
</font></big>
<font color="#400080">三元章醮升，五域□□觌。幕翠微亘，机茵丹洞辟。<BR>
</font></big>
<font color="#400080">祝起鸣天鼓，拜传端素册。霞间朱绂萦，岚际黄裳襞。<BR>
</font></big>
<font color="#400080">玉策奉诚信，仙佩俟奔驿。香气入岫门，瑞云出岩石。<BR>
</font></big>
<font color="#400080">至诚必招感，大福旋来格。空中忽神言，帝寿万千百。<br>
<P><big><font size="3" face="黑体" color="#000080"><strong><em>&nbsp;&nbsp; 卷258_6 </em></strong></font><font
face="黑体" color="#800080"> </font><font size="4" color="#800080" face="宋体">【扈从回銮应制】<a
href="authers/qzz_0555.htm" target="_blank"></font><font size="3" color="#0080FF"><font face="黑体">萧华</font></a></big> 
<br>
</font><br>
<font color="#400080">粤在秦京日，议乎封禅难。岂知陶唐主，道济苍生安。<BR>
</font></big>
<font color="#400080">惟彼烈祖事，增修实荣观。声名朝万国，玉帛礼三坛。<BR>
</font></big>
<font color="#400080">纂圣德重光，建元功载刊。仍开旧驰道，不记昔回銮。<BR>
</font></big>
<font color="#400080">羽卫摇晴日，弓戈生早寒。犹思检玉处，却望白云端。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷258_7 </em></strong></font><font
face="黑体" color="#800080"> </font><font size="4" color="#800080" face="宋体">【西河郡太原守张夫人挽歌】<a
href="authers/qzz_0556.htm" target="_blank"></font><font size="3" color="#0080FF"><font face="黑体">李岑2</font></a></big> 
<br>
</font><br>
<font color="#400080">鹊印庆仍传，鱼轩宠莫先。从夫元凯贵，训子孟轲贤。<BR>
</font></big>
<font color="#400080">龙是双归日，鸾非独舞年。哀荣今共尽，凄怆杜陵田。<br>
<P><big><font size="3" face="黑体" color="#000080"><strong><em>&nbsp;&nbsp; 卷258_8 </em></strong></font><font
face="黑体" color="#800080"> </font><font size="4" color="#800080" face="宋体">【玄元皇帝应见贺圣祚无疆】<a
href="authers/qzz_0556.htm" target="_blank"></font><font size="3" color="#0080FF"><font face="黑体">李岑2</font></a></big> 
<br>
</font><br>
<font color="#400080">皇纲归有道，帝系祖玄元。运表南山祚，神通北极尊。<BR>
</font></big>
<font color="#400080">大同齐日月，兴废应乾坤。圣后趋庭礼，宗臣稽首言。<BR>
</font></big>
<font color="#400080">千官欣肆觐，万国贺深恩。锡宴云天接，飞声雷地喧。<BR>
</font></big>
<font color="#400080">祥光浮紫阁，喜气绕皇轩。未预承天命，空勤望帝门。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷258_9 </em></strong></font><font
face="黑体" color="#800080"> </font><font size="4" color="#800080" face="宋体">【复游浯溪】<a
href="authers/qzz_0557.htm" target="_blank"></font><font size="3" color="#0080FF"><font face="黑体">元友让</font></a></big> 
<br>
</font><br>
<font color="#400080">昔到才三岁，今来鬓已苍。剥苔看篆字，S草觅书堂。<BR>
</font></big>
<font color="#400080">引客登台上，呼童扫树旁。石渠疏拥水，门径贝泽颉<BR>
</font></big>
<font color="#400080">田地潜更主，林园尽废荒。悲凉问耆耋，疆界指垂杨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷258_10 </em></strong></font><font
face="黑体" color="#800080"> </font><font size="4" color="#800080" face="宋体">【南溪别业】<a
href="authers/qzz_0558.htm" target="_blank"></font><font size="3" color="#0080FF"><font face="黑体">蒋冽</font></a></big> 
<br>
</font><br>
<font color="#400080">结宇依青嶂，开轩对绿畴。树交花两色，溪合水同流。<BR>
</font></big>
<font color="#400080">竹径春来扫，兰尊夜不收。逍遥自得意，鼓腹醉中游。<br>
<P><big><font size="3" face="黑体" color="#000080"><strong><em>&nbsp;&nbsp; 卷258_11 </em></strong></font><font
face="黑体" color="#800080"> </font><font size="4" color="#800080" face="宋体">【古意】<a
href="authers/qzz_0558.htm" target="_blank"></font><font size="3" color="#0080FF"><font face="黑体">蒋冽</font></a></big> 
<br>
</font><br>
<font color="#400080">冉冉红罗帐，开君玉楼上。画作同心鸟，衔花两相向。<BR>
</font></big>
<font color="#400080">春风正可怜，吹映绿窗前。妾意空相感，君心何处边。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷258_12 </em></strong></font><font
face="黑体" color="#800080"> </font><font size="4" color="#800080" face="宋体">【台中书怀】<a
href="authers/qzz_0558.htm" target="_blank"></font><font size="3" color="#0080FF"><font face="黑体">蒋冽</font></a></big> 
<br>
</font><br>
<font color="#400080">持宪当休明，饬躬免颠沛。直绳备豪右，正色清冠盖。<BR>
</font></big>
<font color="#400080">寄切才恨薄，职雄班匪大。坐居三独中，立在百僚外。<BR>
</font></big>
<font color="#400080">简牍时休暇，依然秋兴多。披书唯骨鲠，循迹少闲和。<BR>
</font></big>
<font color="#400080">庭树凌霜柏，池倾萎露荷。岁寒应可见，感此遂成歌。<br>
<P><big><font size="3" face="黑体" color="#000080"><strong><em>&nbsp;&nbsp; 卷258_13 </em></strong></font><font
face="黑体" color="#800080"> </font><font size="4" color="#800080" face="宋体">【经埋轮地】<a
href="authers/qzz_0558.htm" target="_blank"></font><font size="3" color="#0080FF"><font face="黑体">蒋冽</font></a></big> 
<br>
</font><br>
<font color="#400080">汉家张御史，晋国绿珠楼。时代邈已远，共谢洛阳秋。<BR>
</font></big>
<font color="#400080">洛阳大道边，旧地尚依然。下马独太息，扰扰城市喧。<BR>
</font></big>
<font color="#400080">时人欣绿珠，诗满金谷园。千载埋轮地，无人兴一言。<BR>
</font></big>
<font color="#400080">正直死犹忌，况乃未死前。汨罗有翻浪，恐是嫌屈原。<BR>
</font></big>
<font color="#400080">我闻太古水，上与天相连。如何一落地，又作九曲泉。<BR>
</font></big>
<font color="#400080">万古惟高步，可以旌我贤。
<P><big><font size="3" face="黑体" color="#000080"><strong><em>&nbsp;&nbsp; 卷258_14 </em></strong></font><font
face="黑体" color="#800080"> </font><font size="4" color="#800080" face="宋体">【山行见鹊巢】<a
href="authers/qzz_0558.htm" target="_blank"></font><font size="3" color="#0080FF"><font face="黑体">蒋冽</font></a></big> 
<br>
</font><br>
<font color="#400080">鹊巢性本高，更在西山木。朝下清泉戏，夜近明月宿。<BR>
</font></big>
<font color="#400080">非直避网罗，兼能免倾覆。岂忧五陵子，挟弹来相逐。
<P><big><font size="3" face="黑体" color="#000080"><strong><em>&nbsp;&nbsp; 卷258_15 </em></strong></font><font
face="黑体" color="#800080"> </font><font size="4" color="#800080" face="宋体">【巫山之阳，香溪之阴，明妃神女旧迹存焉】<a
href="authers/qzz_0558.htm" target="_blank"></font><font size="3" color="#0080FF"><font face="黑体">蒋冽</font></a></big> 
<br>
</font><br>
<font color="#400080">神女归巫峡，明妃入汉宫。捣衣馀石在，荐枕旧台空。<BR>
</font></big>
<font color="#400080">行雨有时度，溪流何日穷。至今词赋里，凄怆写遗风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷258_16 </em></strong></font><font
face="黑体" color="#800080"> </font><font size="4" color="#800080" face="宋体">【夜飞鹊】<a
href="authers/qzz_0558.htm" target="_blank"></font><font size="3" color="#0080FF"><font face="黑体">蒋冽</font></a></big> 
<br>
</font><br>
<font color="#400080">北林夜方久，南月影频移。何啻飞三匝，犹言未得枝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷258_17 </em></strong></font><font
face="黑体" color="#800080"> </font><font size="4" color="#800080" face="宋体">【途次维扬望京口寄白下诸公】<a
href="authers/qzz_0559.htm" target="_blank"></font><font size="3" color="#0080FF"><font face="黑体">蒋涣</font></a></big> 
<br>
</font><br>
<font color="#400080">北望情何限，南行路转深。晚帆低荻叶，寒日下枫林。<BR>
</font></big>
<font color="#400080">云白兰陵渚，烟青建业岑。江天秋向尽，无处不伤心。
<P><big><font size="3" face="黑体" color="#000080"><strong><em>&nbsp;&nbsp; 卷258_18 </em></strong></font><font
face="黑体" color="#800080"> </font><font size="4" color="#800080" face="宋体">【登栖霞寺塔】<a
href="authers/qzz_0559.htm" target="_blank"></font><font size="3" color="#0080FF"><font face="黑体">蒋涣</font></a></big> 
<br>
</font><br>
<font color="#400080">三休寻磴道，九折步云霓。e涧临江北，郊原极海西。<BR>
</font></big>
<font color="#400080">沙平瓜步出，树远绿杨低。南指晴天外，青峰是会稽。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷258_19 </em></strong></font><font
face="黑体" color="#800080"> </font><font size="4" color="#800080" face="宋体">【和徐侍郎书丛筱韵】<a
href="authers/qzz_0559.htm" target="_blank"></font><font size="3" color="#0080FF"><font face="黑体">蒋涣</font></a></big> 
<br>
</font><br>
<font color="#400080">中禁夕沈沈，幽篁别作林。色连鸡树近，影落凤池深。<BR>
</font></big>
<font color="#400080">为重凌霜节，能虚应物心。年年承雨露，长对紫庭阴。<br>
<P><big><font size="3" face="黑体" color="#000080"><strong><em>&nbsp;&nbsp; 卷258_20 </em></strong></font><font
face="黑体" color="#800080"> </font><font size="4" color="#800080" face="宋体">【故太常卿赠礼部尚书李公及夫人挽歌二首】<a
href="authers/qzz_0559.htm" target="_blank"></font><font size="3" color="#0080FF"><font face="黑体">蒋涣</font></a></big> 
<br>
</font><br>
<font color="#400080">白简尝持宪，黄图复尹京。能标百郡则，威肃一朝清。<BR>
</font></big>
<font color="#400080">典秩崇三礼，临戎振五兵。更闻传世业，才子有高名。<BR><BR>
<font color="#400080">封树遵同穴，生平此共归。镜埋鸾已去，泉掩凤何飞。<BR>
</font></big>
<font color="#400080">薤挽疑笳曲，松风思翟衣。扬名将宠赠，泉路满光辉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷258_21 </em></strong></font><font
face="黑体" color="#800080"> </font><font size="4" color="#800080" face="宋体">【挽涌泉寺僧怀玉】<a
href="authers/qzz_0560.htm" target="_blank"></font><font size="3" color="#0080FF"><font face="黑体">段怀然</font></a></big> 
<br>
</font><br>
<font color="#400080">我师一念登初地，佛国笙歌两度来。<br>唯有门前古槐树，枝低只为挂银台。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷258_22 </em></strong></font><font
face="黑体" color="#800080"> </font><font size="4" color="#800080" face="宋体">【辞房相公】<a
href="authers/qzz_0561.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">秋风飒飒雨霏霏，愁杀j遑一布衣。<br>辞君且作随阳鸟，海内无家何处归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷258_23 </em></strong></font><font
face="黑体" color="#800080"> </font><font size="4" color="#800080" face="宋体">【移耶溪旧居呈陈元初校书】<a
href="authers/qzz_0562.htm" target="_blank"></font><font size="3" color="#0080FF"><font face="黑体">陈孙</font></a></big> 
<br>
</font><br>
<font color="#400080">鸡犬渔舟里，长谣任兴行。即令邀客醉，已被远山迎。<BR>
</font></big>
<font color="#400080">书笈将非重，荷衣著甚轻。谢安无个事，忽起为苍生。<br>
<P><big><font size="3" face="黑体" color="#000080"><strong><em>&nbsp;&nbsp; 卷258_24 </em></strong></font><font
face="黑体" color="#800080"> </font><font size="4" color="#800080" face="宋体">【西河郡太原守张夫人挽歌（一作李岑诗）】<a
href="authers/qzz_0563.htm" target="_blank"></font><font size="3" color="#0080FF"><font face="黑体">李峰</font></a></big> 
<br>
</font><br>
<font color="#400080">鹊印庆仍传，鱼轩宠莫先。从夫元凯贵，训子孟轲贤。<BR>
</font></big>
<font color="#400080">龙是双归日，鸾非独舞年。哀荣今共尽，凄怆杜陵田。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
