<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百四十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百四十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷841_1 </em></strong></font><font
face="黑体" color="#800080"> </font><font size="4" color="#800080" face="宋体">【登祝融峰】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">猿鸟共不到，我来身欲浮。四边空碧落，绝顶正清秋。<BR>
</font></big>
<font color="#400080">宇宙知何极，华夷见细流。坛西独立久，白日转神州。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_2 </em></strong></font><font
face="黑体" color="#800080"> </font><font size="4" color="#800080" face="宋体">【寄贯休】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">子美曾吟处，吾师复去吟。是何多胜地，销得二公心。<BR>
</font></big>
<font color="#400080">锦水流春阔，峨嵋叠雪深。时逢蜀僧说，或道近游黔。<br>
<P><big><font size="3" face="黑体" color="#000080"><strong><em>&nbsp;&nbsp; 卷841_3 </em></strong></font><font
face="黑体" color="#800080"> </font><font size="4" color="#800080" face="宋体">【送唐禀正字归萍川】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">霜须芸阁吏，久掩白云扉。来谒元戎后，还骑病马归。<BR>
</font></big>
<font color="#400080">烟村蔬饮淡，江驿雪泥肥。知到中林日，春风长涧薇。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_4 </em></strong></font><font
face="黑体" color="#800080"> </font><font size="4" color="#800080" face="宋体">【寄怀江西栖公】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">龙沙为别日，庐阜得书年。不见来香社，相思绕白莲。<BR>
</font></big>
<font color="#400080">江僧归海寺，楚路接吴烟。老病何堪说，扶羸寄此篇。
<P><big><font size="3" face="黑体" color="#000080"><strong><em>&nbsp;&nbsp; 卷841_5 </em></strong></font><font
face="黑体" color="#800080"> </font><font size="4" color="#800080" face="宋体">【山中喜得友生书】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">柴门关树石，未省梦尘埃。落日啼猿里，同人有信来。<BR>
</font></big>
<font color="#400080">自成为拙隐，难以谢多才。见说相思处，前峰对古台。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_6 </em></strong></font><font
face="黑体" color="#800080"> </font><font size="4" color="#800080" face="宋体">【谢人惠扇子及茶】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">枪旗封蜀茗，圆洁制鲛绡。好客分烹煮，青蝇避动摇。<BR>
</font></big>
<font color="#400080">陆生夸妙法，班女恨凉飙。多谢崔居士，相思寄寂寥。<br>
<P><big><font size="3" face="黑体" color="#000080"><strong><em>&nbsp;&nbsp; 卷841_7 </em></strong></font><font
face="黑体" color="#800080"> </font><font size="4" color="#800080" face="宋体">【寄监利司空学士】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">诗家为政别，清苦日闻新。乱后无荒地，归来尽远人。<BR>
</font></big>
<font color="#400080">宽容民赋税，憔悴吏精神。何必河阳县，空传桃李春。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_8 </em></strong></font><font
face="黑体" color="#800080"> </font><font size="4" color="#800080" face="宋体">【答陈秀才】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">万事皆可了，有诗门最深。古人难得志，吾子苦留心。<BR>
</font></big>
<font color="#400080">野叠凉云朵，苔重怪木阴。他年立名字，笑我老双林。
<P><big><font size="3" face="黑体" color="#000080"><strong><em>&nbsp;&nbsp; 卷841_9 </em></strong></font><font
face="黑体" color="#800080"> </font><font size="4" color="#800080" face="宋体">【游橘洲】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">春日上芳洲，经春兰杜幽。此时寻橘岸，昨日在城楼。<BR>
</font></big>
<font color="#400080">鹭立青枫杪，沙沈白浪头。渔家好生计，檐底系扁舟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_10 </em></strong></font><font
face="黑体" color="#800080"> </font><font size="4" color="#800080" face="宋体">【寄武陵道友】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">阮肇迷仙处，禅门接紫霞。不知寻鹤路，几里入桃花。<BR>
</font></big>
<font color="#400080">晚树阴摇藓，春潭影弄砂。何当见招我，乞与片生涯。<br>
<P><big><font size="3" face="黑体" color="#000080"><strong><em>&nbsp;&nbsp; 卷841_11 </em></strong></font><font
face="黑体" color="#800080"> </font><font size="4" color="#800080" face="宋体">【谢人惠药】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">五金元造化，九炼更精新。敢谓长生客，将遗必死人。<BR>
</font></big>
<font color="#400080">久餐应换骨，一服已通神。终逐淮王去，永抛浮世尘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_12 </em></strong></font><font
face="黑体" color="#800080"> </font><font size="4" color="#800080" face="宋体">【还族弟卷】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">岂要私相许，君诗自入神。风骚何句出，瀑布一联新。<BR>
</font></big>
<font color="#400080">□若长如此，名须远逐身。闲斋舒复卷，留滞忽经旬。
<P><big><font size="3" face="黑体" color="#000080"><strong><em>&nbsp;&nbsp; 卷841_13 </em></strong></font><font
face="黑体" color="#800080"> </font><font size="4" color="#800080" face="宋体">【送周秀游峡】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">又向夔城去，知难动旅魂。自非亡国客，何虑断肠猿。<BR>
</font></big>
<font color="#400080">滟分高仞，瞿塘露浅痕。明年期此约，平稳到荆门。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_14 </em></strong></font><font
face="黑体" color="#800080"> </font><font size="4" color="#800080" face="宋体">【荆门夏日寄洞山节公】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">湖光摇翠木，灵洞叠云深。五月经行处，千秋桧柏阴。<BR>
</font></big>
<font color="#400080">山形临北渚，僧格继东林。莫惜相招信，余心是此心。<br>
<P><big><font size="3" face="黑体" color="#000080"><strong><em>&nbsp;&nbsp; 卷841_15 </em></strong></font><font
face="黑体" color="#800080"> </font><font size="4" color="#800080" face="宋体">【再经蒋山与诸长老夜话】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">远迹都如雁，南行又北回。老僧犹记得，往岁已曾来。<BR>
</font></big>
<font color="#400080">话遍名山境，烧残黑栎灰。无因伴师往，归思在天台。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_16 </em></strong></font><font
face="黑体" color="#800080"> </font><font size="4" color="#800080" face="宋体">【寄当阳张明府】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">玉泉神运寺，寒磬彻琴堂。有境灵如此，为官兴亦长。<BR>
</font></big>
<font color="#400080">吏愁清白甚，民乐赋输忘。闻说巴山县，今来尚忆张。
<P><big><font size="3" face="黑体" color="#000080"><strong><em>&nbsp;&nbsp; 卷841_17 </em></strong></font><font
face="黑体" color="#800080"> </font><font size="4" color="#800080" face="宋体">【游三觉山】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">白石路重重，萦纡势忽穷。孤峰擎像阁，万木蔽星空。<BR>
</font></big>
<font color="#400080">世论随时变，禅怀历劫同。良宵正冥目，海日上窗红。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_18 </em></strong></font><font
face="黑体" color="#800080"> </font><font size="4" color="#800080" face="宋体">【庭际晚菊上主人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">九月将欲尽，幽丛始绽芳。都缘含正气，不是背重阳。<BR>
</font></big>
<font color="#400080">采去蜂声远，寻来蝶路长。王孙归未晚，犹得泛金觞。<br>
<P><big><font size="3" face="黑体" color="#000080"><strong><em>&nbsp;&nbsp; 卷841_19 </em></strong></font><font
face="黑体" color="#800080"> </font><font size="4" color="#800080" face="宋体">【送赵长史归闽川】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">荆门与闽越，关戍隔三千。风雪扬帆去，台隍指海边。<BR>
</font></big>
<font color="#400080">客情消旅火，王化似尧年。莫失春回约，江城谷雨前。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_20 </em></strong></font><font
face="黑体" color="#800080"> </font><font size="4" color="#800080" face="宋体">【拟嵇康绝交寄湘中贯微】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">何处同嵇懒，吾徒道异诸。本无文字学，何有往来书。<BR>
</font></big>
<font color="#400080">岳寺逍遥梦，侯门勉强居。相知在玄契，莫讶八行疏。
<P><big><font size="3" face="黑体" color="#000080"><strong><em>&nbsp;&nbsp; 卷841_21 </em></strong></font><font
face="黑体" color="#800080"> </font><font size="4" color="#800080" face="宋体">【寄许州清古】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">北来儒士说，许下有吟僧。白日身长倚，清秋塔上层。<BR>
</font></big>
<font color="#400080">言虽依景得，理要入无征。敢望多相示，孱微老不胜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_22 </em></strong></font><font
face="黑体" color="#800080"> </font><font size="4" color="#800080" face="宋体">【谢丁秀才见示赋卷】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">五首新裁翦，搜罗尽指归。谁曾师古律，君自负天机。<BR>
</font></big>
<font color="#400080">圣后求贤久，明公得隽稀。乘秋好携去，直望九霄飞。<br>
<P><big><font size="3" face="黑体" color="#000080"><strong><em>&nbsp;&nbsp; 卷841_23 </em></strong></font><font
face="黑体" color="#800080"> </font><font size="4" color="#800080" face="宋体">【惊秋】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">褰帘听秋信，晚傍竹声归。多故堪伤骨，孤峰好拂衣。<BR>
</font></big>
<font color="#400080">梧桐凋绿尽，菡萏堕红稀。却恐吾形影，嫌心与口违。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_24 </em></strong></font><font
face="黑体" color="#800080"> </font><font size="4" color="#800080" face="宋体">【夏日雨中寄幕中知己】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">北风吹夏雨，和竹亚南轩。豆枕欹凉冷，莲峰入梦魂。<BR>
</font></big>
<font color="#400080">窗多斜迸湿，庭遍瀑流痕。清兴知无限，晴来示一言。
<P><big><font size="3" face="黑体" color="#000080"><strong><em>&nbsp;&nbsp; 卷841_25 </em></strong></font><font
face="黑体" color="#800080"> </font><font size="4" color="#800080" face="宋体">【夜次湘阴】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">风涛出洞庭，帆影入澄清。何处惊鸿起，孤舟趁月行。<BR>
</font></big>
<font color="#400080">时难多战地，野阔绝春耕。骨肉知存否，林园近郡城。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_26 </em></strong></font><font
face="黑体" color="#800080"> </font><font size="4" color="#800080" face="宋体">【寄唐禀正字】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">疏野还如旧，何曾称在城。水边无伴立，天际有山横。<BR>
</font></big>
<font color="#400080">落日云霞赤，高窗笔砚明。鲍昭多所得，时忆寄汤生。<br>
<P><big><font size="3" face="黑体" color="#000080"><strong><em>&nbsp;&nbsp; 卷841_27 </em></strong></font><font
face="黑体" color="#800080"> </font><font size="4" color="#800080" face="宋体">【宿舒湖希上人房】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">入寺先来此，经窗半在湖。秋风新菡萏，暮雨老菰蒲。<BR>
</font></big>
<font color="#400080">任听浮生速，能消默坐无。语来灯焰短，G唳发高梧。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_28 </em></strong></font><font
face="黑体" color="#800080"> </font><font size="4" color="#800080" face="宋体">【戊辰岁江南感怀】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">忽忽动中私，人间何所之。老过离乱世，生在太平时。<BR>
</font></big>
<font color="#400080">桃李春无主，杉松寺有期。曾吟子山赋，何啻旧凌迟。
<P><big><font size="3" face="黑体" color="#000080"><strong><em>&nbsp;&nbsp; 卷841_29 </em></strong></font><font
face="黑体" color="#800080"> </font><font size="4" color="#800080" face="宋体">【送林上人归永嘉旧居】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">东越常悬思，山门在永嘉。秋光浮楚水，帆影背长沙。<BR>
</font></big>
<font color="#400080">城黑天台雨，村明海峤霞。时寻谢公迹，春草有瑶花。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_30 </em></strong></font><font
face="黑体" color="#800080"> </font><font size="4" color="#800080" face="宋体">【答友生山居寄示】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">嘉遁有新吟，因僧寄竹林。静思来鸟外，闲味绕松阴。<BR>
</font></big>
<font color="#400080">兵寇凭凌甚，溪山几许深。休为反招隐，携取一相寻。<br>
<P><big><font size="3" face="黑体" color="#000080"><strong><em>&nbsp;&nbsp; 卷841_31 </em></strong></font><font
face="黑体" color="#800080"> </font><font size="4" color="#800080" face="宋体">【新秋霁后晚眺怀先公】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">雨霁湘楚晚，水凉天亦澄。山中应解夏，渡口有行僧。<BR>
</font></big>
<font color="#400080">鸟列沧洲队，云排碧落层。孤峰磬声绝，一点石龛灯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_32 </em></strong></font><font
face="黑体" color="#800080"> </font><font size="4" color="#800080" face="宋体">【池上感兴】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">所向似无端，风前吟凭栏。旁人应闷见，片水自闲看。<BR>
</font></big>
<font color="#400080">碧底红鳞鬣，澄边白羽翰。南山众木叶，飘著竹声干。
<P><big><font size="3" face="黑体" color="#000080"><strong><em>&nbsp;&nbsp; 卷841_33 </em></strong></font><font
face="黑体" color="#800080"> </font><font size="4" color="#800080" face="宋体">【和昙域上人寄赠之什】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">百病煎衰朽，栖迟战国中。思量青壁寺，行坐赤松风。<BR>
</font></big>
<font color="#400080">道寄虚无合，书传往复空。可怜禅月子，香火国门东。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_34 </em></strong></font><font
face="黑体" color="#800080"> </font><font size="4" color="#800080" face="宋体">【吊双泉大师真塔】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">塔耸层峰后，碑镌巨石新。不知将一句，分付与何人。<BR>
</font></big>
<font color="#400080">静坐云生衲，空山月照真。后徒游礼者，犹认指迷津。<br>
<P><big><font size="3" face="黑体" color="#000080"><strong><em>&nbsp;&nbsp; 卷841_35 </em></strong></font><font
face="黑体" color="#800080"> </font><font size="4" color="#800080" face="宋体">【暮冬送U上人归华容】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">故园虽不远，那免怆行思。莽苍平湖路，霏微过雪时。<BR>
</font></big>
<font color="#400080">全无山阻隔，或有客相随。得见交亲后，春风动柳丝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_36 </em></strong></font><font
face="黑体" color="#800080"> </font><font size="4" color="#800080" face="宋体">【秋夜听业上人弹琴】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">万物都寂寂，堪闻弹正声。人心尽如此，天下自和平。<BR>
</font></big>
<font color="#400080">湘水泻秋碧，古风吹太清。往年庐岳奏，今夕更分明。
<P><big><font size="3" face="黑体" color="#000080"><strong><em>&nbsp;&nbsp; 卷841_37 </em></strong></font><font
face="黑体" color="#800080"> </font><font size="4" color="#800080" face="宋体">【谢人惠丹药】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">别后闻餐饵，相逢讶道情。肌肤红色透，髭发黑光生。<BR>
</font></big>
<font color="#400080">仙洞谁传与，松房自炼成。常蒙远分惠，亦觉骨毛轻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_38 </em></strong></font><font
face="黑体" color="#800080"> </font><font size="4" color="#800080" face="宋体">【荆门病中寄怀贯微上人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">我衰君亦老，相忆更何言。除泥安禅力，难医必死根。<BR>
</font></big>
<font color="#400080">梅寒争雪彩，日冷让冰痕。早晚东归去，同寻入石门。<br>
<P><big><font size="3" face="黑体" color="#000080"><strong><em>&nbsp;&nbsp; 卷841_39 </em></strong></font><font
face="黑体" color="#800080"> </font><font size="4" color="#800080" face="宋体">【答孔秀才】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">早向文章里，能降少壮心。不愁人不爱，闲处自闲吟。<BR>
</font></big>
<font color="#400080">水国云雷阔，僧园竹树深。无嫌我衰飒，时此一相寻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_40 </em></strong></font><font
face="黑体" color="#800080"> </font><font size="4" color="#800080" face="宋体">【秋江】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">两岸山青映，中流一棹声。远无风浪动，正向夕阳横。<BR>
</font></big>
<font color="#400080">岛屿蝉分宿，沙洲客独行。浩然心自合，何必濯吾缨。
<P><big><font size="3" face="黑体" color="#000080"><strong><em>&nbsp;&nbsp; 卷841_41 </em></strong></font><font
face="黑体" color="#800080"> </font><font size="4" color="#800080" face="宋体">【船窗】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">孤舸凭幽窗，清波逼面凉。举头还有碍，低眼即无妨。<BR>
</font></big>
<font color="#400080">瞥过沙禽翠，斜分夕照光。何时到山寺，上阁看江乡。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_42 </em></strong></font><font
face="黑体" color="#800080"> </font><font size="4" color="#800080" face="宋体">【永夜】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">永日还欹枕，良宵亦曲肱。神闲无万虑，壁冷有残灯。<BR>
</font></big>
<font color="#400080">香影浮龛象，瓶声著井冰。寻思到何处，海上断崖僧。<br>
<P><big><font size="3" face="黑体" color="#000080"><strong><em>&nbsp;&nbsp; 卷841_43 </em></strong></font><font
face="黑体" color="#800080"> </font><font size="4" color="#800080" face="宋体">【中春怆怀寄二三知己】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">眼暗心还白，逢春强凭栏。因闻积雨夜，却忆旧山寒。<BR>
</font></big>
<font color="#400080">竹撼烟丛滑，花烧露朵干。故人相会处，应话此衰残。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_44 </em></strong></font><font
face="黑体" color="#800080"> </font><font size="4" color="#800080" face="宋体">【自遣】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">了然知是梦，既觉更何求。死入孤峰去，灰飞一烬休。<BR>
</font></big>
<font color="#400080">云无空碧在，天静月华流。免有诸徒弟，时来吊石头。
<P><big><font size="3" face="黑体" color="#000080"><strong><em>&nbsp;&nbsp; 卷841_45 </em></strong></font><font
face="黑体" color="#800080"> </font><font size="4" color="#800080" face="宋体">【送陈霸归闽】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">凉风动行兴，含笑话临途。已得身名了，全忘客道孤。<BR>
</font></big>
<font color="#400080">乡程过百越，帆影绕重湖。家在飞鸿外，音书可寄无。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_46 </em></strong></font><font
face="黑体" color="#800080"> </font><font size="4" color="#800080" face="宋体">【寄孙辟呈郑谷郎中】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">衡岳去都忘，清吟恋省郎。淹留才半月，酬唱颇盈箱。<BR>
</font></big>
<font color="#400080">雪长松柽格，茶添语话香。因论乐安子，年少老篇章。<br>
<P><big><font size="3" face="黑体" color="#000080"><strong><em>&nbsp;&nbsp; 卷841_47 </em></strong></font><font
face="黑体" color="#800080"> </font><font size="4" color="#800080" face="宋体">【荆门送人自峨嵋游南岳】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">峨嵋来已远，衡岳去犹赊。南浦悬帆影，西风乱荻花。<BR>
</font></big>
<font color="#400080">天涯遥梦泽，山众近长沙。有兴多新作，携将大府夸。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_48 </em></strong></font><font
face="黑体" color="#800080"> </font><font size="4" color="#800080" face="宋体">【谢主人石笋】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">西园罢宴游，东阁念林丘。特减花边峭，来添竹里幽。<BR>
</font></big>
<font color="#400080">忆过阳朔见，曾记大湖求。从此频吟绕，归山意亦休。
<P><big><font size="3" face="黑体" color="#000080"><strong><em>&nbsp;&nbsp; 卷841_49 </em></strong></font><font
face="黑体" color="#800080"> </font><font size="4" color="#800080" face="宋体">【经安公寺】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">大圣威灵地，安公宴坐踪。未知长寂默，不见久从容。<BR>
</font></big>
<font color="#400080">塔影高群木，江声压暮钟。此游幽胜后，来梦亦应重。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_50 </em></strong></font><font
face="黑体" color="#800080"> </font><font size="4" color="#800080" face="宋体">【秋夕寄诸侄】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">每到秋残夜，灯前忆故乡。园林红橘柚，窗户碧潇湘。<BR>
</font></big>
<font color="#400080">离别身垂老，艰难路去长。弟兄应健在，兵火里耕桑。<br>
<P><big><font size="3" face="黑体" color="#000080"><strong><em>&nbsp;&nbsp; 卷841_51 </em></strong></font><font
face="黑体" color="#800080"> </font><font size="4" color="#800080" face="宋体">【谢炭】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">正拥寒灰次，何当惠寂寥。且留连夜向，未敢满炉烧。<BR>
</font></big>
<font color="#400080">必恐吞难尽，唯愁拨易消。豪家捏为兽，红迸锦茵焦。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_52 </em></strong></font><font
face="黑体" color="#800080"> </font><font size="4" color="#800080" face="宋体">【夏满日偶作寄孙支使（其年闰五月）】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">一百二十日，煎熬几不胜。忆归沧海寺，冷倚翠崖棱。<BR>
</font></big>
<font color="#400080">旧扇犹操执，新秋更郁蒸。何当见凉月，拥衲访诗朋。
<P><big><font size="3" face="黑体" color="#000080"><strong><em>&nbsp;&nbsp; 卷841_53 </em></strong></font><font
face="黑体" color="#800080"> </font><font size="4" color="#800080" face="宋体">【寄清溪道友】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">山门摇落空，霜霰满杉松。明月行禅处，青苔绕石重。<BR>
</font></big>
<font color="#400080">泉声喧万壑，钟韵遍千峰。终去焚香老，同师大士踪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_54 </em></strong></font><font
face="黑体" color="#800080"> </font><font size="4" color="#800080" face="宋体">【谢重缘旧山水障子】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">敢望重缘饰，微茫洞壑春。坐看终未是，归卧始应真。<BR>
</font></big>
<font color="#400080">已觉心中朽，犹怜四面新。不因公子鉴，零落几成尘。<br>
<P><big><font size="3" face="黑体" color="#000080"><strong><em>&nbsp;&nbsp; 卷841_55 </em></strong></font><font
face="黑体" color="#800080"> </font><font size="4" color="#800080" face="宋体">【寺居】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">邻井双梧上，一蝉鸣隔墙。依稀旧林日，撩乱绕山堂。<BR>
</font></big>
<font color="#400080">难嘿吟风口，终清饮露肠。老僧加护物，应任噪残阳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_56 </em></strong></font><font
face="黑体" color="#800080"> </font><font size="4" color="#800080" face="宋体">【剃发】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">金刀闪冷光，一剃一清凉。未免随朝夕，依前长雪霜。<BR>
</font></big>
<font color="#400080">夏林欹石腻，春涧水泉香。向老凋疏尽，寒天不出房。
<P><big><font size="3" face="黑体" color="#000080"><strong><em>&nbsp;&nbsp; 卷841_57 </em></strong></font><font
face="黑体" color="#800080"> </font><font size="4" color="#800080" face="宋体">【谢高辇先辈寄新唱和集】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">敢谓神仙手，多怀老比丘。编联来鹿野，酬唱在龙楼。<BR>
</font></big>
<font color="#400080">洛浦精灵慑，邙山鬼魅愁。二南风雅道，从此化东周。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_58 </em></strong></font><font
face="黑体" color="#800080"> </font><font size="4" color="#800080" face="宋体">【送徐秀才游吴国】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">西江东注急，孤棹若流星。风浪相随白，云中独过青。<BR>
</font></big>
<font color="#400080">他时谁共说，此路我曾经。好向吴朝看，衣冠尽汉庭。<br>
<P><big><font size="3" face="黑体" color="#000080"><strong><em>&nbsp;&nbsp; 卷841_59 </em></strong></font><font
face="黑体" color="#800080"> </font><font size="4" color="#800080" face="宋体">【忆在匡庐日】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">忆在匡庐日，秋风八月时。松声虎溪寺，塔影雁门师。<BR>
</font></big>
<font color="#400080">步碧葳蕤径，吟香菡萏池。何当旧泉石，归去洗心脾。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_60 </em></strong></font><font
face="黑体" color="#800080"> </font><font size="4" color="#800080" face="宋体">【寄三觉山从益上人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">山下人来说，多时不下山。是应终未是，闲得且须闲。<BR>
</font></big>
<font color="#400080">海面云归窦，猿边月上关。寻思乱峰顶，空送衲僧还。
<P><big><font size="3" face="黑体" color="#000080"><strong><em>&nbsp;&nbsp; 卷841_61 </em></strong></font><font
face="黑体" color="#800080"> </font><font size="4" color="#800080" face="宋体">【残秋感怆】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">日日加衰病，心心趣寂寥。残阳起闲望，万木耸寒条。<BR>
</font></big>
<font color="#400080">楚寺新为客，吴江旧看潮。此怀何以寄，风雨暮萧萧。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_62 </em></strong></font><font
face="黑体" color="#800080"> </font><font size="4" color="#800080" face="宋体">【寄南徐刘员外二首】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">竟陵兵革际，归复旧园林。早岁为官苦，常闻说此心。<BR>
</font></big>
<font color="#400080">海边山夜上，城外寺秋寻。应讶嵩峰约，蹉跎直到今。<br>
<font color="#400080">昼公评众制，姚监选诸文。风雅谁收我，编联独有君。<BR>
</font></big>
<font color="#400080">馀生终此道，万事尽浮云。争得重携手，探幽楚水濉
<P><big><font size="3" face="黑体" color="#000080"><strong><em>&nbsp;&nbsp; 卷841_63 </em></strong></font><font
face="黑体" color="#800080"> </font><font size="4" color="#800080" face="宋体">【贻王秀才】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">功到难搜处，知难始是诗。自能探虎子，何虑屈男儿。<BR>
</font></big>
<font color="#400080">此道真清气，前贤早白髭。须教至公手，不惜付舟枝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_64 </em></strong></font><font
face="黑体" color="#800080"> </font><font size="4" color="#800080" face="宋体">【赠孙生】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">见君诗自别，君是继诗人。道出千途外，功争一字新。<BR>
</font></big>
<font color="#400080">寂寥中影迹，霜雪里精神。待折东堂桂，归来更苦辛。<br>
<P><big><font size="3" face="黑体" color="#000080"><strong><em>&nbsp;&nbsp; 卷841_65 </em></strong></font><font
face="黑体" color="#800080"> </font><font size="4" color="#800080" face="宋体">【酬元员外】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">清洛碧嵩根，寒流白照门。园林经难别，桃李几株存。<BR>
</font></big>
<font color="#400080">衰老江南日，凄凉海上村。闲来晒朱绂，泪滴旧朝恩。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_66 </em></strong></font><font
face="黑体" color="#800080"> </font><font size="4" color="#800080" face="宋体">【与杨秀才话别】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">庾信哀何极，仲宣悲苦多。因思学文赋，不胜弄干戈。<BR>
</font></big>
<font color="#400080">自古有如此，于今终若何。到头重策蹇，归去旧烟萝。
<P><big><font size="3" face="黑体" color="#000080"><strong><em>&nbsp;&nbsp; 卷841_67 </em></strong></font><font
face="黑体" color="#800080"> </font><font size="4" color="#800080" face="宋体">【寄何崇丘员外】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">门底桃源水，涵空复映山。高吟烟雨霁，残日郡楼间。<BR>
</font></big>
<font color="#400080">变俗真无事，分题是不闲。寻思章岸见，全未有年颜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_68 </em></strong></font><font
face="黑体" color="#800080"> </font><font size="4" color="#800080" face="宋体">【赠刘五经】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">往年长白山，发愤忍饥寒。扫叶雪霜湿，读书唇齿干。<BR>
</font></big>
<font color="#400080">群经通讲解，八十尚轻安。今日江南寺，相逢话世难。<br>
<P><big><font size="3" face="黑体" color="#000080"><strong><em>&nbsp;&nbsp; 卷841_69 </em></strong></font><font
face="黑体" color="#800080"> </font><font size="4" color="#800080" face="宋体">【送游山道者】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">我亦游山者，常经旧所经。雪消天外碧，春晓海中青。<BR>
</font></big>
<font color="#400080">可见乱离世，况临衰病形。怜君此行兴，独入白云屏。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_70 </em></strong></font><font
face="黑体" color="#800080"> </font><font size="4" color="#800080" face="宋体">【舟中江上望玉梁山怀李尊师】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">残照玉梁巅，峨峨远棹前。古来传胜异，人去学神仙。<BR>
</font></big>
<font color="#400080">白鹿老碧壑，黄猿啼紫烟。谁心共无事，局上度流年。
<P><big><font size="3" face="黑体" color="#000080"><strong><em>&nbsp;&nbsp; 卷841_71 </em></strong></font><font
face="黑体" color="#800080"> </font><font size="4" color="#800080" face="宋体">【角】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">闻说征人说，呜呜何处边。孤城沙塞地，残月雪霜天。<BR>
</font></big>
<font color="#400080">会转胡风急，吹长碛雁连。应伤汉车骑，名未勒燕然。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_72 </em></strong></font><font
face="黑体" color="#800080"> </font><font size="4" color="#800080" face="宋体">【言诗】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">毕竟将何状，根元在正思。达人皆一贯，迷者自多岐。<BR>
</font></big>
<font color="#400080">触类风骚远，怀贤肺腑衰。河桥送别者，二子好相知。<br>
<P><big><font size="3" face="黑体" color="#000080"><strong><em>&nbsp;&nbsp; 卷841_73 </em></strong></font><font
face="黑体" color="#800080"> </font><font size="4" color="#800080" face="宋体">【酬王秀才】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">离乱几时休，儒生厄远游。亡家非汉代，何处觅荆州。<BR>
</font></big>
<font color="#400080">旅梦寒灯屋，乡怀昼雨楼。相逢话相杀，谁复念风流。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_74 </em></strong></font><font
face="黑体" color="#800080"> </font><font size="4" color="#800080" face="宋体">【春居寄友生】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">莎径荒芜甚，君应共此情。江村雷雨发，竹屋梦魂惊。<BR>
</font></big>
<font color="#400080">社过多来燕，花繁渐老莺。相思意何切，新作未曾评。
<P><big><font size="3" face="黑体" color="#000080"><strong><em>&nbsp;&nbsp; 卷841_75 </em></strong></font><font
face="黑体" color="#800080"> </font><font size="4" color="#800080" face="宋体">【寄答武陵幕中何支使二首】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">十万雄军幕，三千上客才。何当谈笑外，远慰寂寥来。<BR>
</font></big>
<font color="#400080">骚雅锵金掷，风流醉玉颓。争知江雪寺，老病向寒灰。<BR><BR>
<font color="#400080">南州无百战，北地有长征。闲杀何从事，伤哉苏子卿。<BR>
</font></big>
<font color="#400080">江楼联雪句，野寺看春耕。门外沧浪水，风波杂雨声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_76 </em></strong></font><font
face="黑体" color="#800080"> </font><font size="4" color="#800080" face="宋体">【浙江晚渡】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">去年曾到此，久立滞前程。岐路时难处，风涛晚未平。<BR>
</font></big>
<font color="#400080">汀蝉含老韵，岸荻簇枯声。莫泥关河险，多游自远行。
<P><big><font size="3" face="黑体" color="#000080"><strong><em>&nbsp;&nbsp; 卷841_77 </em></strong></font><font
face="黑体" color="#800080"> </font><font size="4" color="#800080" face="宋体">【送人下第东归，再谒旧主人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">一战偶不捷，东归计未空。还携故书剑，去谒旧英雄。<BR>
</font></big>
<font color="#400080">楚雪连吴树，西江正北风。男儿艺若是，会合值明公。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷841_78 </em></strong></font><font
face="黑体" color="#800080"> </font><font size="4" color="#800080" face="宋体">【寄谢高先辈见寄二首】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">穿凿堪伤骨，风骚久痛心。永言无绝唱，忽此惠希音。<BR>
</font></big>
<font color="#400080">杨柳江湖晚，芙蓉岛屿深。何因会仙手，临水一披襟。<br>
<font color="#400080">诗在混茫前，难搜到极玄。有时还积思，度岁未终篇。<BR>
</font></big>
<font color="#400080">片月双松际，高楼阔水边。前贤多此得，风味若为传。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
