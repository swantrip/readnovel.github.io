<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百四十六</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百四十六</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷846_1 </em></strong></font><font
face="黑体" color="#800080"> </font><font size="4" color="#800080" face="宋体">【春寄尚颜】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">含桃花谢杏花开，杜宇新啼燕子来。好事可能无分得，<BR>
</font></big>
<font color="#400080">名山长似有人催。檐声未断前旬雨，电影还连后夜雷。<BR>
</font></big>
<font color="#400080">心迹共师争几许，似人嫌处自迟回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_2 </em></strong></font><font
face="黑体" color="#800080"> </font><font size="4" color="#800080" face="宋体">【寄梁先辈】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">慈恩塔下曲江边，别后多应梦到仙。时去与谁论此事，<BR>
</font></big>
<font color="#400080">乱来何处觅同年。陈琳笔砚甘前席，f里烟霞待共眠。<BR>
</font></big>
<font color="#400080">爱惜麻衣好颜色，未教朱紫污天然。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_3 </em></strong></font><font
face="黑体" color="#800080"> </font><font size="4" color="#800080" face="宋体">【荆渚偶作】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">无味吟诗即把经，竟将疏野访谁行。身依江寺庭无树，<BR>
</font></big>
<font color="#400080">山绕天涯路有兵。竹瓦雨声漂永日，纸窗灯焰照残更。<BR>
</font></big>
<font color="#400080">从容一觉清凉梦，归到龙潭扫石枰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_4 </em></strong></font><font
face="黑体" color="#800080"> </font><font size="4" color="#800080" face="宋体">【城中晚夏思山】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">葛衣沾汗功虽健，纸扇摇风力甚卑。苦热恨无行脚处，<BR>
</font></big>
<font color="#400080">微凉喜到立秋时。竹轩静看蜘蛛挂，莎径闲听蟋蟀移。<BR>
</font></big>
<font color="#400080">天外有山归即是，岂同游子暮何之。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_5 </em></strong></font><font
face="黑体" color="#800080"> </font><font size="4" color="#800080" face="宋体">【忆旧山】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">谁请衰羸住北州，七年魂梦旧山丘。心清槛底潇湘月，<BR>
</font></big>
<font color="#400080">骨冷禅中太华秋。高节未闻驯虎豹，片言何以傲王侯。<BR>
</font></big>
<font color="#400080">应须脱洒孤峰去，始是分明个剃头。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_6 </em></strong></font><font
face="黑体" color="#800080"> </font><font size="4" color="#800080" face="宋体">【寄体休】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">南州君去为寻医，病色应除似旧时。久别莫忘庐阜约，<BR>
</font></big>
<font color="#400080">却来须有洞庭诗。金陵往岁同窥井，岘首前秋共读碑。<BR>
</font></big>
<font color="#400080">两处山河见兴废，相思更切卧云期。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_7 </em></strong></font><font
face="黑体" color="#800080"> </font><font size="4" color="#800080" face="宋体">【过陆鸿渐旧居】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">楚客西来过旧居，读碑寻传见终初。佯狂未必轻儒业，<BR>
</font></big>
<font color="#400080">高尚何妨诵佛书。种竹岸香连菡萏，煮茶泉影落蟾蜍。<BR>
</font></big>
<font color="#400080">如今若更生来此，知有何人赠白驴。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_8 </em></strong></font><font
face="黑体" color="#800080"> </font><font size="4" color="#800080" face="宋体">【寄怀钟陵旧游因寄知己】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">洗井僧来说旧游，西江东岸是城楼。昔年淹迹因王化，<BR>
</font></big>
<font color="#400080">长日凭栏看水流。真观上人栖树石，陈陶处士在林丘。<BR>
</font></big>
<font color="#400080">终拖老病重寻去，得到匡庐死便休。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_9 </em></strong></font><font
face="黑体" color="#800080"> </font><font size="4" color="#800080" face="宋体">【遣怀】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">病肠休洗老休医，七十能饶百岁期。不死任还蓬岛客，<BR>
</font></big>
<font color="#400080">无生自有雪山师。浮云聚散俱关虑，明月相逢好展眉。<BR>
</font></big>
<font color="#400080">既兆未萌闲酌度，不如中抱是寻思。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_10 </em></strong></font><font
face="黑体" color="#800080"> </font><font size="4" color="#800080" face="宋体">【怀武陵因寄幕中韩先辈、何从事】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">武陵嘉致迹多幽，每见图经恨白头。溪浪碧通何处去，<BR>
</font></big>
<font color="#400080">桃花红过郡前流。常闻相幕鸳鸿兴，日向神仙洞府游。<BR>
</font></big>
<font color="#400080">凿井耕田人在否，如今天子正征搜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_11 </em></strong></font><font
face="黑体" color="#800080"> </font><font size="4" color="#800080" face="宋体">【赠樊处士】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">小子声名天下知，满簪霜雪白麻衣。谁将一著争先后，<BR>
</font></big>
<font color="#400080">共向长安定是非。有路未曾迷日用，无贪终不乱天机。<BR>
</font></big>
<font color="#400080">闲寻道士过仙观，赌得黄庭两卷归。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_12 </em></strong></font><font
face="黑体" color="#800080"> </font><font size="4" color="#800080" face="宋体">【荆渚逢禅友】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">泽国相逢话一宵，云山偶别隔前朝。社思匡岳无宗炳，<BR>
</font></big>
<font color="#400080">诗忆扬州有鲍昭。晨野黍离春漠漠，水天星粲夜遥遥。<BR>
</font></big>
<font color="#400080">闲吟莫忘传心祖，曾立阶前雪到腰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_13 </em></strong></font><font
face="黑体" color="#800080"> </font><font size="4" color="#800080" face="宋体">【送僧归洛中】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">赤日彤霞照晚坡，东州道路兴如何。蝉离楚柳鸣犹少，<BR>
</font></big>
<font color="#400080">叶到嵩云落渐多。海内自为闲去住，关头谁问旧经过。<BR>
</font></big>
<font color="#400080">叮咛与访春山寺，白乐天真在也么。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_14 </em></strong></font><font
face="黑体" color="#800080"> </font><font size="4" color="#800080" face="宋体">【道林寓居】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">秋泉一片树千株，暮汲寒烧外有馀。青嶂这边来已熟，<BR>
</font></big>
<font color="#400080">红尘那畔去应疏。风骚未肯忘雕琢，潇洒无妨更剃除。<BR>
</font></big>
<font color="#400080">即问沃州开士僻，爱禽怜骏意何如。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_15 </em></strong></font><font
face="黑体" color="#800080"> </font><font size="4" color="#800080" face="宋体">【仙掌】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">峭形寒倚夕阳天，毛女莲花翠影连。云外自为高出手，<BR>
</font></big>
<font color="#400080">人间谁合斗挥拳。鹤抛青汉来岩桧，僧隔黄河望顶烟。<BR>
</font></big>
<font color="#400080">晴露红霞长满掌，只应栖托是神仙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_16 </em></strong></font><font
face="黑体" color="#800080"> </font><font size="4" color="#800080" face="宋体">【中秋月】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">空碧无云露湿衣，群星光外涌清规。东楼莫碍渐高势，<BR>
</font></big>
<font color="#400080">四海待看当午时。还许分明吟皓魄，肯教幽暗取丹枝。<BR>
</font></big>
<font color="#400080">可怜半夜婵娟影，正对五侯残酒池。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_17 </em></strong></font><font
face="黑体" color="#800080"> </font><font size="4" color="#800080" face="宋体">【送禅者游南岳】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">忽随南棹去衡阳，谁住江边树下房。尘梦是非都觉了，<BR>
</font></big>
<font color="#400080">野云心地更何妨。渐临瀑布听猿思，却背岣嵝有雁行。<BR>
</font></big>
<font color="#400080">想到中峰上层寺，石窗秋霁见潇湘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_18 </em></strong></font><font
face="黑体" color="#800080"> </font><font size="4" color="#800080" face="宋体">【闻道林诸友尝茶因有寄】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">枪旗冉冉绿丛园，谷雨初晴叫杜鹃。摘带岳华蒸晓露，<BR>
</font></big>
<font color="#400080">碾和松粉煮春泉。高人梦惜藏岩里，白封题寄火前。<BR>
</font></big>
<font color="#400080">应念苦吟耽睡起，不堪无过夕阳天。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_19 </em></strong></font><font
face="黑体" color="#800080"> </font><font size="4" color="#800080" face="宋体">【将归旧山留别错公】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">旧峰前昨下来时，白石丛丛间紫薇。章句不堪歌有道，<BR>
</font></big>
<font color="#400080">溪山只合退无机。云含暧态晴犹在，鹤养闲神昼不飞。<BR>
</font></big>
<font color="#400080">欲去更思过丈室，二年频此揖清晖。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_20 </em></strong></font><font
face="黑体" color="#800080"> </font><font size="4" color="#800080" face="宋体">【闻尚颜上人创居有寄】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">麓山南面橘洲西，别构新斋与竹齐。野客已闻将鹤赠，<BR>
</font></big>
<font color="#400080">江僧未说有诗题。窗临杳霭寒千嶂，枕遍潺月一溪。<BR>
</font></big>
<font color="#400080">可想乍移禅榻处，松阴冷湿壁新泥。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_21 </em></strong></font><font
face="黑体" color="#800080"> </font><font size="4" color="#800080" face="宋体">【庚午岁九日作】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">门底秋苔嫩似蓝，此中消息兴何堪。乱离偷过九月九，<BR>
</font></big>
<font color="#400080">头尾算来三十三。云影半晴开梦泽，菊花微暖傍江潭。<BR>
</font></big>
<font color="#400080">故人今日在不在，胡雁背风飞向南。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_22 </em></strong></font><font
face="黑体" color="#800080"> </font><font size="4" color="#800080" face="宋体">【逢进士沈彬】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">欲话趋时首重骚，因君倍惜剃头刀。千般贵在能过达，<BR>
</font></big>
<font color="#400080">一片心闲不那高。山叠好云藏玉鸟，海翻狂浪隔金鳌。<BR>
</font></big>
<font color="#400080">时应记得长安事，曾向文场属思劳。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_23 </em></strong></font><font
face="黑体" color="#800080"> </font><font size="4" color="#800080" face="宋体">【闻王员外新恩有寄】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">欲退无因贵逼来，少仪官美右丞才。青袍早许淹花幕，<BR>
</font></big>
<font color="#400080">霜简方闻谢柏台。金诺静宜资讲诵，玉山寒称奉尊。<BR>
</font></big>
<font color="#400080">西峰有客思相贺，门隔潇湘雪未开。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_24 </em></strong></font><font
face="黑体" color="#800080"> </font><font size="4" color="#800080" face="宋体">【秋夕言怀寄所知】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">休问蒙庄材不材，孤灯影共傍寒灰。忘筌话道心甘死，<BR>
</font></big>
<font color="#400080">候体论诗口懒开。窗外风涛连建业，梦中云水忆天台。<BR>
</font></big>
<font color="#400080">相疏却是相知分，谁讶经年一度来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_25 </em></strong></font><font
face="黑体" color="#800080"> </font><font size="4" color="#800080" face="宋体">【答禅者】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">五老峰前相遇时，两无言语只扬眉。南宗北祖皆如此，<BR>
</font></big>
<font color="#400080">天上人间更问谁。山衲静披云片片，铁刀凉削鬓丝丝。<BR>
</font></big>
<font color="#400080">闲吟莫学汤从事，抛却袈裟负本师。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_26 </em></strong></font><font
face="黑体" color="#800080"> </font><font size="4" color="#800080" face="宋体">【寄尚颜（公受徐州薛尚书见知）】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">莫向孤峰道息机，有人偷眼羡吾师。满身光化年前宠，<BR>
</font></big>
<font color="#400080">几轴开平岁里诗。北阙故人随丧乱，南山旧寺在参差。<BR>
</font></big>
<font color="#400080">清吟但忆徐方政，应恨当时不见时。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_27 </em></strong></font><font
face="黑体" color="#800080"> </font><font size="4" color="#800080" face="宋体">【梓栗杖送人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">禅家何物赠分襟，只有天台杖一寻。拄去客归青洛远，<BR>
</font></big>
<font color="#400080">采来僧入白云深。游山曾把探龙穴，出世期将指佛心。<BR>
</font></big>
<font color="#400080">此日江边赠君后，却携筇杖向东林。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_28 </em></strong></font><font
face="黑体" color="#800080"> </font><font size="4" color="#800080" face="宋体">【寄朗陵二禅友】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">潇湘曾宿话诗评，荆楚连秋阻野情。金锡罢游双鬓白，<BR>
</font></big>
<font color="#400080">铁盂终守一斋清。篇章老欲齐高手，风月闲思到极精。<BR>
</font></big>
<font color="#400080">南望山门石何处，沧浪云梦浸天横。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_29 </em></strong></font><font
face="黑体" color="#800080"> </font><font size="4" color="#800080" face="宋体">【灯】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">幽光耿耿草堂空，窗隔飞蛾恨不通。红烬自凝清夜朵，<BR>
</font></big>
<font color="#400080">赤心长谢碧纱笼。云藏水国城台里，雨闭松门殿塔中。<BR>
</font></big>
<font color="#400080">金屋玉堂开照睡，岂知萤雪有深功。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_30 </em></strong></font><font
face="黑体" color="#800080"> </font><font size="4" color="#800080" face="宋体">【寄金陵幕中李郎中】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">龙门支派富才能，年少飞翔便大鹏。久待尊临铁瓮，<BR>
</font></big>
<font color="#400080">又从幢节镇金陵。精神一只秋空鹤，骚雅千寻夏井冰。<BR>
</font></big>
<font color="#400080">长忆相招宿华馆，数宵忘寝尽寒灯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_31 </em></strong></font><font
face="黑体" color="#800080"> </font><font size="4" color="#800080" face="宋体">【寄韩蜕秀才】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">松门高不似侯门，藓径鞋踪触处分。远事即为无害鸟，<BR>
</font></big>
<font color="#400080">多闲便是有情云。那忧宠辱来惊我，且寄风骚去敌君。<BR>
</font></big>
<font color="#400080">知伴李膺琴酒外，绛纱闲卷共论文。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_32 </em></strong></font><font
face="黑体" color="#800080"> </font><font size="4" color="#800080" face="宋体">【湘中春兴】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">雨歇江明苑树干，物妍时泰恣游盘。更无轻翠胜杨柳，<BR>
</font></big>
<font color="#400080">尽觉浓华在牡丹。终日去还抛寂寞，绕池回却凭栏干。<BR>
</font></big>
<font color="#400080">红芳片片由青帝，忍向西园看落残。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_33 </em></strong></font><font
face="黑体" color="#800080"> </font><font size="4" color="#800080" face="宋体">【送错公、栖公南游】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">洪偃汤休道不殊，高帆共载兴何俱。北京丧乱离丹凤，<BR>
</font></big>
<font color="#400080">南国烟花入鹧鸪。明月团圆临桂水，白云重叠起苍梧。<BR>
</font></big>
<font color="#400080">威仪本是朝天士，暂向辽荒住得无。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_34 </em></strong></font><font
face="黑体" color="#800080"> </font><font size="4" color="#800080" face="宋体">【寄南岳诸道友】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">南望衡阳积瘴开，去年曾踏雪游回。谩为楚客蹉跎过，<BR>
</font></big>
<font color="#400080">却是边鸿的当来。乳窦孤明含海日，石桥危滑长春苔。<BR>
</font></big>
<font color="#400080">终寻十八高人去，共坐苍崖养圣胎。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_35 </em></strong></font><font
face="黑体" color="#800080"> </font><font size="4" color="#800080" face="宋体">【送韩蜕秀才赴举】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">槐花馆驿暮尘昏，此去分明吏部孙。才器合居科第首，<BR>
</font></big>
<font color="#400080">风流幸是缙绅门。春和洛水清无浪，雪洗高峰碧断根。<BR>
</font></big>
<font color="#400080">堪想都人齐指点，列仙相次上昆仑。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_36 </em></strong></font><font
face="黑体" color="#800080"> </font><font size="4" color="#800080" face="宋体">【溪居寓言】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">秋蔬数垄傍潺，颇觉生涯异俗缘。诗兴难穷花草外，<BR>
</font></big>
<font color="#400080">野情何限水云边。虫声绕屋无人语，月影当松有鹤眠。<BR>
</font></big>
<font color="#400080">寄向东溪老樵道，莫催丹桂博青钱。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_37 </em></strong></font><font
face="黑体" color="#800080"> </font><font size="4" color="#800080" face="宋体">【遣怀】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">诗病相兼老病深，世医徒更费千金。馀生岂必虚抛掷，<BR>
</font></big>
<font color="#400080">未死何妨乐咏吟。流水不回休叹息，白云无迹莫追寻。<BR>
</font></big>
<font color="#400080">闲身自有闲消处，黄叶清风蝉一林。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_38 </em></strong></font><font
face="黑体" color="#800080"> </font><font size="4" color="#800080" face="宋体">【自湘中将入蜀留别诸友】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">巾舄初随入蜀船，风帆吼过洞庭烟。七千里路到何处，<BR>
</font></big>
<font color="#400080">十二峰云更那边。巫女暮归林淅沥，巴猿吟断月婵娟。<BR>
</font></big>
<font color="#400080">来年五月峨嵋雪，坐看消融满锦川。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_39 </em></strong></font><font
face="黑体" color="#800080"> </font><font size="4" color="#800080" face="宋体">【寄匡阜诸公二首】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">松头柏顶碧森森，虚槛寒吹夏景深。静社可追长往迹，<BR>
</font></big>
<font color="#400080">白莲难问久修心。山围四面才容寺，月到中宵始满林。<BR>
</font></big>
<font color="#400080">争学忘言住幽胜，吾师遗集尽清吟。<br><BR>
<font color="#400080">峰前林下东西寺，地角天涯来往僧。泉月净流闲世界，<BR>
</font></big>
<font color="#400080">杉松深锁尽香灯。争无大士重修社，合有诸贤更服膺。<BR>
</font></big>
<font color="#400080">曾寄邻房挂瓶锡，雨闻岩溜解春冰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_40 </em></strong></font><font
face="黑体" color="#800080"> </font><font size="4" color="#800080" face="宋体">【送人入蜀】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">何必闲吟蜀道难，知君心出Md间。寻常秋泛江陵去，<BR>
</font></big>
<font color="#400080">容易春浮锦水还。两面碧悬神女峡，几重青出丈人山。<BR>
</font></big>
<font color="#400080">文君酒市逢初雪，满贳新沽洗旅颜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_41 </em></strong></font><font
face="黑体" color="#800080"> </font><font size="4" color="#800080" face="宋体">【酬庐山张处士】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">发枯身老任浮沉，懒泥秋风更役吟。新事向人堪结舌，<BR>
</font></big>
<font color="#400080">旧诗开卷但伤心。苔床卧忆泉声绕，麻履行思树影深。<BR>
</font></big>
<font color="#400080">终谢柴桑与彭泽，醉游闲访入东林。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_42 </em></strong></font><font
face="黑体" color="#800080"> </font><font size="4" color="#800080" face="宋体">【寄岘山道人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">凤门高对鹿门青，往岁经过恨未平。辩鼎上人方话道，<BR>
</font></big>
<font color="#400080">卧龙丞相忽追兵。炉峰已负重回计，华岳终悬未去情。<BR>
</font></big>
<font color="#400080">闻说东周天子圣，会摇金锡却西行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_43 </em></strong></font><font
face="黑体" color="#800080"> </font><font size="4" color="#800080" face="宋体">【送王处士游蜀】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">又挂寒帆向锦川，木兰舟里过残年。自修姹姹炉中物，<BR>
</font></big>
<font color="#400080">拟作飘飘水上仙。三峡浪喧明月夜，万州山到夕阳天。<BR>
</font></big>
<font color="#400080">来年的有荆南信，回札应缄十色笺。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_44 </em></strong></font><font
face="黑体" color="#800080"> </font><font size="4" color="#800080" face="宋体">【怀金陵李推官僧自牧】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">秣陵长忆共吟游，儒释风骚道上流。莲幕少年轻谢x，<BR>
</font></big>
<font color="#400080">雪山真子鄙汤休。也应有作怀清苦，莫谓无心过白头。<BR>
</font></big>
<font color="#400080">欲附别来千万意，病身初起向残秋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_45 </em></strong></font><font
face="黑体" color="#800080"> </font><font size="4" color="#800080" face="宋体">【寄寻萍公】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">闻在湓城多寄住，随时谈笑浑尘埃。孤峰恐忆便归去，<BR>
</font></big>
<font color="#400080">浮世要看还下来。万顷野烟春雨断，九条寒浪晚窗开。<BR>
</font></big>
<font color="#400080">虎溪桥上龙潭寺，曾此相寻踏雪回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_46 </em></strong></font><font
face="黑体" color="#800080"> </font><font size="4" color="#800080" face="宋体">【得李推官近寄怀】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">荆门前岁使乎回，求得星郎近制来。连日借吟终不已，<BR>
</font></big>
<font color="#400080">一灯忘寝又重开。秋风漫作牵情赋，春草真为入梦才。<BR>
</font></big>
<font color="#400080">堪笑陈宫诸狎客，当时空有个追陪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_47 </em></strong></font><font
face="黑体" color="#800080"> </font><font size="4" color="#800080" face="宋体">【对菊】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">蝶醉风狂半折时，冷烟清露压离披。欲倾琥珀杯浮尔，<BR>
</font></big>
<font color="#400080">好把茱萸朵配伊。孔雀毛衣应者是，凤凰金翠更无之。<BR>
</font></big>
<font color="#400080">何因栽向僧园里，门外重阳过不知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_48 </em></strong></font><font
face="黑体" color="#800080"> </font><font size="4" color="#800080" face="宋体">【忆东林因送二生归】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">好向东林度此生，半天山脚寺门平。红霞嶂底潺潺色，<BR>
</font></big>
<font color="#400080">清夜房前瑟瑟声。偶别十年成瞬息，欲来千里阻刀兵。<BR>
</font></big>
<font color="#400080">可怜二子同归兴，南国烟花路好行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_49 </em></strong></font><font
face="黑体" color="#800080"> </font><font size="4" color="#800080" face="宋体">【渚宫西城池上居】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">城东移锡住城西，绿绕春波引杖藜。翡翠满身衣有异，<BR>
</font></big>
<font color="#400080">鹭鸶通体格非低。风摇柳眼开烟小，暖逼兰芽出土齐。<BR>
</font></big>
<font color="#400080">犹有幽深不相似，剡溪乘棹入耶溪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_50 </em></strong></font><font
face="黑体" color="#800080"> </font><font size="4" color="#800080" face="宋体">【中秋夕怆怀寄荆幕孙郎中】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">白莲香散沼痕干，绿筱阴浓藓地寒。年老寄居思隐切，<BR>
</font></big>
<font color="#400080">夜凉留客话时难。行僧尽去云山远，宾雁同来泽国宽。<BR>
</font></big>
<font color="#400080">时谢孔璋操檄外，每将空病问衰残。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_51 </em></strong></font><font
face="黑体" color="#800080"> </font><font size="4" color="#800080" face="宋体">【酬湘幕徐员外见寄】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">东海儒宗事业全，冰棱孤峭类神仙。诗同李贺精通鬼，<BR>
</font></big>
<font color="#400080">文拟刘轲妙入禅。珠履早曾从相府，玳簪今又别官筵。<BR>
</font></big>
<font color="#400080">篇章几谢传西楚，空想雄风度十年。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_52 </em></strong></font><font
face="黑体" color="#800080"> </font><font size="4" color="#800080" face="宋体">【寄蜀国广济大师】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">冰压霜坛律格清，三千传授尽门生。禅心尽入空无迹，<BR>
</font></big>
<font color="#400080">诗句闲搜寂有声。满国繁华徒自乐，两朝更变未曾惊。<BR>
</font></big>
<font color="#400080">终思相约岷峨去，不得携筇一路行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_53 </em></strong></font><font
face="黑体" color="#800080"> </font><font size="4" color="#800080" face="宋体">【答献上人卷】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">衲衣禅客袖篇章，江上相寻共感伤。秦甸乱来栖白没，<BR>
</font></big>
<font color="#400080">杼山空后皎然亡。清留岛月秋凝露，苦寄巴猿夜叫霜。<BR>
</font></big>
<font color="#400080">珍重南宗好才子，灰心冥目外无妨。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_54 </em></strong></font><font
face="黑体" color="#800080"> </font><font size="4" color="#800080" face="宋体">【寄武陵贯微上人二首】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">知泛沧浪棹未还，西峰房锁夜潺潺。春陪相府游仙洞，<BR>
</font></big>
<font color="#400080">雪共宾寮对玉山。诗里几添新菡萏，衲痕应换旧斓斑。<BR>
</font></big>
<font color="#400080">莫忘一句曹溪妙，堪塞孙孙骋度关。<br><BR>
<font color="#400080">吴头东面楚西边，云接苍梧水浸天。两地别离身已老，<BR>
</font></big>
<font color="#400080">一言相合道休传。风骚妙欲凌春草，踪迹闲思绕岳莲。<BR>
</font></big>
<font color="#400080">不是傲他名利世，吾师本在雪山巅。<BR>
<P><big><font size="3" face="黑体" color="#000080"><strong><em>&nbsp;&nbsp; 卷846_55 </em></strong></font><font
face="黑体" color="#800080"> </font><font size="4" color="#800080" face="宋体">【怀体休上人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">仲宣楼上望重湖，君到潇湘得健无。病遇何人分药饵，<BR>
</font></big>
<font color="#400080">诗逢谁子论功夫。杉萝寺里寻秋早，橘柚洲边度日晡。<BR>
</font></big>
<font color="#400080">许送自身归华岳，待来朝暮拂瓶盂。<BR>
<P><big><font size="3" face="黑体" color="#000080"><strong><em>&nbsp;&nbsp; 卷846_56 </em></strong></font><font
face="黑体" color="#800080"> </font><font size="4" color="#800080" face="宋体">【招湖上兄弟】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">去岁得君消息在，两凭人信过重湖。忍贪风月当年少，<BR>
</font></big>
<font color="#400080">不寄音书慰老夫。药鼎近闻传秘诀，诗门曾说拥寒炉。<BR>
</font></big>
<font color="#400080">汉江江路西来便，好傍扁舟访我无。<BR>
<P><big><font size="3" face="黑体" color="#000080"><strong><em>&nbsp;&nbsp; 卷846_57 </em></strong></font><font
face="黑体" color="#800080"> </font><font size="4" color="#800080" face="宋体">【江居寄关中知己】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">多病多慵汉水边，流年不觉已皤然。旧栽花地添黄竹，<BR>
</font></big>
<font color="#400080">新陷盆池换白莲。雪月未忘招远客，云山终待去安禅。<BR>
</font></big>
<font color="#400080">八行书札君休问，不似风骚寄一篇。<BR>
<P><big><font size="3" face="黑体" color="#000080"><strong><em>&nbsp;&nbsp; 卷846_58 </em></strong></font><font
face="黑体" color="#800080"> </font><font size="4" color="#800080" face="宋体">【中秋十五夜寄人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">高河瑟瑟转金盘，喷露吹光逆凭栏。四海鱼龙精魄冷，<BR>
</font></big>
<font color="#400080">五山鸾鹤骨毛寒。今宵尽向圆时望，后夜谁当缺处看。<BR>
</font></big>
<font color="#400080">何事清光与蟾兔，却教才小少留难。<BR>
<P><big><font size="3" face="黑体" color="#000080"><strong><em>&nbsp;&nbsp; 卷846_59 </em></strong></font><font
face="黑体" color="#800080"> </font><font size="4" color="#800080" face="宋体">【谢人自钟陵寄纸笔】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">故人犹忆苦吟劳，所惠何殊金错刀。霜雪剪栽新剡，<BR>
</font></big>
<font color="#400080">锋管束本宣毫。知君倒箧情何厚，借我临池价斗高。<BR>
</font></big>
<font color="#400080">词客分张看欲尽，不堪来处隔秋涛。<BR>
<P><big><font size="3" face="黑体" color="#000080"><strong><em>&nbsp;&nbsp; 卷846_60 </em></strong></font><font
face="黑体" color="#800080"> </font><font size="4" color="#800080" face="宋体">【移居西湖作二首】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">火云阳焰欲烧空，小槛幽窗想旧峰。白汗此时流枕簟，<BR>
</font></big>
<font color="#400080">清风何处动杉松。残更正好眠凉月，远寺俄闻报晓钟。<BR>
</font></big>
<font color="#400080">只待秋声涤心地，衲衣新洗健形容。<BR>
<font color="#400080">官园树影昼阴阴，咫尺清凉莫浣心。桃李别教人主掌，<BR>
</font></big>
<font color="#400080">烟花不称我追寻。蜩螗晚噪风枝稳，翡翠闲眠宿处深。<BR>
</font></big>
<font color="#400080">争似出尘地行止，东林苔径入西林。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_61 </em></strong></font><font
face="黑体" color="#800080"> </font><font size="4" color="#800080" face="宋体">【题玉泉寺】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">高韵双悬张曲江，联题兼是孟襄阳。后人才地谁称短，<BR>
</font></big>
<font color="#400080">前辈经天尽负长。胜景饱于闲采拾，灵踪销得正思量。<BR>
</font></big>
<font color="#400080">时移两板成尘迹，犹挂吾师旧影堂。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷846_62 </em></strong></font><font
face="黑体" color="#800080"> </font><font size="4" color="#800080" face="宋体">【看金陵图】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">六朝图画战争多，最是陈宫计数讹。<br>若爱苍生似歌舞，隋皇自合耻干戈。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷846_63 </em></strong></font><font
face="黑体" color="#800080"> </font><font size="4" color="#800080" face="宋体">【寄南岳泰禅师】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">江头默想坐禅峰，白石山前万丈空。<br>山下猎人应不到，雪深花鹿在庵中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷846_64 </em></strong></font><font
face="黑体" color="#800080"> </font><font size="4" color="#800080" face="宋体">【片云】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">水底分明天上云，可怜形影似吾身。<br>何妨舒作从龙势，一雨吹销万里尘。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷846_65 </em></strong></font><font
face="黑体" color="#800080"> </font><font size="4" color="#800080" face="宋体">【寄清溪道者】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">万重千叠红霞嶂，夜烛朝香白石龛。<br>常寄溪窗凭危槛，看经影落古龙潭。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷846_66 </em></strong></font><font
face="黑体" color="#800080"> </font><font size="4" color="#800080" face="宋体">【病中勉送小师往清凉山礼大圣】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">丰衣足食处莫住，圣迹灵踪好遍寻。<br>忽遇文殊开慧眼，他年应记老师心。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷846_67 </em></strong></font><font
face="黑体" color="#800080"> </font><font size="4" color="#800080" face="宋体">【谢人惠拄杖】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">何处云根采得来，黑龙狂欲作风雷。<br>知师念我形骸老，教把经行拄绿苔。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷846_68 </em></strong></font><font
face="黑体" color="#800080"> </font><font size="4" color="#800080" face="宋体">【送楚云上人往南岳刺血写《法华经》】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">剥皮刺血诚何苦，欲写灵山九会文。<br>十指沥干终七轴，后来求法更无君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷846_69 </em></strong></font><font
face="黑体" color="#800080"> </font><font size="4" color="#800080" face="宋体">【送胎发笔寄仁公】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">内唯胎发外秋毫，绿玉新栽管束牢。<br>老病手疼无那尔，却资年少写风骚。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷846_70 </em></strong></font><font
face="黑体" color="#800080"> </font><font size="4" color="#800080" face="宋体">【谢西川昙域大师玉箸篆书】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">玉箸真文久不兴，李斯传到李阳冰。<br>正悲千载无来者，果见僧中有个僧。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷846_71 </em></strong></font><font
face="黑体" color="#800080"> </font><font size="4" color="#800080" face="宋体">【偶作寄王秘书】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">七丝湘水秋深夜，五字河桥日暮时。<br>借问秘书郎此意，静弹高咏有谁知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷846_72 </em></strong></font><font
face="黑体" color="#800080"> </font><font size="4" color="#800080" face="宋体">【谢人惠纸】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">烘焙几工成晓雪，轻明百幅叠春冰。<br>何消才子题诗外，分与能书贝叶僧。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷846_73 </em></strong></font><font
face="黑体" color="#800080"> </font><font size="4" color="#800080" face="宋体">【答文胜大师清柱书】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">才把文章干圣主，便承恩泽换禅衣。<br>应嫌六祖传空衲，只向曹溪求息机。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷846_74 </em></strong></font><font
face="黑体" color="#800080"> </font><font size="4" color="#800080" face="宋体">【寄怀曾口寺文英大师】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">著紫袈裟名已贵，吟红菡萏价兼高。<br>秋风曾忆西游处，门对平湖满白涛。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷846_75 </em></strong></font><font
face="黑体" color="#800080"> </font><font size="4" color="#800080" face="宋体">【怀道林寺道友】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">四绝堂前万木秋，碧参差影压湘流。<br>闲思宋杜题诗板，一日凭栏到夜休。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷846_76 </em></strong></font><font
face="黑体" color="#800080"> </font><font size="4" color="#800080" face="宋体">【辞主人绝句四首・放鹤】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">华亭来复去芝田，丹顶霜毛性可怜。<br>纵与乘轩终误主，不如还放却辽天。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷846_77 </em></strong></font><font
face="黑体" color="#800080"> </font><font size="4" color="#800080" face="宋体">【辞主人绝句四首・放猿】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">堪忆春云十二峰，野桃山杏摘香红。<br>王孙可念愁金锁，从放断肠明月中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷846_78 </em></strong></font><font
face="黑体" color="#800080"> </font><font size="4" color="#800080" face="宋体">【辞主人绝句四首・放鹭鸶】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">白萍红蓼碧江涯，日暖双双立睡时。<br>顾揭金笼放归去，却随沙鹤斗轻丝。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷846_79 </em></strong></font><font
face="黑体" color="#800080"> </font><font size="4" color="#800080" face="宋体">【辞主人绝句四首・放鹦鹉】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">陇西苍t结巢高，本为无人识翠毛。<br>今日笼中强言语，乞归天外啄含桃。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
