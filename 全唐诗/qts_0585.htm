<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百八十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百八十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷585_1 </em></strong></font><font
face="黑体" color="#800080"> </font><font size="4" color="#800080" face="宋体">【皎皎词】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">皎皎复皎皎，逢时即为好。高秋亦有花，不及当春草。<BR>
</font></big>
<font color="#400080">班姬入后宫，飞燕舞东风。青娥中夜起，长叹月明里。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_2 </em></strong></font><font
face="黑体" color="#800080"> </font><font size="4" color="#800080" face="宋体">【长安旅舍纾情投先达（一作长安抒怀寄知己）】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">岐路不在地，马蹄徒苦辛。上国闻姓名，不如山中人。<BR>
</font></big>
<font color="#400080">大宅满六街，此身入谁门。愁心日散乱，有似空中尘。<BR>
</font></big>
<font color="#400080">白露下长安，百虫鸣草根。方当秋赋日，却忆归山村。<BR>
</font></big>
<font color="#400080">静女头欲白，良媒况我邻。无令苦长叹，长叹销人魂。<br>
<P><big><font size="3" face="黑体" color="#000080"><strong><em>&nbsp;&nbsp; 卷585_3 </em></strong></font><font
face="黑体" color="#800080"> </font><font size="4" color="#800080" face="宋体">【送友下第游雁门】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">相别灞水湄，夹水柳依依。我愿醉如死，不见君去时。<BR>
</font></big>
<font color="#400080">所诣星斗北，直行到犹迟。况复挈空囊，求人悲路岐。<BR>
</font></big>
<font color="#400080">北门记室贤，爱我学古诗。待君如待我，此事固不疑。<BR>
</font></big>
<font color="#400080">雁门春色外，四月雁未归。主人拂金台，延客夜开扉。<BR>
</font></big>
<font color="#400080">舒君郁郁怀，饮彼白玉卮。若不化女子，功名岂无期。
<P><big><font size="3" face="黑体" color="#000080"><strong><em>&nbsp;&nbsp; 卷585_4 </em></strong></font><font
face="黑体" color="#800080"> </font><font size="4" color="#800080" face="宋体">【读史】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">平地见天涯，登高天更远。功名及所望，岐路又满眼。<BR>
</font></big>
<font color="#400080">万金买园林，千金修池馆。他人厌游览，身独恋轩冕。<BR>
</font></big>
<font color="#400080">唯有汉二疏，应觉还家晚。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_5 </em></strong></font><font
face="黑体" color="#800080"> </font><font size="4" color="#800080" face="宋体">【反贾客乐（乐府有贾客乐，今反之）】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">无言贾客乐，贾客多无墓。行舟触风浪，尽入鱼腹去。<BR>
</font></big>
<font color="#400080">农夫更苦辛，所以羡尔身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_6 </em></strong></font><font
face="黑体" color="#800080"> </font><font size="4" color="#800080" face="宋体">【送李垣先辈归嵩少旧居】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">高秋灞郝罚游子多惨戚。君于此地行，独似寻春色。<BR>
</font></big>
<font color="#400080">文章满人口，高第非苟得。要路在长安，归山却为客。<BR>
</font></big>
<font color="#400080">□□□□□，狂歌罢叹息。我岂无故山，千里同外国。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_7 </em></strong></font><font
face="黑体" color="#800080"> </font><font size="4" color="#800080" face="宋体">【苦寒吟】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">百泉冻皆咽，我吟寒更切。半夜倚乔松，不觉满衣雪。<BR>
</font></big>
<font color="#400080">竹竿有甘苦，我爱抱苦节。鸟声有悲欢，我爱口流血。<BR>
</font></big>
<font color="#400080">潘生若解吟，更早生白发。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_8 </em></strong></font><font
face="黑体" color="#800080"> </font><font size="4" color="#800080" face="宋体">【上巳日】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">上巳曲江滨，喧于市朝路。相寻不见者，此地皆相遇。<BR>
</font></big>
<font color="#400080">日光去此远，翠幕张如雾。何事欢娱中，易觉春城暮。<BR>
</font></big>
<font color="#400080">物情重此节，不是爱芳树。明日花更多，何人肯回顾。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_9 </em></strong></font><font
face="黑体" color="#800080"> </font><font size="4" color="#800080" face="宋体">【春台】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">台上树阴合，台前流水多。青春不出门，坐见野田花。<BR>
</font></big>
<font color="#400080">谁能学公子，走马逐香车。六街尘满衣，鼓绝方还家。<br>
<P><big><font size="3" face="黑体" color="#000080"><strong><em>&nbsp;&nbsp; 卷585_10 </em></strong></font><font
face="黑体" color="#800080"> </font><font size="4" color="#800080" face="宋体">【钓台怀古】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">澄流可濯缨，严子但垂纶。孤坐九层石，远笑清渭滨。<BR>
</font></big>
<font color="#400080">潜龙飞上天，四海岂无云。清气不零雨，安使洗尘氛。<BR>
</font></big>
<font color="#400080">我来吟高风，仿佛见斯人。江月尚皎皎，江石亦磷磷。<BR>
</font></big>
<font color="#400080">如何台下路，明日又迷津。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_11 </em></strong></font><font
face="黑体" color="#800080"> </font><font size="4" color="#800080" face="宋体">【励志（一作续励志）】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">白发岂有情，贵贱同日生。二轮不暂驻，似趁长安程。<BR>
</font></big>
<font color="#400080">前堂吹参差，不作缑山声。后园植木槿，月照无馀英。<BR>
</font></big>
<font color="#400080">及时立功德，身后犹光明。仲尼亦为土，鲁人焉敢耕。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_12 </em></strong></font><font
face="黑体" color="#800080"> </font><font size="4" color="#800080" face="宋体">【桑妇】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">墙下桑叶尽，春蚕半未老。城南路迢迢，今日起更早。<BR>
</font></big>
<font color="#400080">四邻无去伴，醉卧青楼晓。妾颜不如谁，所贵守妇道。<BR>
</font></big>
<font color="#400080">一春常在树，自觉身如鸟。归来见小姑，新妆弄百草。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_13 </em></strong></font><font
face="黑体" color="#800080"> </font><font size="4" color="#800080" face="宋体">【上马叹】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">羸马行迟迟，顽童去我远。时时一回顾，不觉白日晚。<BR>
</font></big>
<font color="#400080">路傍豪家宅，楼上红妆满。十月庭花开，花前吹玉管。<BR>
</font></big>
<font color="#400080">君当未贵日，岂不常屯蹇。如何见布衣，忽若尘入眼。<BR>
</font></big>
<font color="#400080">布衣岂常贱，世事车轮转。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_14 </em></strong></font><font
face="黑体" color="#800080"> </font><font size="4" color="#800080" face="宋体">【唐乐府十首・送征夫】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">昔送征夫苦，今送征夫乐。寒衣纵携去，应向归时著。<BR>
</font></big>
<font color="#400080">天子待功成，别造凌烟阁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_15 </em></strong></font><font
face="黑体" color="#800080"> </font><font size="4" color="#800080" face="宋体">【唐乐府十首・输者讴】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">挽粟上高山，高山若平地。力尽心不怨，同我家私事。<BR>
</font></big>
<font color="#400080">去者不遑宁，归者唱歌行。相逢古城下，立语天未明。<BR>
</font></big>
<font color="#400080">一身远出塞，十口无税征。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_16 </em></strong></font><font
face="黑体" color="#800080"> </font><font size="4" color="#800080" face="宋体">【唐乐府十首・吊西人】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">河湟父老地，尽知归明主。将军入空城，城下吊黄土。<BR>
</font></big>
<font color="#400080">所愿边人耕，岁岁生禾黍。
<P><big><font size="3" face="黑体" color="#000080"><strong><em>&nbsp;&nbsp; 卷585_17 </em></strong></font><font
face="黑体" color="#800080"> </font><font size="4" color="#800080" face="宋体">【唐乐府十首・边军过】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">城前兵马过，城里人高卧。官家自供给，畏我田产破。<BR>
</font></big>
<font color="#400080">健儿食肥肉，战马食新谷。食饱物有馀，所恨无两腹。<BR>
</font></big>
<font color="#400080">草青见军过，草白见军回。军回人更多，尽系西戎来。<br>
<P><big><font size="3" face="黑体" color="#000080"><strong><em>&nbsp;&nbsp; 卷585_18 </em></strong></font><font
face="黑体" color="#800080"> </font><font size="4" color="#800080" face="宋体">【唐乐府十首・望归马】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">东人望归马，马归莲峰下。莲峰与地平，亦不更征兵。
<P><big><font size="3" face="黑体" color="#000080"><strong><em>&nbsp;&nbsp; 卷585_19 </em></strong></font><font
face="黑体" color="#800080"> </font><font size="4" color="#800080" face="宋体">【唐乐府十首・祝河水】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">河水清，照见远树枝。征人不饮马，再拜祝冯夷。<BR>
</font></big>
<font color="#400080">从今亿万岁，不见河浊时。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_20 </em></strong></font><font
face="黑体" color="#800080"> </font><font size="4" color="#800080" face="宋体">【唐乐府十首・田西边】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">刀剑作锄犁，耕田古城下。高秋禾黍多，无地放羊马。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_21 </em></strong></font><font
face="黑体" color="#800080"> </font><font size="4" color="#800080" face="宋体">【唐乐府十首・昆山】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">肯时玉为宝，昆山过不得。今时玉为尘，昆山入中国。<BR>
</font></big>
<font color="#400080">白玉尚如尘，谁肯爱金银。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_22 </em></strong></font><font
face="黑体" color="#800080"> </font><font size="4" color="#800080" face="宋体">【唐乐府十首・乐边人】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">在乡身亦劳，在边腹亦饱。父兄若一处，任向边头老。<br>
<P><big><font size="3" face="黑体" color="#000080"><strong><em>&nbsp;&nbsp; 卷585_23 </em></strong></font><font
face="黑体" color="#800080"> </font><font size="4" color="#800080" face="宋体">【唐乐府十首・献贺觞】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">莫但取河湟，河湟非边疆。愿今日入处，亦似天中央。<BR>
</font></big>
<font color="#400080">天子寿万岁，再拜献此觞。
<P><big><font size="3" face="黑体" color="#000080"><strong><em>&nbsp;&nbsp; 卷585_24 </em></strong></font><font
face="黑体" color="#800080"> </font><font size="4" color="#800080" face="宋体">【且可怜行】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">园中花自早，不信外无花。良人未朝去，先出登香车。<BR>
</font></big>
<font color="#400080">□□五□轮，满城闻呕哑。侍儿衣各别，头上金雀多。<BR>
</font></big>
<font color="#400080">只是一家人，路人疑千家。过后香满陌，直到春日斜。<BR>
</font></big>
<font color="#400080">今朝且可怜，莫问久如何。
<P><big><font size="3" face="黑体" color="#000080"><strong><em>&nbsp;&nbsp; 卷585_25 </em></strong></font><font
face="黑体" color="#800080"> </font><font size="4" color="#800080" face="宋体">【筑台词（汉武筑通天台，役者苦之）】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">前杵与后杵，筑城声不住。我愿筑更高，得见秦皇墓。
<P><big><font size="3" face="黑体" color="#000080"><strong><em>&nbsp;&nbsp; 卷585_26 </em></strong></font><font
face="黑体" color="#800080"> </font><font size="4" color="#800080" face="宋体">【邻女】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">君嫌邻女丑，取妇他乡县。料嫁与君人，亦为邻所贱。<BR>
</font></big>
<font color="#400080">菖蒲花可贵，只为人难见。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_27 </em></strong></font><font
face="黑体" color="#800080"> </font><font size="4" color="#800080" face="宋体">【山中夜坐】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">半夜山雨过，起来满山月。落尽醉处花，荒沟水决决。<BR>
</font></big>
<font color="#400080">怆然惜春去，似与故人别。谁遣我多情，壮年无鬓发。<br>
<P><big><font size="3" face="黑体" color="#000080"><strong><em>&nbsp;&nbsp; 卷585_28 </em></strong></font><font
face="黑体" color="#800080"> </font><font size="4" color="#800080" face="宋体">【秦娥】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">秦娥十四五，面白于指爪。羞人夜采桑，惊起戴胜鸟。
<P><big><font size="3" face="黑体" color="#000080"><strong><em>&nbsp;&nbsp; 卷585_29 </em></strong></font><font
face="黑体" color="#800080"> </font><font size="4" color="#800080" face="宋体">【牧童】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">牧童见客拜，山果怀中落。昼日驱牛归，前溪风雨恶。<br>
<P><big><font size="3" face="黑体" color="#000080"><strong><em>&nbsp;&nbsp; 卷585_30 </em></strong></font><font
face="黑体" color="#800080"> </font><font size="4" color="#800080" face="宋体">【古出塞】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">胡风不开花，四气多作雪。北人尚冻死，况我本南越。<BR>
</font></big>
<font color="#400080">古来犬羊地，巡狩无遗辙。九土耕不尽，武皇犹征伐。<BR>
</font></big>
<font color="#400080">中天有高阁，图画何时歇。坐恐塞上山，低于沙中骨。<br>
<P><big><font size="3" face="黑体" color="#000080"><strong><em>&nbsp;&nbsp; 卷585_31 </em></strong></font><font
face="黑体" color="#800080"> </font><font size="4" color="#800080" face="宋体">【寄远】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">雪花岂结子，徒满连理枝。嫁作征人妻，不得长相随。<BR>
</font></big>
<font color="#400080">去年君点行，贱妾是新姬。别早见未熟，入梦无定姿。<BR>
</font></big>
<font color="#400080">悄悄空闺中，蛩声绕罗帏。得书喜犹甚，况复见君时。<br>
<P><big><font size="3" face="黑体" color="#000080"><strong><em>&nbsp;&nbsp; 卷585_32 </em></strong></font><font
face="黑体" color="#800080"> </font><font size="4" color="#800080" face="宋体">【下第后屏居长安，书怀寄太原从事】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">刖足岂更长，良工隔千里。故山彭蠡上，归梦向汾水。<BR>
</font></big>
<font color="#400080">低摧神气尽，僮仆心亦耻。未达谁不然，达者心思此。<BR>
</font></big>
<font color="#400080">行年忽已壮，去老年更几。功名生不彰，身殁岂为鬼。<BR>
</font></big>
<font color="#400080">才看芳草歇，即叹凉风起。匹马未来期，嘶声尚在耳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_33 </em></strong></font><font
face="黑体" color="#800080"> </font><font size="4" color="#800080" face="宋体">【早行】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">马上续残梦，马嘶时复惊。心孤多所虞，僮仆近我行。<BR>
</font></big>
<font color="#400080">栖禽未分散，落月照古城。莫羡居者闲，冢边人已耕。<br>
<P><big><font size="3" face="黑体" color="#000080"><strong><em>&nbsp;&nbsp; 卷585_34 </em></strong></font><font
face="黑体" color="#800080"> </font><font size="4" color="#800080" face="宋体">【青门路】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">青门有归路，坦坦高槐下。贫贱自耻归，此地谁留我。<BR>
</font></big>
<font color="#400080">门开送客去，落日懒回马。旅食帝城中，不如远游者。<BR>
</font></big>
<font color="#400080">舟成于陆地，风水终相假。吾道谅如斯，立身无苟且。<br>
<P><big><font size="3" face="黑体" color="#000080"><strong><em>&nbsp;&nbsp; 卷585_35 </em></strong></font><font
face="黑体" color="#800080"> </font><font size="4" color="#800080" face="宋体">【效古】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">融融芳景和，杳杳春日斜。娇娆不自持，清唱顾蛾。<BR>
</font></big>
<font color="#400080">终曲翻成泣，新人下香车。新人且莫喜，故人曾如此。<BR>
</font></big>
<font color="#400080">燕赵犹生女，郎岂有终始。
<P><big><font size="3" face="黑体" color="#000080"><strong><em>&nbsp;&nbsp; 卷585_36 </em></strong></font><font
face="黑体" color="#800080"> </font><font size="4" color="#800080" face="宋体">【战城南】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">城南征战多，城北无饥鸦。白骨马蹄下，谁言皆有家。<BR>
</font></big>
<font color="#400080">城前水声苦，倏忽流万古。莫争城外城，城里终闲土。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_37 </em></strong></font><font
face="黑体" color="#800080"> </font><font size="4" color="#800080" face="宋体">【曲江春霁】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">宿雨洗秦树，旧花如新开。池边草未干，日照人马来。<BR>
</font></big>
<font color="#400080">马蹄踏流水，渐渐成尘埃。鸳鸯不敢下，飞绕岸东西。<BR>
</font></big>
<font color="#400080">此地喧仍旧，归人亦满街。
<P><big><font size="3" face="黑体" color="#000080"><strong><em>&nbsp;&nbsp; 卷585_38 </em></strong></font><font
face="黑体" color="#800080"> </font><font size="4" color="#800080" face="宋体">【赠先达】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">终南苍翠好，未必如故山。心期在荣名，三载居长安。<BR>
</font></big>
<font color="#400080">昔蒙大雅匠，勉我工五言。业成时不重，辛苦只自怜。<BR>
</font></big>
<font color="#400080">皎皎机上丝，尽作秦筝弦。贫女皆罢织，富人岂不寒。<BR>
</font></big>
<font color="#400080">惊风起长波，浩浩何时还。待君当要路，一指王化源。<br>
<P><big><font size="3" face="黑体" color="#000080"><strong><em>&nbsp;&nbsp; 卷585_39 </em></strong></font><font
face="黑体" color="#800080"> </font><font size="4" color="#800080" face="宋体">【有感】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">弓剑不自行，难引河湟思。将军半夜饮，十里闻歌吹。<BR>
</font></big>
<font color="#400080">高门几世宅，舞袖仍新赐。谁遣一书来，灯前问边事。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_40 </em></strong></font><font
face="黑体" color="#800080"> </font><font size="4" color="#800080" face="宋体">【姑苏台（一作吴中怀古）】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">勾践饮胆日，吴酒正满杯。笙歌入海云，声自姑苏来。<BR>
</font></big>
<font color="#400080">西施舞初罢，侍儿整金钗。众女不敢妒，自比泉下泥。<BR>
</font></big>
<font color="#400080">越鼓声腾腾，吴天隔尘埃。难将甬东地，更学会稽栖。<BR>
</font></big>
<font color="#400080">霸迹一朝尽，草中棠梨开。
<P><big><font size="3" face="黑体" color="#000080"><strong><em>&nbsp;&nbsp; 卷585_41 </em></strong></font><font
face="黑体" color="#800080"> </font><font size="4" color="#800080" face="宋体">【豪家】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">九陌槐叶尽，青春在豪家。娇莺不出城，长宿庭上花。<BR>
</font></big>
<font color="#400080">高楼登夜半，已见南山多。恩深势自然，不是爱骄奢。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_42 </em></strong></font><font
face="黑体" color="#800080"> </font><font size="4" color="#800080" face="宋体">【山中有招】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">朗朗山月出，尘中事由生。人心虽不闲，九陌夜无行。<BR>
</font></big>
<font color="#400080">学古以求闻，有如石上耕。齐姜早作妇，岂识闺中情。<BR>
</font></big>
<font color="#400080">何如此幽居，地僻人不争。嘉树自昔有，茅屋因我成。<BR>
</font></big>
<font color="#400080">取薪不出门，采药于前庭。春花虽无种，枕席芙蓉馨。<BR>
</font></big>
<font color="#400080">君来食葵藿，天爵岂不荣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_43 </em></strong></font><font
face="黑体" color="#800080"> </font><font size="4" color="#800080" face="宋体">【空城雀】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">饥啄空城土，莫近太仓粟。一粒未充肠，却入公子腹。<BR>
</font></big>
<font color="#400080">且吊城上骨，几曾害尔族。不闻庄辛语，今日寒芜绿。<br>
<P><big><font size="3" face="黑体" color="#000080"><strong><em>&nbsp;&nbsp; 卷585_44 </em></strong></font><font
face="黑体" color="#800080"> </font><font size="4" color="#800080" face="宋体">【冯叟居】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">天作冯叟居，山僧尚嫌僻。开门因两树，结宇倚翠壁。<BR>
</font></big>
<font color="#400080">溪南有微径，时遇采芝客。往往白云生，对面千里隔。<BR>
</font></big>
<font color="#400080">机忘若僮仆，常与猿鸟剧。晒药上小峰，庭深无日色。<BR>
</font></big>
<font color="#400080">自忘归乡里，不见新旧戚。累累子孙墓，秋风吹古柏。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_45 </em></strong></font><font
face="黑体" color="#800080"> </font><font size="4" color="#800080" face="宋体">【醒后】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">醉卧芳草间，酒醒日落后。壶觞半倾覆，客去应已久。<BR>
</font></big>
<font color="#400080">不记折花时，何得花在手。
<P><big><font size="3" face="黑体" color="#000080"><strong><em>&nbsp;&nbsp; 卷585_46 </em></strong></font><font
face="黑体" color="#800080"> </font><font size="4" color="#800080" face="宋体">【弃妇】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">回车在门前，欲上心更悲。路傍见花发，似妾初嫁时。<BR>
</font></big>
<font color="#400080">养蚕已成茧，织素犹在机。新人应笑此，何如画蛾眉。<BR>
</font></big>
<font color="#400080">昨日惜红颜，今日畏老迟。良媒去不远，此恨今告谁。<br>
<P><big><font size="3" face="黑体" color="#000080"><strong><em>&nbsp;&nbsp; 卷585_47 </em></strong></font><font
face="黑体" color="#800080"> </font><font size="4" color="#800080" face="宋体">【送李殷游边（一作送李殷游西京）】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">十年梦相识，一觏俄远别。征驾在我傍，草草意难说。<BR>
</font></big>
<font color="#400080">君居洞庭日，诗句满魏阙。如何万里来，青桂看人折。<BR>
</font></big>
<font color="#400080">行装不及备，西去偶然诀。孟夏出都门，红尘客衣热。<BR>
</font></big>
<font color="#400080">荒城见羊马，野馆具薇蕨。边境渐无虞，旅宿常待月。<BR>
</font></big>
<font color="#400080">西园置酒地，日夕簪裾列。壮志安可留，槐花樽前发。
<P><big><font size="3" face="黑体" color="#000080"><strong><em>&nbsp;&nbsp; 卷585_48 </em></strong></font><font
face="黑体" color="#800080"> </font><font size="4" color="#800080" face="宋体">【江村】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">江水灌稻田，饥年稻亦熟。舟中爱桑麻，日午因成宿。<BR>
</font></big>
<font color="#400080">相承几十代，居止连茅屋。四邻不相离，安肯去骨肉。<BR>
</font></big>
<font color="#400080">书生说太苦，客路常在目。纵使富贵还，交亲几坟绿。
<P><big><font size="3" face="黑体" color="#000080"><strong><em>&nbsp;&nbsp; 卷585_49 </em></strong></font><font
face="黑体" color="#800080"> </font><font size="4" color="#800080" face="宋体">【出门】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">出门羡他人，奔走如得涂。翻思他人意，与我或不殊。<BR>
</font></big>
<font color="#400080">以兹聊自安，默默行九衢。生计逐羸马，每出似移居。<BR>
</font></big>
<font color="#400080">客从我乡来，但得邻里书。田园几换主，梦归犹荷锄。<BR>
</font></big>
<font color="#400080">进犹希万一，退复何所如。况今辟公道，安得不踌躇。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_50 </em></strong></font><font
face="黑体" color="#800080"> </font><font size="4" color="#800080" face="宋体">【别道者】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">自君入城市，北邙无新坟。始信壶中药，不落白杨根。<BR>
</font></big>
<font color="#400080">如何忽告归，华还笑人。玉笙无遗音，怅望缑岭云。
<P><big><font size="3" face="黑体" color="#000080"><strong><em>&nbsp;&nbsp; 卷585_51 </em></strong></font><font
face="黑体" color="#800080"> </font><font size="4" color="#800080" face="宋体">【兰昌宫】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">宫兰非瑶草，安得春长在。回首春又归，翠华不能待。<BR>
</font></big>
<font color="#400080">悲风生辇路，山川寂已晦。边恨在行人，行人无尽岁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_52 </em></strong></font><font
face="黑体" color="#800080"> </font><font size="4" color="#800080" face="宋体">【送友人擢第东归】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">同家楚天南，相识秦云西。古来悬弧义，岂顾子与妻。<BR>
</font></big>
<font color="#400080">携手践名场，正遇公道开。君荣我虽黜，感恩同所怀。<BR>
</font></big>
<font color="#400080">有马不复羸，有奴不复饥。灞岸秋草绿，却是还家时。<BR>
</font></big>
<font color="#400080">青门一瓢空，分手去迟迟。期君辙未平，我车继东归。
<P><big><font size="3" face="黑体" color="#000080"><strong><em>&nbsp;&nbsp; 卷585_53 </em></strong></font><font
face="黑体" color="#800080"> </font><font size="4" color="#800080" face="宋体">【久客】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">久客心易足，主人有馀力。如何昨宵梦，到晓家山色。<BR>
</font></big>
<font color="#400080">南音入谁耳，曲尽头自白。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_54 </em></strong></font><font
face="黑体" color="#800080"> </font><font size="4" color="#800080" face="宋体">【秋夕】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">促织灯下吟，灯光冷于水。乡魂坐中去，倚壁身如死。<BR>
</font></big>
<font color="#400080">求名为骨肉，骨肉万馀里。富贵在何时，离别今如此。<BR>
</font></big>
<font color="#400080">出门长叹息，月白西风起。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_55 </em></strong></font><font
face="黑体" color="#800080"> </font><font size="4" color="#800080" face="宋体">【效陶】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">两曜无停驭，蓬壶应有墓。何况北邙山，只近市朝路。<BR>
</font></big>
<font color="#400080">大恢生死网，飞走无逃处。白发忽已新，红颜岂如故。<BR>
</font></big>
<font color="#400080">我有杯中物，可以消万虑。醉舞日婆娑，谁能记朝暮。<BR>
</font></big>
<font color="#400080">如求神仙药，阶下亦种黍。但使长兀然，始见天地祖。
<P><big><font size="3" face="黑体" color="#000080"><strong><em>&nbsp;&nbsp; 卷585_56 </em></strong></font><font
face="黑体" color="#800080"> </font><font size="4" color="#800080" face="宋体">【长门怨（一作张乔诗）】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">御泉长绕凤凰楼，只是恩波别处流。<br>闲揲舞衣归未得，夜来砧杵六宫秋。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷585_57 </em></strong></font><font
face="黑体" color="#800080"> </font><font size="4" color="#800080" face="宋体">【苦寒行】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">严寒动八荒，刺刺无休时。阳乌不自暖，雪压扶桑枝。<BR>
</font></big>
<font color="#400080">岁暮寒益壮，青春安得归。朔雁到南海，越禽何处飞。<BR>
</font></big>
<font color="#400080">谁言贫士叹，不为身无衣。
<P><big><font size="3" face="黑体" color="#000080"><strong><em>&nbsp;&nbsp; 卷585_58 </em></strong></font><font
face="黑体" color="#800080"> </font><font size="4" color="#800080" face="宋体">【琪树下因吟六韵呈先达者】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">举世爱嘉树，此树何人识。清秋远山意，偶向亭际得。<BR>
</font></big>
<font color="#400080">奇柯交若斗，珍叶密如织。尘中尚青葱，更想尘外色。<BR>
</font></big>
<font color="#400080">所宜巢三鸟，影入瑶池碧。移根岂无时，一问紫烟客。<br>
<P><big><font size="3" face="黑体" color="#000080"><strong><em>&nbsp;&nbsp; 卷585_59 </em></strong></font><font
face="黑体" color="#800080"> </font><font size="4" color="#800080" face="宋体">【送人登第东归】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">学古既到古，反求鉴者难。见诗未识君，疑生建安前。<BR>
</font></big>
<font color="#400080">海畔岂无家，终难成故山。得失虽由命，世途多险艰。<BR>
</font></big>
<font color="#400080">我皇追古风，文柄付大贤。此时如为君，果在甲科间。<BR>
</font></big>
<font color="#400080">晚达多早贵，举世咸为然。一夕颜却少，虽病心且安。<BR>
</font></big>
<font color="#400080">所居似清明，冷灶起新烟。高情懒行乐，花盛仆马前。<BR>
</font></big>
<font color="#400080">归程不淹留，指期到田园。香醪四邻熟，霜橘千株繁。<BR>
</font></big>
<font color="#400080">肯忆长安夜，论诗风雪寒。
<P><big><font size="3" face="黑体" color="#000080"><strong><em>&nbsp;&nbsp; 卷585_60 </em></strong></font><font
face="黑体" color="#800080"> </font><font size="4" color="#800080" face="宋体">【贾客词】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">贾客灯下起，犹言发已迟。高山有疾路，暗行终不疑。<BR>
</font></big>
<font color="#400080">寇盗伏其路，猛兽来相追。金玉四散去，空囊委路岐。<BR>
</font></big>
<font color="#400080">扬州有大宅，白骨无地归。少妇当此日，对镜弄花枝。<br>
<P><big><font size="3" face="黑体" color="#000080"><strong><em>&nbsp;&nbsp; 卷585_61 </em></strong></font><font
face="黑体" color="#800080"> </font><font size="4" color="#800080" face="宋体">【塞下曲】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">勒兵辽水边，风急卷旌旃。绝塞阴无草，平沙去尽天。<BR>
</font></big>
<font color="#400080">下营看斗建，传号信狼烟。圣代书青史，当时破虏年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_62 </em></strong></font><font
face="黑体" color="#800080"> </font><font size="4" color="#800080" face="宋体">【春夜二首（后首一作秋怀）】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">一别杜陵归未期，只凭魂梦接亲知。<br>近来欲睡兼难睡，夜夜夜深闻子规。<br>
<br>
<font color="#400080">几岁干戈阻路岐，忆山心切与心违。<br>时难何处披衷抱，日日日斜空醉归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷585_63 </em></strong></font><font
face="黑体" color="#800080"> </font><font size="4" color="#800080" face="宋体">【V中感怀】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">顷年曾住此中来，今日重游事可哀。<br>忆得几家欢宴处，家家家业尽成灰。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷585_64 </em></strong></font><font
face="黑体" color="#800080"> </font><font size="4" color="#800080" face="宋体">【晓登迎春阁】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">未栉凭栏眺锦城，烟笼万井二江明。<br>香风满阁花满树，树树树梢啼晓莺。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷585_65 </em></strong></font><font
face="黑体" color="#800080"> </font><font size="4" color="#800080" face="宋体">【白髭】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">到处逢人求至药，几回染了又成丝。<br>素丝易染髭难染，墨翟当年合泣髭。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷585_66 </em></strong></font><font
face="黑体" color="#800080"> </font><font size="4" color="#800080" face="宋体">【送卢使君赴夔州】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">铙管随征旆，高秋上远巴。白波连雾雨，青壁断蒹葭。<BR>
</font></big>
<font color="#400080">凭几双瞳静，登楼万井斜。政成知俗变，当应画轮车。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷585_67 </em></strong></font><font
face="黑体" color="#800080"> </font><font size="4" color="#800080" face="宋体">【望月】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">清秋新霁与君同，江上高楼倚碧空。<br>酒尽露零宾客散，更更更漏月明中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷585_68 </em></strong></font><font
face="黑体" color="#800080"> </font><font size="4" color="#800080" face="宋体">【古意】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">蒲帆出浦去，但见浦边树。不如马行郎，马迹犹在路。<BR>
</font></big>
<font color="#400080">大舟不相载，买宅令委住。莫道留金多，本非爱郎富。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
