<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百二十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百二十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷728_1 </em></strong></font><font
face="黑体" color="#800080"> </font><font size="4" color="#800080" face="宋体">【吟叙】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">历代兴亡亿万心，圣人观古贵知今。<br>古今成败无多事，月殿花台幸一吟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_2 </em></strong></font><font
face="黑体" color="#800080"> </font><font size="4" color="#800080" face="宋体">【闲吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">考摭妍媸用破心，剪裁千古献当今。<br>闲吟不是闲吟事，事有闲思闲要吟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_3 </em></strong></font><font
face="黑体" color="#800080"> </font><font size="4" color="#800080" face="宋体">【唐虞门・唐尧】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">n氛不起瑞烟轻，端拱垂衣日月明。<br>传事四方无外役，茅茨深处土阶平。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_4 </em></strong></font><font
face="黑体" color="#800080"> </font><font size="4" color="#800080" face="宋体">【唐虞门・虞舜】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">进善惩奸立帝功，功成揖让益温恭。<br>满朝卿士多元凯，为黜兜苗与四凶。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_5 </em></strong></font><font
face="黑体" color="#800080"> </font><font size="4" color="#800080" face="宋体">【唐虞门・舜妃】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">苍梧一望隔重云，帝子悲寻不记春。<br>何事泪痕偏在竹，贞姿应念节高人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_6 </em></strong></font><font
face="黑体" color="#800080"> </font><font size="4" color="#800080" face="宋体">【唐虞门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">潇湘何代泣幽魂，骨化重泉志尚存。<br>若道地中休下泪，不应新竹有啼痕。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_7 </em></strong></font><font
face="黑体" color="#800080"> </font><font size="4" color="#800080" face="宋体">【三代门・夏禹】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">尧违天孽赖询谟，顿免洪波浸碧虚。<br>海内生灵微伯禹，尽应随浪化为鱼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_8 </em></strong></font><font
face="黑体" color="#800080"> </font><font size="4" color="#800080" face="宋体">【三代门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">万古龙门一旦开，无成甘死作黄能。<br>司空定有匡尧术，九载之前何处来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_9 </em></strong></font><font
face="黑体" color="#800080"> </font><font size="4" color="#800080" face="宋体">【三代门・太康】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">师保何人为琢磨，安知父祖苦辛多。<br>酒酣禽色方为乐，讵肯闲听五子歌。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_10 </em></strong></font><font
face="黑体" color="#800080"> </font><font size="4" color="#800080" face="宋体">【三代门・后稷】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">人惟邦本本由农，旷古谁高后稷功。<br>百谷且繁三曜在，牲牢郊祀信无穷。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_11 </em></strong></font><font
face="黑体" color="#800080"> </font><font size="4" color="#800080" face="宋体">【三代门・文王】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">昭然明德报天休，j祭惟馨胜杀牛。<br>二老五侯何所诈，不归商受尽归周。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_12 </em></strong></font><font
face="黑体" color="#800080"> </font><font size="4" color="#800080" face="宋体">【三代门・武王】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">文王寝膳武王随，内竖言安色始怡。<br>七载岂堪囚h里，一夫为报亦何疑。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_13 </em></strong></font><font
face="黑体" color="#800080"> </font><font size="4" color="#800080" face="宋体">【三代门・太公】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">昌猎关西纣猎东，纣怜崇虎弃非熊。<br>危邦自谓多麟凤，肯把王纲取钓翁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_14 </em></strong></font><font
face="黑体" color="#800080"> </font><font size="4" color="#800080" face="宋体">【三代门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">东邻不事事西邻，御物卑和物自亲。<br>天下言知天下者，兆人无主属贤人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_15 </em></strong></font><font
face="黑体" color="#800080"> </font><font size="4" color="#800080" face="宋体">【三代门・又吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">千妖万态逞妍姿，破国亡家更是谁。<br>匡政必能除苟媚，去邪当断勿狐疑。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_16 </em></strong></font><font
face="黑体" color="#800080"> </font><font size="4" color="#800080" face="宋体">【三代门・子牙妻】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">陵柏无心竹变秋，不能同戚拟同休。<br>岁寒焉在空垂涕，覆水如何欲再收。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_17 </em></strong></font><font
face="黑体" color="#800080"> </font><font size="4" color="#800080" face="宋体">【三代门・周公】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">文武传芳百代基，几多贤哲守成规。<br>仍闻吐握延儒素，犹恐民疵未尽知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_18 </em></strong></font><font
face="黑体" color="#800080"> </font><font size="4" color="#800080" face="宋体">【三代门・夷齐】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">让国由衷义亦乖，不知天命匹夫才。<br>将除暴虐诚能阻，何异崎岖助纣来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_19 </em></strong></font><font
face="黑体" color="#800080"> </font><font size="4" color="#800080" face="宋体">【三代门・管蔡】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">伊商胡越尚同图，管蔡如何有异谟。<br>不念祖宗危社稷，强于仁圣遣行诛。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_20 </em></strong></font><font
face="黑体" color="#800080"> </font><font size="4" color="#800080" face="宋体">【三代门・成王】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">成王有过伯禽笞，圣惠能新日自奇。<br>王道既成何所感，越裳呈瑞凤来仪。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_21 </em></strong></font><font
face="黑体" color="#800080"> </font><font size="4" color="#800080" face="宋体">【三代门・幽王】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">狼烟篝火为边尘，烽候那宜悦妇人。<br>厚德未闻闻厚色，不亡家国幸亡身。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_22 </em></strong></font><font
face="黑体" color="#800080"> </font><font size="4" color="#800080" face="宋体">【三代门・平王】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">犬戎西集杀幽王，邦土何由不便亡。<br>宜臼东来年更远，川流难绝信源长。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_23 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・祭足】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">吴鲁燕韩岂别宗，曾无外御但相攻。<br>当时周郑谁为相，交质将何服远戎。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_24 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">周室衰微不共匡，干戈终日互争强。<br>诸侯若解尊天子，列国何因次第亡。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_25 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・隐公】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">今古难堤是小人，苟希荣宠任相亲。<br>陈谋不信怀忧惧，反间须防却害身。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_26 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・庄公】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">齐甲强临力有馀，鲁庄为战念区区。<br>鱼丽三鼓微曹刿，肉食安能暇远谟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_27 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・哀公】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">贤为邻用国忧危，庙算无非委艳奇。<br>两叶翠娥春乍展，一毛须去不难吹。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_28 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">好龙天为降真龙，及见真龙瘁厥躬。<br>接下不勤徒好士，叶公何异鲁哀公。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_29 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・平公】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">鸿鹄轻腾万里高，何殊朝野得贤豪。<br>能知翼戴穹苍力，不是蒙茸腹背毛。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_30 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・文公】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">灭虢吞虞未息兵，柔秦败楚霸威成。<br>文公徒欲三强服，分晋元来是六卿。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_31 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・景公】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">觉病当宜早问师，病深难疗恨难追。<br>晋侯徒有秦医缓，疾在膏肓救已迟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_32 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・卫灵公】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">子鱼无隐欲源清，死不忘忠感卫灵。<br>伯玉既亲知德润，残桃休吃悟兰馨。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_33 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・陈灵公】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">谁与陈君嫁祸来，孔宁行父夏姬媒。<br>灵公徒认徵舒面，至死何曾识祸胎。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_34 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・陈蔡君】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">楚聘宣尼欲道光，是时陈蔡畏邻强。<br>庸谋但解遮贤路，不解迎贤谋自昌。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_35 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・楚惠王】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">芹中遇蛭强为吞，不欲缘微有害人。<br>何事免成心腹疾，皇天惟德是相亲。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_36 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・楚怀王】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">不听陈轸信张仪，六里商於果见欺。<br>既舍黔中西换得，又令生去益堪悲。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_37 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">不得商於又失齐，楚怀方寸一何迷。<br>明知秦是虎狼国，更忍车轮独向西。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_38 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・韩惠王】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">韩惠开渠止暴秦，营田万顷饱秦人。<br>何殊般肉供羸兽，兽壮安知不害身。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_39 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・顷襄王】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">秦陷荆王死不还，只缘偏听子兰言。<br>顷襄还信子兰语，忍使江鱼葬屈原。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_40 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・武公】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">猛兽来兵只为文，岂宜凉德拟图尊。<br>君看豹彩蒙麋质，人取无难必不存。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_41 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・华元】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">未知军法忌偏颇，徒解于思腹漫皤。<br>昔日羊斟曾不预，今朝为政事如何。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_42 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・臧孙】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">诸孟憎吾似犬狞，贤臧哭孟倍伤情。<br>季孙爱我如甘疾，疾足亡身药故宁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_43 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・公叔】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">吴起南奔魏国荒，必听公叔失贤良。<br>无谋纵欲离安邑，可免河沟徙大梁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_44 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・庄辛】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">庄辛正谏谓妖词，兵及鄢陵始悔思。<br>见兔必能知顾犬，亡羊补栈未为迟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_45 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・孙膑】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">曾嫌胜己害贤人，钻火明知速自焚。<br>断足尔能行不足，逢君谁肯不酬君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_46 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・灵辄】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">失水枯鳞得再生，翳桑无地谢深情。<br>朱轮未染酬恩血，公子何由见赤诚。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_47 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・郭开】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">秦袭邯郸岁月深，何人沾赠郭开金。<br>廉颇还国李牧在，安得赵王为尔擒。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_48 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・乐羊】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">杯羹忍啜得非忠，巧佞胡为惑主聪。<br>盈箧谤书能寝默，中山不是乐羊功。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_49 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・虞卿】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">割地求和国必危，安知坚守绝来思。<br>年年来伐年年割，割尽邯郸何所之。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_50 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・豫让】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">门客家臣义莫俦，漆身吞炭不能休。<br>中行智伯思何异，国士终期国士酬。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_51 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・毛遂】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">不识囊中颖脱锥，功成方信有英奇。<br>平原门下三千客，得力何曾是素知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_52 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">定获英奇不在多，然须设网遍山河。<br>禽虽一目罗中得，岂可空张一目罗。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_53 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・田文】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">下客常才不足珍，谁为狗盗脱强秦。<br>秦关若待鸡鸣出，笑杀临淄土偶人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_54 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">门下三千各自矜，频弹剑客独无能。<br>田文不厌无能客，三窟全身果有凭。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_55 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・冯】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">兔窟穿成主再兴，辈流狐伏敢骄矜。<br>冯不是无能者，要试君心欲展能。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_56 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・章子】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">在家能子必能臣，齐将功成以孝闻。<br>改葬义无欺死父，临戎安肯背生君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_57 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・卞和】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">磷磷谁为惑温温，至宝凡姿甚易分。<br>自是时人多贵耳，目无明鉴使俱焚。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_58 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・季札】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">吹毛霜刃过千金，生许徐君死挂林。<br>宝剑徒称无价宝，行心更贵不欺心。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_59 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・孙武】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">理国无难似理兵，兵家法令贵遵行。<br>行刑不避君王宠，一笑随刀八阵成。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_60 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・夫差】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">信听谗言疾不除，忠臣须杀竟何如。<br>会稽既雪夫差死，泉下胡颜见子胥。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_61 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・少孺】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">宝贵亲仁与善邻，邻兵何要互相臻。<br>螳螂定是遭黄雀，黄雀须防挟弹人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_62 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・苏厉】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">百步穿杨箭不移，养由堪教听弘规。<br>身隆业著未知退，勿遣功名一旦隳。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_63 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・鬻拳】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">鬻拳强谏惧威刑，退省怀惭不顾生。<br>双刖忍行留痛恨，惟君适足见忠诚。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_64 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・荆轲】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">反刃相酬是匹夫，安知突骑驾群胡。<br>有心为报怀权略，可在於期与地图。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_65 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">几尺如霜利不群，恩仇未报反亡身。<br>诚哉利器全由用，可惜吹毛不得人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_66 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・陈轸】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">丹青徒有逞喧哗，有足由来不是蛇。<br>杀将破军为柱国，君今官极更何加。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_67 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・田饶】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">厨抛败肉士怀饥，仓烂馀粮客未炊。<br>临难欲行求死士，将何恩信致扶危。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_68 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・鲍叔】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">忠臣祝寿吐嘉词，鲍叔临轩酒一卮。<br>安不忘危臣所愿，愿思危困必无危。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_69 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・晏婴】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">正人徒以刃相危，贪利忘忠死不为。<br>麋鹿命悬当有处，驱车何必用奔驰。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_70 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">下泽逢蛇盖是常，还如山上见豺狼。<br>国中有怪非蛇兽，不用贤能是不祥。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_71 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・又吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">马毙厩人欲就刑，百年临尽一言生。<br>赖逢贤相能匡救，仍免吾君播恶声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_72 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・叔向】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">重禄存家不敢言，小臣忧祸亦如然。<br>明开谏诤能无罪，只此宜为理国先。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_73 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・师旷】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">老能劝学照馀生，似夜随灯到处明。<br>往行前言如不见，暗中无烛若为行。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_74 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・智伯】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">三国连兵敌就擒，晋阳城下碧波深。<br>风涛撼处看沈赵，舟楫不从翻自沈。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_75 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">攻城来下惜先分，一旦家邦属四邻。<br>徒逞威强称智伯，不知权变是愚人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_76 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・襄子】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">君子常闻不迫危，城崩何用急重围。<br>叛亡能退修文德，果见中牟以义归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_77 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・杨回】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">三逐乡闾五去君，莫知何地可容身。<br>杨回不是逢英鉴，白首无成一旅人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_78 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・颜回】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">陋巷箪瓢困有年，是时端木饫腥膻。<br>宣尼行教何形迹，不肯分甘救子渊。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_79 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・子贡】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">救鲁亡吴事可伤，谁令利口说田常。<br>吴亡必定由端木，鲁亦宜其运不长。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_80 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">一言能使定安危，安己危人是所宜。<br>仁义不思垂教化，背恩亡德岂儒为。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_81 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・郑相】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">郑相清贤慎有馀，好鱼鱼至竟何如。<br>退鱼留得终身禄，禄在何忧不得鱼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_82 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・子产】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">为政何门是化源，宽仁高下保安全。<br>如嫌水德人多狎，拯溺宜将猛济宽。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_83 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・管仲】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">美酒浓馨客要沽，门深谁敢强提壶。<br>苟非贤主询贤士，肯信沽人畏子G。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_84 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">社鼠穿墙巧庇身，何由攻灌若为熏。<br>能知窟穴依形势，不听谗邪是圣君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_85 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・范蠡】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">西子能令转嫁吴，会稽知尔啄姑苏。<br>迹高尘外功成处，一叶翩翩在五湖。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_86 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・屈原】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">满朝皆醉不容醒，众浊如何拟独清。<br>江上流人真浪死，谁知浸润误深诚。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_87 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・黄歇】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">春申随质若王图，为主轻生大丈夫。<br>女子异心安足听，功成何更用阴谟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_88 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・王后】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">连环要解解非难，忽碎瑶阶一旦间。<br>两国相持兵不解，会应俱碎似连环。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_89 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・樊姬】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">侧影频移未退朝，喜逢贤相日从高。<br>当时不有樊姬问，令尹何由进叔敖。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_90 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・齐桓公】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">三往何劳万乘君，五来方见一微臣。<br>微臣傲爵能轻主，霸主如何敢傲人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_91 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・中山君】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">敌临烹子一何庸，激怒来军速自攻。<br>结怨岂思围不解，愚谋多以杀为雄。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_92 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・赵简子】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">简子雄心蓄霸机，贤愚聊欲试诸儿。<br>假言藏宝非真宝，不是生知焉得知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_93 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">谔谔能昌唯唯亡，亦由匡正得贤良。<br>一从忠谠无周舍，吾过何人为短长。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_94 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・赵宣子】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">门人曾不有提弥，连嗾呀呀孰敢支。<br>临难若教无苟免，乱朝争那以獒为。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_95 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・韩昭侯】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">去年秦伐我宜阳，今岁天灾旱且荒。<br>对此不思人力困，楼门何可更高张。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_96 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・魏文侯】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">冒雨如何固出畋，虑乖群约失乾乾。<br>文侯不是贪禽者，示信将为教化先。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_97 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・S成子】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">陈乐无欢璧在隅，宰臣怀智有微谟。<br>苟非成子当明哲，谁是仁人可托孤。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_98 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・秦武阳】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">O岁徒闻有壮名，及令为副误荆卿。<br>是时环柱能相副，谁谓燕囚事不成。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_99 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・田子方】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">太子无嫌礼乐亏，愿听贫富与安危。<br>贱贫骄物贫终在，富贵骄人贵必隳。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_100 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・淳于髡】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">穰穰何祷手何赍，一呷村浆与只鸡。<br>以少求多诚可笑，还如轻币欲全齐。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_101 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">戏问将何对所耽，滑稽无骨是常谭。<br>昔时王者皆通四，近见君王只好三。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_102 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">曲突徙薪不谓贤，焦头烂额飨盘筵。<br>时人多是轻先见，不独田家国亦然。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_103 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・田子奇】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">少年为吏虑非循，一骑奔追委使臣。<br>使者不追何所对，车中缘见白头人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_104 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・百里奚】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">船骥由来是股肱，在虞虞灭在秦兴。<br>裁量何异刀将尺，只系用之能不能。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_105 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・孙叔敖】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">童稚逢蛇叹不祥，虑悲来者为埋藏。<br>是知阳报由阴施，天爵昭然契日彰。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_106 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・鲁仲连】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">昔迸烧牛发战机，夜奔惊火走燕师。<br>今来跃马怀骄惰，十万如无一撮时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_107 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・宋子罕】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">子怜温润欲归仁，吾贵坚廉是宝身。<br>自有不贪身内宝，玉人徒献外来珍。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_108 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・宫之奇】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">虞虢相依自保安，谋臣吞度不为难。<br>贪怜璧马迷香饵，肯信之奇谕齿寒。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_109 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・王孙满】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">九牧金熔物像成，辞昏去乱祚休明。<br>兴亡在德不在鼎，楚子何劳问重轻。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_110 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・颜叔子】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">夜雨邻娃告屋倾，一宵从寄念悲惊。<br>诚知独处从烧烛，君子行心要自明。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_111 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・张孟谭】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">强兵四合国将危，赖有谋臣为发挥。<br>城内蒿铜诚自有，无谋谁解见玄机。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_112 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・公子无忌】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">按剑临笼震咄呼，鹞甘枭戮伏鸠辜。<br>能怜钝拙诛豪俊，悯弱摧强真丈夫。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_113 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">赵解重围魏再昌，信陵贤德日馨芳。<br>昏蒙愚主听谗说，公子云亡国亦亡。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_114 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・侯嬴朱亥】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">屠肆监门一贱微，信陵交结国人非。<br>当时不是二君计，匹马那能解赵围。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷728_115 </em></strong></font><font
face="黑体" color="#800080"> </font><font size="4" color="#800080" face="宋体">【春秋战国门・再吟】<a
href="authers/qzz_1408.htm" target="_blank"></font><font size="3" color="#0080FF"><font face="黑体">周昙</font></a></big> 
<br>
</font><br>
<font color="#400080">走敌存亡义有馀，全由雄勇与英谟。<br>但如公子能交结，朱亥侯嬴何代无。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
