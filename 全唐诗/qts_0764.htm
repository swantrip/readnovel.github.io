<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百六十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百六十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷764_1 </em></strong></font><font
face="黑体" color="#800080"> </font><font size="4" color="#800080" face="宋体">【塞上】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">秋风汉北雁飞天，单骑那堪绕贺兰。碛暗更无岩树影，<BR>
</font></big>
<font color="#400080">地平时有野烧瘢。貂披寒色和衣冷，剑佩胡霜隔匣寒。<BR>
</font></big>
<font color="#400080">早晚横戈似飞尉，拥旄深入异田单。<br><BR>
<font color="#400080">钵略城边日欲西，游人却忆旧山归。牛羊集水烟黏步，<BR>
</font></big>
<font color="#400080">雕鹗盘空雪满围。猎骑静逢边气薄，戍楼寒对暮烟微。<BR>
</font></big>
<font color="#400080">横行总是男儿事，早晚重来似汉飞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_2 </em></strong></font><font
face="黑体" color="#800080"> </font><font size="4" color="#800080" face="宋体">【赠索处士】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">不将桂子种诸天，长得寻君水石边。玄豹夜寒和雾隐，<BR>
</font></big>
<font color="#400080">骊龙春暖抱珠眠。山中宰相陶弘景，洞里真人葛稚川。<BR>
</font></big>
<font color="#400080">一度相思一惆怅，水寒烟澹落花前。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_3 </em></strong></font><font
face="黑体" color="#800080"> </font><font size="4" color="#800080" face="宋体">【别雒下一二知己】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">金鼎光辉照雪袍，雒阳春梦忆波涛。尘埃满眼人情异，<BR>
</font></big>
<font color="#400080">风雨前程马足劳。接塞峨眉通蜀险，过山仙掌倚秦高。<BR>
</font></big>
<font color="#400080">别来无限幽求子，应笑区区味六韬。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_4 </em></strong></font><font
face="黑体" color="#800080"> </font><font size="4" color="#800080" face="宋体">【约张处士游梁】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">莫学区区老一经，夷门关吏旧书生。晋朝灭后无中散，<BR>
</font></big>
<font color="#400080">韩国亡来绝上卿。龙变洞中千谷冷，剑横天外八风清。<BR>
</font></big>
<font color="#400080">好携长策干时去，免逐渔樵度太平。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_5 </em></strong></font><font
face="黑体" color="#800080"> </font><font size="4" color="#800080" face="宋体">【送友人归青社】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">雕鹗途程在碧天，彩衣东去复何言。二千宾客旧知己，<BR>
</font></big>
<font color="#400080">十二山河新故园。吟看桂生溪月上，醉听鲲化海涛翻。<BR>
</font></big>
<font color="#400080">好期圣代重相见，莫学袁生老竹轩。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_6 </em></strong></font><font
face="黑体" color="#800080"> </font><font size="4" color="#800080" face="宋体">【送丁道士归南中】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">孤云无定鹤辞巢，自负焦桐不说劳。服药几年期碧落，<BR>
</font></big>
<font color="#400080">验符何处咒丹毫。子陵山晓红云密，青草湖平雪浪高。<BR>
</font></big>
<font color="#400080">从此人稀见踪迹，还应选地种仙桃。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_7 </em></strong></font><font
face="黑体" color="#800080"> </font><font size="4" color="#800080" face="宋体">【月夜怀寄友人】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">剑气徒劳望斗牛，故人别后阻仙舟。残春谩道深倾酒，<BR>
</font></big>
<font color="#400080">好月那堪独上楼。何处是非随马足，由来得丧白人头。<BR>
</font></big>
<font color="#400080">清风未许重携手，几度高吟寄水流。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_8 </em></strong></font><font
face="黑体" color="#800080"> </font><font size="4" color="#800080" face="宋体">【闲居寄陈山人】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">闲居何处得闲名，坐掩衡茅损性灵。破梦晓钟闻竹寺，<BR>
</font></big>
<font color="#400080">沁心秋雨浸莎庭。瓮边难负千杯绿，海上终眠万仞青。<BR>
</font></big>
<font color="#400080">珍重先生全太古，应看名利似浮萍。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_9 </em></strong></font><font
face="黑体" color="#800080"> </font><font size="4" color="#800080" face="宋体">【忆南中】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">碧江头与白云门，别后秋霜点鬓根。长记学禅青石寺，<BR>
</font></big>
<font color="#400080">最思共醉落花村。林间竹有湘妃泪，窗外禽多杜宇魂。<BR>
</font></big>
<font color="#400080">未棹扁舟重回首，采薇收橘不堪论。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_10 </em></strong></font><font
face="黑体" color="#800080"> </font><font size="4" color="#800080" face="宋体">【寄友人】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">病多慵引架书看，官职无才思已阑。穴凤瑞时来却易，<BR>
</font></big>
<font color="#400080">人龙别后见何难。琴樽风月闲生计，金玉松筠旧岁寒。<BR>
</font></big>
<font color="#400080">早晚烟村碧江畔，挂罾重对蓼花滩。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_11 </em></strong></font><font
face="黑体" color="#800080"> </font><font size="4" color="#800080" face="宋体">【别江上一二友生】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">国风千载务重华，须逐浮云背若耶。无地可归堪种玉，<BR>
</font></big>
<font color="#400080">有天教上且乘槎。白纶巾卸苏门月，红锦衣裁御苑花。<BR>
</font></big>
<font color="#400080">他日成都却回首，东山看取谢鲲家。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_12 </em></strong></font><font
face="黑体" color="#800080"> </font><font size="4" color="#800080" face="宋体">【寄岐山林逢吉明府】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">岐山高与陇山连，制锦无私服晏眠。鹦鹉语中分百里，<BR>
</font></big>
<font color="#400080">凤凰声里过三年。秦无旧俗云烟媚，周有遗风父老贤。<BR>
</font></big>
<font color="#400080">莫役生灵种杨柳，一枝枝折灞桥边。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_13 </em></strong></font><font
face="黑体" color="#800080"> </font><font size="4" color="#800080" face="宋体">【感怀呈所知】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">十年流落赋归鸿，谁傍昏衢驾烛龙。竹屋乱烟思梓泽，<BR>
</font></big>
<font color="#400080">酒家疏雨梦临邛。千年别恨调琴懒，一片年光览镜慵。<BR>
</font></big>
<font color="#400080">早晚休歌白石烂，放教归去卧群峰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_14 </em></strong></font><font
face="黑体" color="#800080"> </font><font size="4" color="#800080" face="宋体">【江上闻笛】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">谁为梅花怨未平，一声高唤百龙惊。风当阊阖庭初静，<BR>
</font></big>
<font color="#400080">月在姑苏秋正明。曲尽绿杨涵野渡，管吹青玉动江城。<BR>
</font></big>
<font color="#400080">临流不欲殷勤听，芳草王孙旧有情。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_15 </em></strong></font><font
face="黑体" color="#800080"> </font><font size="4" color="#800080" face="宋体">【寄孟进士】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">依旧池边草色芳，故人何处忆山阳。书回科斗江帆暮，<BR>
</font></big>
<font color="#400080">曲罢驺虞海树苍。吟望晓烟思桂渚，醉依残月梦馀杭。<BR>
</font></big>
<font color="#400080">别来南国知谁在，空对b一断肠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_16 </em></strong></font><font
face="黑体" color="#800080"> </font><font size="4" color="#800080" face="宋体">【寄阎记室】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">织锦歌成下翠微，岂劳西去问支机。未开水府珠先见，<BR>
</font></big>
<font color="#400080">不掘丰城剑自辉。鳌逐玉蟾攀桂上，马随青帝踏花归。<BR>
</font></big>
<font color="#400080">相逢半是云霄客，应笑歌牛一布衣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_17 </em></strong></font><font
face="黑体" color="#800080"> </font><font size="4" color="#800080" face="宋体">【幽居寄李秘书】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">几年帝里阻烟波，敢向明时叩角歌。看尽好花春卧稳，<BR>
</font></big>
<font color="#400080">醉残红日夜吟多。印开夕照垂杨柳，画破寒潭老芰荷。<BR>
</font></big>
<font color="#400080">昨夜前溪有龙斗，石桥风雨少人过。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_18 </em></strong></font><font
face="黑体" color="#800080"> </font><font size="4" color="#800080" face="宋体">【贻钓鱼李处士】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">罢吟鹦鹉草芊芊，又泛鸳鸯水上天。一棹冷涵杨柳雨，<BR>
</font></big>
<font color="#400080">片帆香挂芰荷烟。绿摇江澹萍离岸，红点云疏橘满川。<BR>
</font></big>
<font color="#400080">何处邈将归画府，数茎红蓼一渔船。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_19 </em></strong></font><font
face="黑体" color="#800080"> </font><font size="4" color="#800080" face="宋体">【河桥楼赋得群公夜宴】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">芙蓉帘幕扇秋红，蛮府新郎夜宴同。满座马融吹笛月，<BR>
</font></big>
<font color="#400080">一楼张翰过江风。杯黏紫酒金螺重，谈转凋玉麈空。<BR>
</font></big>
<font color="#400080">深荷良宵慰憔悴，德星池馆在江东。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_20 </em></strong></font><font
face="黑体" color="#800080"> </font><font size="4" color="#800080" face="宋体">【寄左先辈】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">狂歌白鹿上青天，何似兰塘钓紫烟。万卷祖龙坑外物，<BR>
</font></big>
<font color="#400080">一泓孙楚耳中泉。翩Q蛮}薰晴浦，毂辘鱼车响夜船。<BR>
</font></big>
<font color="#400080">学取青莲李居士，一生杯酒在神仙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_21 </em></strong></font><font
face="黑体" color="#800080"> </font><font size="4" color="#800080" face="宋体">【贻费道人】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">谁如南浦傲烟霞，白葛衣轻称帽纱。碧玉蜉蝣迎客酒，<BR>
</font></big>
<font color="#400080">黄金毂辘钓鱼车。吟歌云鸟归樵谷，卧爱神仙入画家。<BR>
</font></big>
<font color="#400080">他日凤书何处觅，武陵烟树半桃花。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_22 </em></strong></font><font
face="黑体" color="#800080"> </font><font size="4" color="#800080" face="宋体">【寄许下前管记王侍御】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">昔年南去得娱宾，顿逊杯前共好春。蚁泛羽觞蛮酒腻，<BR>
</font></big>
<font color="#400080">凤衔瑶句蜀笺新。花怜游骑红随辔，草恋征车碧绕轮。<BR>
</font></big>
<font color="#400080">别后青青郑南陌，不知风月属何人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_23 </em></strong></font><font
face="黑体" color="#800080"> </font><font size="4" color="#800080" face="宋体">【秋日圃田送人随计】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">仆射陂前是传邮，去程雕鹗弄高秋。吟抛芍药裁诗圃，<BR>
</font></big>
<font color="#400080">醉下茱萸饮酒楼。向日迥飞驹皎皎，临风谁和鹿呦呦。<BR>
</font></big>
<font color="#400080">明年二月仙山下，莫遣桃花逐水流。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_24 </em></strong></font><font
face="黑体" color="#800080"> </font><font size="4" color="#800080" face="宋体">【途次宿友人别墅】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">千里崤函一梦劳，岂知云馆共萧骚。半帘绿透偎寒竹，<BR>
</font></big>
<font color="#400080">一榻红侵坠晚桃。蛮酒客稀知味长，蜀琴风定觉弦高。<BR>
</font></big>
<font color="#400080">感君岩下闲招隐，细缕金盘错刀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_25 </em></strong></font><font
face="黑体" color="#800080"> </font><font size="4" color="#800080" face="宋体">【春日期巢湖旧事】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">暖掠红香燕燕飞，五云仙晓相携。花开鹦鹉韦郎曲，<BR>
</font></big>
<font color="#400080">竹亚虬龙白帝溪。富贵万场归紫酒，是非千载逐芳泥。<BR>
</font></big>
<font color="#400080">不知多少开元事，露泣春丛向日低。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_26 </em></strong></font><font
face="黑体" color="#800080"> </font><font size="4" color="#800080" face="宋体">【再游韦曲山寺】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">鹊岩烟断玉巢欹，罨画春塘太白低。马踏翠开垂柳寺，<BR>
</font></big>
<font color="#400080">人耕红破落花蹊。千年胜概咸原上，几代荒凉绣岭西。<BR>
</font></big>
<font color="#400080">碧吐红芳旧行处，岂堪回首草萋萋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_27 </em></strong></font><font
face="黑体" color="#800080"> </font><font size="4" color="#800080" face="宋体">【寄徐拾遗】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">长竿一系白龙吟，谁和驺虞发素琴。野客碧云魂易断，<BR>
</font></big>
<font color="#400080">故人芳草梦难寻。天从补后星辰稳，海自潮来岛屿深。<BR>
</font></big>
<font color="#400080">好向明庭拾遗事，莫教玄豹老泉林。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_28 </em></strong></font><font
face="黑体" color="#800080"> </font><font size="4" color="#800080" face="宋体">【秋宿湘江遇雨】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">江上阴云锁梦魂，江边深夜舞刘琨。秋风万里芙蓉国，<BR>
</font></big>
<font color="#400080">暮雨千家薜荔村。乡思不堪悲橘柚，旅游谁肯重王孙。<BR>
</font></big>
<font color="#400080">渔人相见不相问，长笛一声归岛门。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_29 </em></strong></font><font
face="黑体" color="#800080"> </font><font size="4" color="#800080" face="宋体">【贻南康陈处士陶】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">白玉堆边蒋径横，空涵二十四滩声。老无征战轩辕国，<BR>
</font></big>
<font color="#400080">贫有茅茨帝舜城。丹凤昼飞群木冷，一龙秋卧九江清。<BR>
</font></big>
<font color="#400080">时人莫笑非经济，还待中原致太平。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_30 </em></strong></font><font
face="黑体" color="#800080"> </font><font size="4" color="#800080" face="宋体">【渭城春晚】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">秦树朦胧春色微，香风烟暖树依依。边城夜静月初上，<BR>
</font></big>
<font color="#400080">芳草路长人未归。折柳且堪吟晚槛，弄花何处醉残晖。<BR>
</font></big>
<font color="#400080">钓乡千里断消息，满目碧云空自飞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_31 </em></strong></font><font
face="黑体" color="#800080"> </font><font size="4" color="#800080" face="宋体">【山中春晚寄贾员外】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">不随黄鹤起烟波，应笑无成返薜萝。看尽好花春卧稳，<BR>
</font></big>
<font color="#400080">醉残红日夜吟多。高添雅兴松千尺，暗养清音竹数科。<BR>
</font></big>
<font color="#400080">珍重仙曹旧知己，往来星骑一相过。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_32 </em></strong></font><font
face="黑体" color="#800080"> </font><font size="4" color="#800080" face="宋体">【贻净居寺新及第】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">秋池云下白莲香，池上吟仙寄竹房。闲颂国风文字古，<BR>
</font></big>
<font color="#400080">静消心火梦魂凉。三春蓬岛花无限，八月银河路更长。<BR>
</font></big>
<font color="#400080">此境空门不曾有，从头好语与医王。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_33 </em></strong></font><font
face="黑体" color="#800080"> </font><font size="4" color="#800080" face="宋体">【江边秋夕】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">千钟紫酒荐菖蒲，松岛兰舟潋滟居。曲内橘香江客笛，<BR>
</font></big>
<font color="#400080">字中岚气岳僧书。吟期汗漫驱金虎，坐约丹青跨玉鱼。<BR>
</font></big>
<font color="#400080">七色花虬一声鹤，几时乘兴上清虚。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_34 </em></strong></font><font
face="黑体" color="#800080"> </font><font size="4" color="#800080" face="宋体">【送僧中孚南归】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">琵琶峡口月溪边，玉乳头佗忆旧川。一锡冷涵兰径路，<BR>
</font></big>
<font color="#400080">片帆香挂橘洲烟。苔封石锦栖霞室，水迸衣珠喷玉蝉。<BR>
</font></big>
<font color="#400080">莫道翩翩去如梦，本来吟鸟在林泉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_35 </em></strong></font><font
face="黑体" color="#800080"> </font><font size="4" color="#800080" face="宋体">【江馆秋夕】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">耿耿银河雁半横，梦欹金碧辘轳轻。满窗谢练江风白，<BR>
</font></big>
<font color="#400080">一枕齐纨海月明。杨柳败梢飞叶响，芰荷香柄折秋鸣。<BR>
</font></big>
<font color="#400080">谁人更唱阳关曲，牢落烟霞梦不成。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_36 </em></strong></font><font
face="黑体" color="#800080"> </font><font size="4" color="#800080" face="宋体">【秋夜同友人话旧】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">露下银河雁度频，囊中垆火几时真。数茎白发生浮世，<BR>
</font></big>
<font color="#400080">一盏寒灯共故人。云外簟凉吟峤月，岛边花暖钓江春。<BR>
</font></big>
<font color="#400080">何当归去重携手，依旧红霞作近邻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_37 </em></strong></font><font
face="黑体" color="#800080"> </font><font size="4" color="#800080" face="宋体">【古剑】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">铸时天匠待英豪，紫焰寒星匣倍牢。三尺何年拂尘土，<BR>
</font></big>
<font color="#400080">四溟今日绝波涛。雄应垓下收蛇阵，滞想溪头伴豹韬。<BR>
</font></big>
<font color="#400080">惜是真龙懒抛掷，夜来冲斗气何高。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_38 </em></strong></font><font
face="黑体" color="#800080"> </font><font size="4" color="#800080" face="宋体">【寄王侍御】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">鸟尽弓藏良可哀，谁知归钓子陵台。炼多不信黄金耗，<BR>
</font></big>
<font color="#400080">吟苦须惊白发催。喘月吴牛知夜至，嘶风胡马识秋来。<BR>
</font></big>
<font color="#400080">燕歌别后休惆怅，黍已成畦菊已开。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_39 </em></strong></font><font
face="黑体" color="#800080"> </font><font size="4" color="#800080" face="宋体">【别何处士陵俊老】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">三皇上人春梦醒，东侯老大麒麟生。洞连龙穴全山冷，<BR>
</font></big>
<font color="#400080">窗透鳌波尽室清。计拙耻居岩麓老，气狂惭与斗牛平。<BR>
</font></big>
<font color="#400080">谁人为向青编上，直傍巢由写一名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷764_40 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1563.htm" target="_blank"></font><font size="3" color="#0080FF"><font face="黑体">谭用之</font></a></big> 
<br>
</font><br>
<font color="#400080">流水物情谙世态，落花春梦厌尘劳。（《贻僧》）<br><BR>
<font color="#400080">织槛锦纹苔乍结，堕书花印菊初残。（《宿西溪隐士》）<br><BR>
<font color="#400080">光阴老去无成事，富贵不来争奈何。（《途中》）<br><BR>
<font color="#400080">眠云无限好知己，应笑不归花满樽。（《入关》，<BR>
</font></big>
<font color="#400080">以上并《吟窗杂录》）<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
