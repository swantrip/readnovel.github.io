<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百九十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百九十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷294_1 </em></strong></font><font
face="黑体" color="#800080"> </font><font size="4" color="#800080" face="宋体">【扬州选蒙相公赏判雪后呈上】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">自得山公许，休耕海上田。惭看长史传，欲弃钓鱼船。<BR>
</font></big>
<font color="#400080">穷巷殷忧日，芜城雨雪天。此时瞻相府，心事比旌悬。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_2 </em></strong></font><font
face="黑体" color="#800080"> </font><font size="4" color="#800080" face="宋体">【客舍书情寄赵中丞】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">东楚复西秦，浮云类此身。关山劳策蹇，僮仆惯投人。<BR>
</font></big>
<font color="#400080">孤客来千里，全家托四邻。生涯难自料，中夜问情亲。
<P><big><font size="3" face="黑体" color="#000080"><strong><em>&nbsp;&nbsp; 卷294_3 </em></strong></font><font
face="黑体" color="#800080"> </font><font size="4" color="#800080" face="宋体">【客舍有怀因呈诸在事】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">读书常苦节，待诏岂辞贫。暮雪犹驱马，晡餐又寄人。<BR>
</font></big>
<font color="#400080">愁来占吉梦，老去惜良辰。延首平津阁，家山日已春。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_4 </em></strong></font><font
face="黑体" color="#800080"> </font><font size="4" color="#800080" face="宋体">【书怀寄杨郭李王判官】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">惯作云林客，因成懒漫人。吏欺从政拙，妻笑理家贫。<BR>
</font></big>
<font color="#400080">李郭应时望，王杨入幕频。从容丞相阁，知忆故园春。<br>
<P><big><font size="3" face="黑体" color="#000080"><strong><em>&nbsp;&nbsp; 卷294_5 </em></strong></font><font
face="黑体" color="#800080"> </font><font size="4" color="#800080" face="宋体">【奉和给事寓直】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">桂枝家共折，鸡树代相传。忝向鸾台下，仍看雁影连。<BR>
</font></big>
<font color="#400080">夜闲方步月，漏尽欲朝天。知去丹墀近，明王许荐贤。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_6 </em></strong></font><font
face="黑体" color="#800080"> </font><font size="4" color="#800080" face="宋体">【初入集贤院赠李献仁（曾于常山联官）】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">燕代官初罢，江湖路便分。九迁从命薄，四十幸人闻。<BR>
</font></big>
<font color="#400080">迹愧趋丹禁，身曾系白云。何由返沧海，昨日谒明君。
<P><big><font size="3" face="黑体" color="#000080"><strong><em>&nbsp;&nbsp; 卷294_7 </em></strong></font><font
face="黑体" color="#800080"> </font><font size="4" color="#800080" face="宋体">【酬李补阙雨中寄赠】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">十年随马宿，几度受人恩。白发还乡井，微官有子孙。<BR>
</font></big>
<font color="#400080">竹窗寒雨滴，苦砌夜虫喧。独愧东垣友，新诗慰旅魂。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_8 </em></strong></font><font
face="黑体" color="#800080"> </font><font size="4" color="#800080" face="宋体">【初除拾遗酬丘二十二见寄（一作初拜命酬丘丹见赠）】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">江海久垂纶，朝衣忽挂身。丹墀初谒帝，白发免羞人。<BR>
</font></big>
<font color="#400080">才愧文章士，名当谏诤臣。空馀荐贤分，不敢负交亲。<br>
<P><big><font size="3" face="黑体" color="#000080"><strong><em>&nbsp;&nbsp; 卷294_9 </em></strong></font><font
face="黑体" color="#800080"> </font><font size="4" color="#800080" face="宋体">【刘展下判官相招以诗答之】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">国有非常宠，家承异姓勋。背恩惭皎日，不义若浮云。<BR>
</font></big>
<font color="#400080">但使忠贞在，甘从玉石焚。窜身如有地，梦寐见明君。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_10 </em></strong></font><font
face="黑体" color="#800080"> </font><font size="4" color="#800080" face="宋体">【送侯山人赴会稽】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">仙客辞萝月，东来就一官。且归沧海住，犹向白云看。<BR>
</font></big>
<font color="#400080">猿叫江天暮，虫声野浦寒。时游镜湖里，为我把鱼竿。
<P><big><font size="3" face="黑体" color="#000080"><strong><em>&nbsp;&nbsp; 卷294_11 </em></strong></font><font
face="黑体" color="#800080"> </font><font size="4" color="#800080" face="宋体">【宿禅智寺上方演大师院】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">石林高几许，金刹在中峰。白日空山梵，清霜后夜钟。<BR>
</font></big>
<font color="#400080">竹窗回翠壁，苔径入寒松。幸接无生法，疑心怯所从。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_12 </em></strong></font><font
face="黑体" color="#800080"> </font><font size="4" color="#800080" face="宋体">【题空山人石室】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">早晚悟无生，头陀不到城。云山知夏腊，猿鸟见修行。<BR>
</font></big>
<font color="#400080">地僻无溪路，人寻逐水声。年年深谷里，谁识远公名。<br>
<P><big><font size="3" face="黑体" color="#000080"><strong><em>&nbsp;&nbsp; 卷294_13 </em></strong></font><font
face="黑体" color="#800080"> </font><font size="4" color="#800080" face="宋体">【登蒋山开善寺（一作李嘉v诗）】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">山殿秋云里，香烟出翠微。客寻朝磬至，僧背夕阳归。<BR>
</font></big>
<font color="#400080">下界千门见，前朝万事非。看心兼送目，葭I暮依依。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_14 </em></strong></font><font
face="黑体" color="#800080"> </font><font size="4" color="#800080" face="宋体">【题崇福寺禅院】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">僧家竟何事，扫地与焚香。清磬度山翠，闲云来竹房。<BR>
</font></big>
<font color="#400080">身心尘外远，岁月坐中长。向晚禅堂掩，无人空夕阳。
<P><big><font size="3" face="黑体" color="#000080"><strong><em>&nbsp;&nbsp; 卷294_15 </em></strong></font><font
face="黑体" color="#800080"> </font><font size="4" color="#800080" face="宋体">【秋晚送丹徒许明府赴上国，因寄江南故人】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">秋暮之彭泽，篱花远近逢。君书前日至，别后此时重。<BR>
</font></big>
<font color="#400080">寒夜江边月，晴天海上峰。还知南地客，招引住新丰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_16 </em></strong></font><font
face="黑体" color="#800080"> </font><font size="4" color="#800080" face="宋体">【送薛仲方归扬州】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">佳句应无敌，贞心不有猜。惭为丈人行，怯见后生才。<BR>
</font></big>
<font color="#400080">泛舸贪斜月，浮桡值早梅。绿杨新过雨，芳草待君来。<br>
<P><big><font size="3" face="黑体" color="#000080"><strong><em>&nbsp;&nbsp; 卷294_17 </em></strong></font><font
face="黑体" color="#800080"> </font><font size="4" color="#800080" face="宋体">【送韦员外还京】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">十年离乱后，此去若为情。春晚香山绿，人稀豫水清。<BR>
</font></big>
<font color="#400080">野陂看独树，关路逐残莺。前殿朝明主，应怜白发生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_18 </em></strong></font><font
face="黑体" color="#800080"> </font><font size="4" color="#800080" face="宋体">【润州送友人】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">见君还此地，洒泪向江边。国士劳相问，家书无处传。<BR>
</font></big>
<font color="#400080">荒城胡马迹，塞木戍人烟。一路堪愁思，孤舟何渺然。
<P><big><font size="3" face="黑体" color="#000080"><strong><em>&nbsp;&nbsp; 卷294_19 </em></strong></font><font
face="黑体" color="#800080"> </font><font size="4" color="#800080" face="宋体">【送张芬东归】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">喧喧五衢上，鞍马自驱驰。落日临阡陌，贫交欲别离。<BR>
</font></big>
<font color="#400080">早知时事异，堪与世人随。握手将何赠，君心我独知。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_20 </em></strong></font><font
face="黑体" color="#800080"> </font><font size="4" color="#800080" face="宋体">【送苏修游上饶】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">爱尔无羁束，云山恣意过。一身随远岫，孤棹任轻波。<BR>
</font></big>
<font color="#400080">世事关情少，渔家寄宿多。芦花浅淡处，江月奈人何。<br>
<P><big><font size="3" face="黑体" color="#000080"><strong><em>&nbsp;&nbsp; 卷294_21 </em></strong></font><font
face="黑体" color="#800080"> </font><font size="4" color="#800080" face="宋体">【送陆明府之盱眙】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">陶令之官去，穷愁惨别魂。白烟横海戍，红叶下淮村。<BR>
</font></big>
<font color="#400080">澹浪摇山郭，平芜到县门。政成堪吏隐，免负府公恩。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_22 </em></strong></font><font
face="黑体" color="#800080"> </font><font size="4" color="#800080" face="宋体">【江南回逢赵曜，因送任十一赴交城主簿】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">江上长相忆，因高北望看。不知携老幼，何处度艰难。<BR>
</font></big>
<font color="#400080">屈指同人尽，伤心故里残。遥怜驱匹马，白首到微官。
<P><big><font size="3" face="黑体" color="#000080"><strong><em>&nbsp;&nbsp; 卷294_23 </em></strong></font><font
face="黑体" color="#800080"> </font><font size="4" color="#800080" face="宋体">【送薛良史往越州谒从叔】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">辞家年已久，与子分偏深。易得相思泪，难为欲别心。<BR>
</font></big>
<font color="#400080">孤云随浦口，几日到山阴。遥想兰亭下，清风满竹林。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_24 </em></strong></font><font
face="黑体" color="#800080"> </font><font size="4" color="#800080" face="宋体">【送丘二十二之苏州】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">积水与寒烟，嘉禾路几千。孤猿啼海岛，群雁起湖田。<BR>
</font></big>
<font color="#400080">曾见长洲苑，尝闻大雅篇。却将封事去，知尔爱闲眠。<br>
<P><big><font size="3" face="黑体" color="#000080"><strong><em>&nbsp;&nbsp; 卷294_25 </em></strong></font><font
face="黑体" color="#800080"> </font><font size="4" color="#800080" face="宋体">【登润州芙蓉楼】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">上古人何在，东流水不归。往来潮有信，朝暮事成非。<BR>
</font></big>
<font color="#400080">烟树临沙静，云帆入海稀。郡楼多逸兴，良牧谢玄晖。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_26 </em></strong></font><font
face="黑体" color="#800080"> </font><font size="4" color="#800080" face="宋体">【江上书怀】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">骨肉天涯别，江山日落时。泪流襟上血，发变镜中丝。<BR>
</font></big>
<font color="#400080">胡越书难到，存亡梦岂知。登高回首罢，形影自相随。
<P><big><font size="3" face="黑体" color="#000080"><strong><em>&nbsp;&nbsp; 卷294_27 </em></strong></font><font
face="黑体" color="#800080"> </font><font size="4" color="#800080" face="宋体">【春日忆姚氏外甥】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">离乱人相失，春秋雁自飞。只缘行路远，未必寄书稀。<BR>
</font></big>
<font color="#400080">二月花无数，频年意有违。落晖看过后，独坐泪沾衣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_28 </em></strong></font><font
face="黑体" color="#800080"> </font><font size="4" color="#800080" face="宋体">【送真上人还兰若】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">得道云林久，年深暂一归。出山逢世乱，乞食觉人稀。<BR>
</font></big>
<font color="#400080">半偈初传法，中峰又掩扉。爱憎应不染，尘俗自依依。<br>
<P><big><font size="3" face="黑体" color="#000080"><strong><em>&nbsp;&nbsp; 卷294_29 </em></strong></font><font
face="黑体" color="#800080"> </font><font size="4" color="#800080" face="宋体">【润州送师弟自江夏往台州】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">远客乘流去，孤帆向夜开。春风江上使，前日汉阳来。<BR>
</font></big>
<font color="#400080">别路犹千里，离心重一杯。剡溪木未落，羡尔过天台。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_30 </em></strong></font><font
face="黑体" color="#800080"> </font><font size="4" color="#800080" face="宋体">【送李道士归山】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">秋城临古路，城上望君还。旷野入寒草，独行随远山。<BR>
</font></big>
<font color="#400080">授人鸿宝内，将犬白云间。早晚烧丹罢，遥知冰雪寒。
<P><big><font size="3" face="黑体" color="#000080"><strong><em>&nbsp;&nbsp; 卷294_31 </em></strong></font><font
face="黑体" color="#800080"> </font><font size="4" color="#800080" face="宋体">【宿江西窦主簿厅（与此公亡兄联官）】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">广庭方缓步，星汉话中移。月满关山道，乌啼霜树枝。<BR>
</font></big>
<font color="#400080">时艰难会合，年长重亲知。前事成金石，凄然泪欲垂。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_32 </em></strong></font><font
face="黑体" color="#800080"> </font><font size="4" color="#800080" face="宋体">【喜逢妻弟郑损因送入京】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">乱后自江城，相逢喜复惊。为经多载别，欲问小时名。<BR>
</font></big>
<font color="#400080">对酒悲前事，论文畏后生。遥知盈卷轴，纸贵在江城。<br>
<P><big><font size="3" face="黑体" color="#000080"><strong><em>&nbsp;&nbsp; 卷294_33 </em></strong></font><font
face="黑体" color="#800080"> </font><font size="4" color="#800080" face="宋体">【咏门下画小松上元王杜三相公（一作钱起诗）】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">昔闻生涧底，今见起毫端。众草此时没，何人知岁寒。<BR>
</font></big>
<font color="#400080">岂能裨栋宇，且贵出门阑。只在丹青意，凌云也不难。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_34 </em></strong></font><font
face="黑体" color="#800080"> </font><font size="4" color="#800080" face="宋体">【寄上礼部李侍郎】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">吴楚相逢处，江湖共泛时。任风舟去远，待月酒行迟。<BR>
</font></big>
<font color="#400080">白发常同叹，青云本要期。贵来君却少，秋至老偏悲。<BR>
</font></big>
<font color="#400080">玉佩明朝盛，苍苔陋巷滋。追寻恨无路，唯有梦相思。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_35 </em></strong></font><font
face="黑体" color="#800080"> </font><font size="4" color="#800080" face="宋体">【书情寄上苏州韦使君兼呈吴县李明府】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">数年湖上谢浮名，竹杖纱巾遂性情。云外有时逢寺宿，<BR>
</font></big>
<font color="#400080">日西无事傍江行。陶潜县里看花发，庾亮楼中对月明。<BR>
</font></big>
<font color="#400080">谁念献书来万里，君王深在九重城。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_36 </em></strong></font><font
face="黑体" color="#800080"> </font><font size="4" color="#800080" face="宋体">【题桐庐李明府官舍（一作赠同官李明府）】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">讼堂寂寂对烟霞，五柳门前聚晓鸦。流水声中视公事，<BR>
</font></big>
<font color="#400080">寒山影里见人家。观风竞美新为政，计日还知旧触邪。<BR>
</font></big>
<font color="#400080">可惜陶潜无限酒，不逢篱菊正开花。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_37 </em></strong></font><font
face="黑体" color="#800080"> </font><font size="4" color="#800080" face="宋体">【赠窦十九（时公车待诏长安）】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">灵台暮宿意多违，木落花开羡客归。江海几时传锦字，<BR>
</font></big>
<font color="#400080">风尘不觉化缁衣。山阳会里同人少，灞曲农时故老稀。<BR>
</font></big>
<font color="#400080">幸得汉皇容直谏，怜君未遇觉人非。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_38 </em></strong></font><font
face="黑体" color="#800080"> </font><font size="4" color="#800080" face="宋体">【虔州见郑表新诗因以寄赠】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">梅花岭里见新诗，感激情深过楚词。平子四愁今莫比，<BR>
</font></big>
<font color="#400080">休文八咏自同时。萍乡露冕真堪惜，凤沼鸣珂已讶迟。<BR>
</font></big>
<font color="#400080">才子风流定难见，湖南春草但相思。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_39 </em></strong></font><font
face="黑体" color="#800080"> </font><font size="4" color="#800080" face="宋体">【赠元秘书】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">旧书稍稍出风尘，孤客逢秋感此身。秦地谬为门下客，<BR>
</font></big>
<font color="#400080">淮阴徒笑市中人。也闻阮籍寻常醉，见说陈平不久贫。<BR>
</font></big>
<font color="#400080">幸有故人茅屋在，更将心事问情亲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_40 </em></strong></font><font
face="黑体" color="#800080"> </font><font size="4" color="#800080" face="宋体">【送韦八少府判官归东京】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">玄成世业紫真官，文似相如貌胜潘。鸿雁南飞人独去，<BR>
</font></big>
<font color="#400080">云山一别岁将阑。清淮水急桑林晚，古驿霜多柿叶寒。<BR>
</font></big>
<font color="#400080">琼树相思何日见，银钩数字莫为难。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_41 </em></strong></font><font
face="黑体" color="#800080"> </font><font size="4" color="#800080" face="宋体">【送冯八将军奏事毕归滑台幕府】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">王门别后到沧洲，帝里相逢俱白头。自叹马卿常带疾，<BR>
</font></big>
<font color="#400080">还嗟李广不封侯。棠梨宫里瞻龙衮，细柳营中著虎裘。<BR>
</font></big>
<font color="#400080">想到滑台桑叶落，黄河东注杏园秋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_42 </em></strong></font><font
face="黑体" color="#800080"> </font><font size="4" color="#800080" face="宋体">【送王侍御佐婺州（作郎士元：盖少府新除江南尉问风俗）】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">闻君作尉向江潭。吴越风烟到自谙。客路寻常经竹径，<BR>
</font></big>
<font color="#400080">人家大底傍山岚。缘溪花木偏宜远，避地衣冠尽向南。<BR>
</font></big>
<font color="#400080">惟有夜猿啼海树，思乡望北意难堪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_43 </em></strong></font><font
face="黑体" color="#800080"> </font><font size="4" color="#800080" face="宋体">【越中送王使君赴江华】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">皂盖春风自越溪，独寻芳树桂阳西。远水浮云随马去，<BR>
</font></big>
<font color="#400080">空山弱筱向云低。遥知异政荆门北，旧许新诗康乐齐。<BR>
</font></big>
<font color="#400080">万里相思在何处，九疑残雪白猿啼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_44 </em></strong></font><font
face="黑体" color="#800080"> </font><font size="4" color="#800080" face="宋体">【送皇甫冉往白田】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">江边尽日雉鸣飞，君向白田何日归。楚地蒹葭连海迥，<BR>
</font></big>
<font color="#400080">隋朝杨柳映堤稀。津楼故市无行客，山馆空庭闭落晖。<BR>
</font></big>
<font color="#400080">试问疲人与征战，使君双泪定沾衣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷294_45 </em></strong></font><font
face="黑体" color="#800080"> </font><font size="4" color="#800080" face="宋体">【题兰若】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">绝顶茅庵老此生，寒云孤木独经行。<br>世人那得知幽径，遥向青峰礼磬声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷294_46 </em></strong></font><font
face="黑体" color="#800080"> </font><font size="4" color="#800080" face="宋体">【送贺兰广赴选】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">而今用武尔攻文，流辈干时独卧云。<br>白发青袍趋会府，定应衡镜却惭君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷294_47 </em></strong></font><font
face="黑体" color="#800080"> </font><font size="4" color="#800080" face="宋体">【清江曲内一绝（折腰体）】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">八月长江去浪平，片帆一道带风轻。<br>极目不分天水色，南山南是岳阳城。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷294_48 </em></strong></font><font
face="黑体" color="#800080"> </font><font size="4" color="#800080" face="宋体">【武康郭外望许纬先生山居】<a
href="authers/qzz_0666.htm" target="_blank"></font><font size="3" color="#0080FF"><font face="黑体">崔峒</font></a></big> 
<br>
</font><br>
<font color="#400080">湖上千峰带落晖，白云开处见柴扉。<br>松门一径仍生草，应是仙人向郭稀。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
