<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百零六</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百零六</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷206_1 </em></strong></font><font
face="黑体" color="#800080"> </font><font size="4" color="#800080" face="宋体">【江上曲】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">江心澹澹芙蓉花，江口蛾眉独浣纱。可怜应是阳台女，<BR>
</font></big>
<font color="#400080">对坐鹭鸶娇不语。掩面羞看北地人，回身忽作空山语。<BR>
</font></big>
<font color="#400080">苍梧秋色不堪论，千载依依帝子魂。君看峰上斑斑竹，<BR>
</font></big>
<font color="#400080">尽是湘妃泣泪痕。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷206_2 </em></strong></font><font
face="黑体" color="#800080"> </font><font size="4" color="#800080" face="宋体">【伤吴中】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">馆娃宫中春已归，阖闾城头莺已飞。复见花开人又老，<BR>
</font></big>
<font color="#400080">横塘寂寂柳依依。忆昔吴王在宫阙，馆娃满眼看花发。<BR>
</font></big>
<font color="#400080">舞袖朝欺陌上春，歌声夜怨江边月。古来人事亦犹今，<BR>
</font></big>
<font color="#400080">莫厌清觞与绿琴。独向西山聊一笑，白云芳草自知心。<br>
<P><big><font size="3" face="黑体" color="#000080"><strong><em>&nbsp;&nbsp; 卷206_3 </em></strong></font><font
face="黑体" color="#800080"> </font><font size="4" color="#800080" face="宋体">【夜闻江南人家赛神，因题即事】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">南方淫祀古风俗，楚妪解唱迎神曲。锵锵铜鼓芦叶深，<BR>
</font></big>
<font color="#400080">寂寂琼筵江水绿。雨过风清洲渚闲，椒浆醉尽迎神还。<BR>
</font></big>
<font color="#400080">帝女凌空下湘岸，番君隔浦向尧山。月隐回塘犹自舞，<BR>
</font></big>
<font color="#400080">一门依倚神之祜。韩康灵药不复求，扁鹊医方曾莫睹。<BR>
</font></big>
<font color="#400080">逐客临江空自悲，月明流水无已时。听此迎神送神曲，<BR>
</font></big>
<font color="#400080">携觞欲吊屈原祠。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷206_4 </em></strong></font><font
face="黑体" color="#800080"> </font><font size="4" color="#800080" face="宋体">【古兴】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">十五小家女，双鬟人不如。蛾眉暂一见，可直千金馀。<BR>
</font></big>
<font color="#400080">自从得向蓬莱里，出入金舆乘玉趾。梧桐树上春鸦鸣，<BR>
</font></big>
<font color="#400080">晓伴君王犹未起。莫道君恩长不休，婕妤团扇苦悲秋。<BR>
</font></big>
<font color="#400080">君看魏帝邺都里，惟有铜台漳水流。<BR>
<P><big><font size="3" face="黑体" color="#000080"><strong><em>&nbsp;&nbsp; 卷206_5 </em></strong></font><font
face="黑体" color="#800080"> </font><font size="4" color="#800080" face="宋体">【杂兴】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">花间昔日黄鹂啭，妾向青楼已生怨。花落黄鹂不复来，<BR>
</font></big>
<font color="#400080">妾老君心亦应变。君心比妾心，妾意旧来深。<BR>
</font></big>
<font color="#400080">一别十年无尺素，归时莫赠路傍金。<BR>
<P><big><font size="3" face="黑体" color="#000080"><strong><em>&nbsp;&nbsp; 卷206_6 </em></strong></font><font
face="黑体" color="#800080"> </font><font size="4" color="#800080" face="宋体">【送韦邕少府归钟山】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">祈门官罢后，负笈向桃源。万卷长开帙，千峰不闭门。<BR>
</font></big>
<font color="#400080">绿杨垂野渡，黄鸟傍山村。念尔能高枕，丹墀会一论。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_7 </em></strong></font><font
face="黑体" color="#800080"> </font><font size="4" color="#800080" face="宋体">【送卢员外往饶州】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">为郎复典郡，锦帐映朱轮。露冕随龙节，停桡得水人。<BR>
</font></big>
<font color="#400080">早霜芦叶变，寒雨石榴新。莫怪谙风土，三年作逐臣。
<P><big><font size="3" face="黑体" color="#000080"><strong><em>&nbsp;&nbsp; 卷206_8 </em></strong></font><font
face="黑体" color="#800080"> </font><font size="4" color="#800080" face="宋体">【送裴五归京口】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">君罢江西日，家贫为一官。还归五陵去，只向远峰看。<BR>
</font></big>
<font color="#400080">暮色催人别，秋风待雨寒。遥知到三径，唯有菊花残。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_9 </em></strong></font><font
face="黑体" color="#800080"> </font><font size="4" color="#800080" face="宋体">【送严维归越州】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">艰难只用武，归向浙河东。松雪千山暮，林泉一水通。<BR>
</font></big>
<font color="#400080">乡心缘绿草，野思看青枫。春日偏相忆，裁书寄剡中。<br>
<P><big><font size="3" face="黑体" color="#000080"><strong><em>&nbsp;&nbsp; 卷206_10 </em></strong></font><font
face="黑体" color="#800080"> </font><font size="4" color="#800080" face="宋体">【送杜士瞻楚州觐省】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">风流与才思，俱似晋时人。淮月归心促，江花入兴新。<BR>
</font></big>
<font color="#400080">云深沧海暮，柳暗白田春。共道官犹小，怜君孝养亲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_11 </em></strong></font><font
face="黑体" color="#800080"> </font><font size="4" color="#800080" face="宋体">【送裴宣城上元所居】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">水流过海稀，尔去换春衣。泪向槟榔尽，身随鸿雁归。<BR>
</font></big>
<font color="#400080">草思晴后发，花怨雨中飞。想到金陵渚，酣歌对落晖。
<P><big><font size="3" face="黑体" color="#000080"><strong><em>&nbsp;&nbsp; 卷206_12 </em></strong></font><font
face="黑体" color="#800080"> </font><font size="4" color="#800080" face="宋体">【留别毗陵诸公】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">久作涔阳令，丹墀忽再还。凄凉辞泽国，离乱到乡山。<BR>
</font></big>
<font color="#400080">北固滩声满，南徐草色闲。知心从此别，相忆鬓毛斑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_13 </em></strong></font><font
face="黑体" color="#800080"> </font><font size="4" color="#800080" face="宋体">【送独孤拾遗先辈先赴上都】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">行春日已晓，桂楫逐寒烟。转曲遥峰出，看涛极浦连。<BR>
</font></big>
<font color="#400080">入京当献赋，封事更闻天。日日趋黄阁，应忘云海边。<br>
<P><big><font size="3" face="黑体" color="#000080"><strong><em>&nbsp;&nbsp; 卷206_14 </em></strong></font><font
face="黑体" color="#800080"> </font><font size="4" color="#800080" face="宋体">【常州韦郎中泛舟见饯】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">主人冯轼贵，送客泛舟稀。逼岸随芳草，回桡背落晖。<BR>
</font></big>
<font color="#400080">映花双节驻，临水伯劳飞。醉与群公狎，春塘露冕归。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_15 </em></strong></font><font
face="黑体" color="#800080"> </font><font size="4" color="#800080" face="宋体">【送崔侍御入朝】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">十年犹执宪，万里独归春。旧国逢芳草，青云见故人。<BR>
</font></big>
<font color="#400080">潘郎今发白，陶令本家贫。相送临京口，停桡泪满巾。
<P><big><font size="3" face="黑体" color="#000080"><strong><em>&nbsp;&nbsp; 卷206_16 </em></strong></font><font
face="黑体" color="#800080"> </font><font size="4" color="#800080" face="宋体">【送岳州司马弟之任】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">岳阳天水外，念尔一帆过。野墅人烟迥，山城雁影多。<BR>
</font></big>
<font color="#400080">有时巫峡色，终日洞庭波。丞相今为郡，应无劳者歌。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_17 </em></strong></font><font
face="黑体" color="#800080"> </font><font size="4" color="#800080" face="宋体">【裴侍御见赠斑竹杖】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">骚人夸竹杖，赠我意何深。万点湘妃泪，三年贾谊心。<BR>
</font></big>
<font color="#400080">愿持终白首，谁道贵黄金。他日归愚谷，偏宜绿绮琴。<br>
<P><big><font size="3" face="黑体" color="#000080"><strong><em>&nbsp;&nbsp; 卷206_18 </em></strong></font><font
face="黑体" color="#800080"> </font><font size="4" color="#800080" face="宋体">【送张观归袁州】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">羡尔湘东去，烟花尚可亲。绿芳深映鸟，远岫递迎人。<BR>
</font></big>
<font color="#400080">饥啼初日，残莺惜暮春。遥怜谢客兴，佳句又应新。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_19 </em></strong></font><font
face="黑体" color="#800080"> </font><font size="4" color="#800080" face="宋体">【冬夜饶州使堂饯相公五叔赴歙州】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">丞相过邦牧，清弦送羽觞。高情同客醉，子夜为人长。<BR>
</font></big>
<font color="#400080">斜汉初过斗，寒云正护霜。新安江自绿，明主待惟良。
<P><big><font size="3" face="黑体" color="#000080"><strong><em>&nbsp;&nbsp; 卷206_20 </em></strong></font><font
face="黑体" color="#800080"> </font><font size="4" color="#800080" face="宋体">【蒋山开善寺（一作崔峒诗）】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">山殿秋云里，香烟出翠微。客寻朝磬至，僧背夕阳归。<BR>
</font></big>
<font color="#400080">下界千门在，前朝万事非。看心兼送目，葭I自依依。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_21 </em></strong></font><font
face="黑体" color="#800080"> </font><font size="4" color="#800080" face="宋体">【晚发江宁道中呈严维】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">惆怅遥江路，萧条落日过。蝉鸣独树急，鸦向古城多。<BR>
</font></big>
<font color="#400080">转曲随青嶂，因高见白波。潘生秋径草，严子意如何。<br>
<P><big><font size="3" face="黑体" color="#000080"><strong><em>&nbsp;&nbsp; 卷206_22 </em></strong></font><font
face="黑体" color="#800080"> </font><font size="4" color="#800080" face="宋体">【句容县东青阳馆作】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">句曲千峰暮，归人向远烟。风摇近水叶，云护欲晴天。<BR>
</font></big>
<font color="#400080">夕照留山馆，秋光落草田。征途傍斜日，一骑独翩翩。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_23 </em></strong></font><font
face="黑体" color="#800080"> </font><font size="4" color="#800080" face="宋体">【晚春宴无锡蔡明府西亭】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">茅檐闲寂寂，无事觉人和。井近时浇圃，城低下见河。<BR>
</font></big>
<font color="#400080">兴缘芳草积，情向远峰多。别日归吴地，停桡更一过。
<P><big><font size="3" face="黑体" color="#000080"><strong><em>&nbsp;&nbsp; 卷206_24 </em></strong></font><font
face="黑体" color="#800080"> </font><font size="4" color="#800080" face="宋体">【送王端赴朝】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">君承明主意，日日上丹墀。东阁论兵后，南宫草奏期。<BR>
</font></big>
<font color="#400080">人稀傍河处，槐暗入关时。独遣吴州客，平陵结梦思。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_25 </em></strong></font><font
face="黑体" color="#800080"> </font><font size="4" color="#800080" face="宋体">【送王正字山寺读书】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">欲究先儒教，还过支遁居。山阶闲听法，竹径独看书。<BR>
</font></big>
<font color="#400080">向日荷新卷，迎秋柳半疏。风流有佳句，不似带经锄。<br>
<P><big><font size="3" face="黑体" color="#000080"><strong><em>&nbsp;&nbsp; 卷206_26 </em></strong></font><font
face="黑体" color="#800080"> </font><font size="4" color="#800080" face="宋体">【送房明府罢长宁令湖州客舍】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">君为万里宰，恩及五湖人。未满先求退，归闲不厌贫。<BR>
</font></big>
<font color="#400080">远峰晴更近，残柳雨还新。要自趋丹陛，明年鸡树亲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_27 </em></strong></font><font
face="黑体" color="#800080"> </font><font size="4" color="#800080" face="宋体">【咏萤】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">映水光难定，凌虚体自轻。夜风吹不灭，秋露洗还明。<BR>
</font></big>
<font color="#400080">向烛仍分焰，投书更有情。犹将流乱影，来此傍檐楹。
<P><big><font size="3" face="黑体" color="#000080"><strong><em>&nbsp;&nbsp; 卷206_28 </em></strong></font><font
face="黑体" color="#800080"> </font><font size="4" color="#800080" face="宋体">【送李中丞、杨判官】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">射策名先著，论兵气自雄。能全季布诺，不道鲁连功。<BR>
</font></big>
<font color="#400080">流水蒹葭外，诸山睥睨中。别君秋日晚，回首夕阳空。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_29 </em></strong></font><font
face="黑体" color="#800080"> </font><font size="4" color="#800080" face="宋体">【至七里滩作】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">迁客投於越，临江泪满衣。独随流水远，转觉故人稀。<BR>
</font></big>
<font color="#400080">万木迎秋序，千峰驻晚晖。行舟犹未已，惆怅暮潮归。<br>
<P><big><font size="3" face="黑体" color="#000080"><strong><em>&nbsp;&nbsp; 卷206_30 </em></strong></font><font
face="黑体" color="#800080"> </font><font size="4" color="#800080" face="宋体">【南浦渡口】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">寂寞横塘路，新篁覆水低。东风潮信满，时雨稻粳齐。<BR>
</font></big>
<font color="#400080">寡妇共租税，渔人逐鼓鼙。惭无卓鲁术，解印谢黔黎。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_31 </em></strong></font><font
face="黑体" color="#800080"> </font><font size="4" color="#800080" face="宋体">【暮秋迁客增思寄京华】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">宋玉怨三秋，张衡复四愁。思乡雁北至，欲别水东流。<BR>
</font></big>
<font color="#400080">倚树看黄叶，逢人诉白头。佳期不可失，落日自登楼。
<P><big><font size="3" face="黑体" color="#000080"><strong><em>&nbsp;&nbsp; 卷206_32 </em></strong></font><font
face="黑体" color="#800080"> </font><font size="4" color="#800080" face="宋体">【送苏修往上饶】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">爱尔无羁束，云山恣意过。一身随远岫，孤棹任轻波。<BR>
</font></big>
<font color="#400080">世事关心少，渔家寄宿多。芦花泊舟处，江月奈人何。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_33 </em></strong></font><font
face="黑体" color="#800080"> </font><font size="4" color="#800080" face="宋体">【题王十九茆堂】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">满庭多种药，入里作山家。终日能留客，凌寒亦对花。<BR>
</font></big>
<font color="#400080">海鸥过竹屿，门柳拂江沙。知尔卑栖意，题诗美白华。<br>
<P><big><font size="3" face="黑体" color="#000080"><strong><em>&nbsp;&nbsp; 卷206_34 </em></strong></font><font
face="黑体" color="#800080"> </font><font size="4" color="#800080" face="宋体">【送弘志上人归湖州】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">山林唯幽静，行住不妨禅。高月穿松径，残阳过水田。<BR>
</font></big>
<font color="#400080">诗从宿世悟，法为本师传。能使南人敬，修持香火缘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_35 </em></strong></font><font
face="黑体" color="#800080"> </font><font size="4" color="#800080" face="宋体">【送陆士伦宰义兴】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">阳羡兰陵近，高城带水闲。浅流通野寺，绿茗盖春山。<BR>
</font></big>
<font color="#400080">长吏多愁罢，游人讵肯还。知君日清净，无事掩重关。
<P><big><font size="3" face="黑体" color="#000080"><strong><em>&nbsp;&nbsp; 卷206_36 </em></strong></font><font
face="黑体" color="#800080"> </font><font size="4" color="#800080" face="宋体">【和张舍人中书宿直】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">汉主留才子，春城直紫微。对花阊阖静，过竹吏人稀。<BR>
</font></big>
<font color="#400080">裁诏催添烛，将朝欲更衣。玉堂宜岁久，且莫厌彤闱。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_37 </em></strong></font><font
face="黑体" color="#800080"> </font><font size="4" color="#800080" face="宋体">【司勋王郎中宅送韦九郎中往濠州】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">怜尔因同舍，看书似外家。出关逢落叶，傍水见寒花。<BR>
</font></big>
<font color="#400080">送远添秋思，将衰恋岁华。清淮倍相忆，回首莫令赊。<br>
<P><big><font size="3" face="黑体" color="#000080"><strong><em>&nbsp;&nbsp; 卷206_38 </em></strong></font><font
face="黑体" color="#800080"> </font><font size="4" color="#800080" face="宋体">【晚春送吉校书归楚州（吉中孚曾为道士）】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">诗人饶楚思，淮上及春归。旧浦菱花发，闲门柳絮飞。<BR>
</font></big>
<font color="#400080">高名乡曲重，少事道流稀。定向渔家醉，残阳卧钓矶。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_39 </em></strong></font><font
face="黑体" color="#800080"> </font><font size="4" color="#800080" face="宋体">【送严二擢第东归】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">隳官就宾荐，时辈讵争先。盛业推儒行，高科独少年。<BR>
</font></big>
<font color="#400080">迎秋见衰叶，馀照逐鸣蝉。旧里三峰下，开门古县前。
<P><big><font size="3" face="黑体" color="#000080"><strong><em>&nbsp;&nbsp; 卷206_40 </em></strong></font><font
face="黑体" color="#800080"> </font><font size="4" color="#800080" face="宋体">【送冷朝阳及第东归江宁】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">高第由佳句，诸生似者稀。长安带酒别，建业候潮归。<BR>
</font></big>
<font color="#400080">稚子欢迎棹，邻人为扫扉。含情过旧浦，鸥鸟亦依依。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_41 </em></strong></font><font
face="黑体" color="#800080"> </font><font size="4" color="#800080" face="宋体">【送越州辛法曹之任】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">但能一官适，莫羡五侯尊。山色垂趋府，潮声自到门。<BR>
</font></big>
<font color="#400080">缘塘剡溪路，映竹五湖村。王谢登临处，依依今尚存。<br>
<P><big><font size="3" face="黑体" color="#000080"><strong><em>&nbsp;&nbsp; 卷206_42 </em></strong></font><font
face="黑体" color="#800080"> </font><font size="4" color="#800080" face="宋体">【送樊兵曹潭州谒韦大夫】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">塞鸿归欲尽，北客始辞春。零桂虽逢竹，湘川少见人。<BR>
</font></big>
<font color="#400080">江花铺浅水，山木暗残春。修刺辕门里，多怜尔为亲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_43 </em></strong></font><font
face="黑体" color="#800080"> </font><font size="4" color="#800080" face="宋体">【送杜御史还广陵】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">惭君从弱岁，顾我比诸昆。同事元戎久，俱承国士恩。<BR>
</font></big>
<font color="#400080">随莺过淮水，看柳向辕门。草色金陵岸，思心那可论。
<P><big><font size="3" face="黑体" color="#000080"><strong><em>&nbsp;&nbsp; 卷206_44 </em></strong></font><font
face="黑体" color="#800080"> </font><font size="4" color="#800080" face="宋体">【送兖州杜别驾之任】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">停车邀别乘，促轸奏胡笳。若见楚山暮，因愁浙水赊。<BR>
</font></big>
<font color="#400080">河堤经浅草，村径历繁花。更有堪悲处，梁城春日斜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_45 </em></strong></font><font
face="黑体" color="#800080"> </font><font size="4" color="#800080" face="宋体">【题裴十六少卿东亭】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">平津旧东阁，深巷见南山。卷箔岚烟润，遮窗竹影闲。<BR>
</font></big>
<font color="#400080">倾茶兼落帽，恋客不开关。斜照窥帘外，川禽时往还。<br>
<P><big><font size="3" face="黑体" color="#000080"><strong><em>&nbsp;&nbsp; 卷206_46 </em></strong></font><font
face="黑体" color="#800080"> </font><font size="4" color="#800080" face="宋体">【同皇甫侍御题荐福寺一公房】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">虚室独焚香，林空静磬长。闲窥数竿竹，老在一绳床。<BR>
</font></big>
<font color="#400080">啜茗翻真偈，然灯继夕阳。人归远相送，步履出回廊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_47 </em></strong></font><font
face="黑体" color="#800080"> </font><font size="4" color="#800080" face="宋体">【送从侄端之东都】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">虏近人行少，怜君独出城。故关逢落叶，寒日逐徂征。<BR>
</font></big>
<font color="#400080">闻笛添归思，看山惬野情。皇华今绝少，龙额也相迎。
<P><big><font size="3" face="黑体" color="#000080"><strong><em>&nbsp;&nbsp; 卷206_48 </em></strong></font><font
face="黑体" color="#800080"> </font><font size="4" color="#800080" face="宋体">【送王谏议充东都留守判官】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">时称谢康乐，别事汉平津。衰柳寒关道，高车左掖臣。<BR>
</font></big>
<font color="#400080">背河见北雁，到洛问东人。忆昔游金谷，相看华发新。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_49 </em></strong></font><font
face="黑体" color="#800080"> </font><font size="4" color="#800080" face="宋体">【和都官苗员外秋夜省直对雨简诸知己】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">多雨南宫夜，仙郎寓直时。漏长丹凤阙，秋冷白云司。<BR>
</font></big>
<font color="#400080">萤影侵阶乱，鸿声出苑迟。萧条人吏散，小谢有新诗。<br>
<P><big><font size="3" face="黑体" color="#000080"><strong><em>&nbsp;&nbsp; 卷206_50 </em></strong></font><font
face="黑体" color="#800080"> </font><font size="4" color="#800080" face="宋体">【送从弟归河朔】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">故乡那可到，令弟独能归。诸将矜旄节，何人重布衣。<BR>
</font></big>
<font color="#400080">空城流水在，荒泽旧村稀。秋日平原路，虫鸣桑叶飞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_51 </em></strong></font><font
face="黑体" color="#800080"> </font><font size="4" color="#800080" face="宋体">【送崔夷甫员外和蕃】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">君过湟中去，寻源未是赊。经春逢白草，尽日度黄沙。<BR>
</font></big>
<font color="#400080">双节行为伴，孤烽到似家。和戎非用武，不学李轻车。
<P><big><font size="3" face="黑体" color="#000080"><strong><em>&nbsp;&nbsp; 卷206_52 </em></strong></font><font
face="黑体" color="#800080"> </font><font size="4" color="#800080" face="宋体">【春日长安送从弟尉吴县】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">春愁能浩荡，送别又如何。人向吴台远，莺飞汉苑多。<BR>
</font></big>
<font color="#400080">见花羞白发，因尔忆沧波。好是神仙尉，前贤亦未过。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_53 </em></strong></font><font
face="黑体" color="#800080"> </font><font size="4" color="#800080" face="宋体">【元日无衣冠入朝，寄皇甫拾遗冉、从弟补阙纾】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">伏奏随廉使，周行外冗员。白髭空受岁，丹陛不朝天。<BR>
</font></big>
<font color="#400080">秉烛千官去，垂帘一室眠。羡君青琐里，并冕入炉烟。<br>
<P><big><font size="3" face="黑体" color="#000080"><strong><em>&nbsp;&nbsp; 卷206_54 </em></strong></font><font
face="黑体" color="#800080"> </font><font size="4" color="#800080" face="宋体">【和韩郎中扬子津玩雪寄严维】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">雪深扬子岸，看柳尽成梅。山色潜知近，潮声只听来。<BR>
</font></big>
<font color="#400080">夜禽惊晓散，春物受寒催。粉署生新兴，瑶华寄上才。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_55 </em></strong></font><font
face="黑体" color="#800080"> </font><font size="4" color="#800080" face="宋体">【送王牧往吉州谒王使君叔】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">细草绿汀洲，王孙耐薄游。年华初冠带，文体旧弓裘。<BR>
</font></big>
<font color="#400080">野渡花争发，春塘水乱流。使君怜小阮，应念倚门愁。
<P><big><font size="3" face="黑体" color="#000080"><strong><em>&nbsp;&nbsp; 卷206_56 </em></strong></font><font
face="黑体" color="#800080"> </font><font size="4" color="#800080" face="宋体">【广陵送林宰】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">清政过前哲，香名达至尊。明通汉家籍，重识府公恩。<BR>
</font></big>
<font color="#400080">春景生云物，风潮敛雪痕。长吟策羸马，青楚入关门。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_57 </em></strong></font><font
face="黑体" color="#800080"> </font><font size="4" color="#800080" face="宋体">【赠卫南长官赴任】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">吏曹难茂宰，主意念疲人。更事文犀节，还过白马津。<BR>
</font></big>
<font color="#400080">云间辞北阙，树里出西秦。为报陶明府，裁书莫厌贫。<br>
<P><big><font size="3" face="黑体" color="#000080"><strong><em>&nbsp;&nbsp; 卷206_58 </em></strong></font><font
face="黑体" color="#800080"> </font><font size="4" color="#800080" face="宋体">【自常州还江阴途中作】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">处处空篱落，江村不忍看。无人花色惨，多雨鸟声寒。<BR>
</font></big>
<font color="#400080">黄霸初临郡，陶潜未罢官。乘春务征伐，谁肯问凋残。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_59 </em></strong></font><font
face="黑体" color="#800080"> </font><font size="4" color="#800080" face="宋体">【润州杨别驾宅送蒋九侍御收兵归扬州】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">l气清金虎，兵威壮铁冠。扬旌川色暗，吹角水风寒。<BR>
</font></big>
<font color="#400080">人对辎醉，花垂睥睨残。羡归丞相阁，空望旧门栏。
<P><big><font size="3" face="黑体" color="#000080"><strong><em>&nbsp;&nbsp; 卷206_60 </em></strong></font><font
face="黑体" color="#800080"> </font><font size="4" color="#800080" face="宋体">【仲夏江阴官舍寄裴明府】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">万室边江次，孤城对海安。朝霞晴作雨，湿气晚生寒。<BR>
</font></big>
<font color="#400080">苔色侵衣桁，潮痕上井栏。题诗招茂宰，思尔欲辞官。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_61 </em></strong></font><font
face="黑体" color="#800080"> </font><font size="4" color="#800080" face="宋体">【送夏侯审参军游江东】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">袖中多丽句，未遣世人闻。醉夜眠江月，闲时逐海云。<BR>
</font></big>
<font color="#400080">荻花寒漫漫，鸥鸟暮群群。若到长沙苑，渔家更待君。<br>
<P><big><font size="3" face="黑体" color="#000080"><strong><em>&nbsp;&nbsp; 卷206_62 </em></strong></font><font
face="黑体" color="#800080"> </font><font size="4" color="#800080" face="宋体">【送袁员外宣慰劝农毕赴洪州使院】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">圣主临前殿，殷忧遣使臣。气迎天诏喜，恩发土膏春。<BR>
</font></big>
<font color="#400080">草色催归棹，莺声为送人。龙沙多道里，流水自相亲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_63 </em></strong></font><font
face="黑体" color="#800080"> </font><font size="4" color="#800080" face="宋体">【送侍御史四叔归朝】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">淮南频送别，临水惜残春。攀折隋宫柳，淹留秦地人。<BR>
</font></big>
<font color="#400080">含情归上国，论旧见平津。更接天津近，馀花映绶新。
<P><big><font size="3" face="黑体" color="#000080"><strong><em>&nbsp;&nbsp; 卷206_64 </em></strong></font><font
face="黑体" color="#800080"> </font><font size="4" color="#800080" face="宋体">【登楚州城望驿路，十馀里山村竹林相次交映】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">十里山村道，千峰栎树林。霜浓竹枝亚，岁晚荻花深。<BR>
</font></big>
<font color="#400080">草市多樵客，渔家足水禽。幽居虽可羡，无那子牟心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_65 </em></strong></font><font
face="黑体" color="#800080"> </font><font size="4" color="#800080" face="宋体">【奉陪韦润州游鹤林寺】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">野寺江城近，双旌五马过。禅心超忍辱，梵语问多罗。<BR>
</font></big>
<font color="#400080">松竹闲僧老，云烟晚日和。寒塘归路转，清磬隔微波。<br>
<P><big><font size="3" face="黑体" color="#000080"><strong><em>&nbsp;&nbsp; 卷206_66 </em></strong></font><font
face="黑体" color="#800080"> </font><font size="4" color="#800080" face="宋体">【奉酬路五郎中院长新除工部员外见简】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">一门同秘省，万里作长城。问绢莲花府，扬旗细柳营。<BR>
</font></big>
<font color="#400080">词锋偏却敌，草奏直论兵。何幸新诗赠，真输小谢名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_67 </em></strong></font><font
face="黑体" color="#800080"> </font><font size="4" color="#800080" face="宋体">【送韦司直西行（此公深入道门）】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">不耻青袍故，尤宜白发新。心朝玉皇帝，貌似紫阳人。<BR>
</font></big>
<font color="#400080">湘浦眠销日，桃源醉度春。能文兼证道，庄叟是前身。
<P><big><font size="3" face="黑体" color="#000080"><strong><em>&nbsp;&nbsp; 卷206_68 </em></strong></font><font
face="黑体" color="#800080"> </font><font size="4" color="#800080" face="宋体">【送上官侍御赴黔中】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">莫向黔中路，令人到欲迷。水声巫峡里，山色夜郎西。<BR>
</font></big>
<font color="#400080">树隔朝云合，猿窥晓月啼。南方饶翠羽，知尔饮清溪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_69 </em></strong></font><font
face="黑体" color="#800080"> </font><font size="4" color="#800080" face="宋体">【送元侍御还荆南幕府】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">迢递荆州路，山多水又分。霜林澹寒日，朔雁蔽南云。<BR>
</font></big>
<font color="#400080">八座由持节，三湘亦置军。自当行直指，应不为功勋。<br>
<P><big><font size="3" face="黑体" color="#000080"><strong><em>&nbsp;&nbsp; 卷206_70 </em></strong></font><font
face="黑体" color="#800080"> </font><font size="4" color="#800080" face="宋体">【登湓城浦望庐山初晴，直省赍敕催赴江阴】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">西望香炉雪，千峰晚色新。白头悲作吏，黄纸苦催人。<BR>
</font></big>
<font color="#400080">多负登山屐，深藏漉酒巾。伤心公府内，手板日相亲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_71 </em></strong></font><font
face="黑体" color="#800080"> </font><font size="4" color="#800080" face="宋体">【九日】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">惆怅重阳日，空山野菊新。蒹葭百战地，江海十年人。<BR>
</font></big>
<font color="#400080">叹老堪衰柳，伤秋对白O。孤楼闻夕磬，塘路向城。
<P><big><font size="3" face="黑体" color="#000080"><strong><em>&nbsp;&nbsp; 卷206_72 </em></strong></font><font
face="黑体" color="#800080"> </font><font size="4" color="#800080" face="宋体">【九日送人】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">晴景应重阳，高台怆远乡。水澄千室倒，雾卷四山长。<BR>
</font></big>
<font color="#400080">受节人逾老，惊寒菊半黄。席前愁此别，未别已沾裳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_73 </em></strong></font><font
face="黑体" color="#800080"> </font><font size="4" color="#800080" face="宋体">【春日淇上作（一作汉口春）】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">淇上春风涨，鸳鸯逐浪飞。清明桑叶小，度雨杏花稀。<BR>
</font></big>
<font color="#400080">卫女红妆薄，王孙白马肥。相将踏青去，不解惜罗衣。<br>
<P><big><font size="3" face="黑体" color="#000080"><strong><em>&nbsp;&nbsp; 卷206_74 </em></strong></font><font
face="黑体" color="#800080"> </font><font size="4" color="#800080" face="宋体">【送从叔阳冰o召赴都】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">自小从游惯，多由戏笑偏。常时矜礼数，渐老荷优怜。<BR>
</font></big>
<font color="#400080">见主承休命，为郎贵晚年。伯喈文与篆，虚作汉家贤。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_75 </em></strong></font><font
face="黑体" color="#800080"> </font><font size="4" color="#800080" face="宋体">【送友人入湘】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">闻说湘川路，年年苦雨多。猿啼巫峡雨，月照洞庭波。<BR>
</font></big>
<font color="#400080">穷海人还去，孤城雁共过。青山不可极，来往自蹉跎。
<P><big><font size="3" face="黑体" color="#000080"><strong><em>&nbsp;&nbsp; 卷206_76 </em></strong></font><font
face="黑体" color="#800080"> </font><font size="4" color="#800080" face="宋体">【送裴员外往江南】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">公务江南远，留O幕下荣。枫林缘楚塞，水驿到湓城。<BR>
</font></big>
<font color="#400080">岸草知春晚，沙禽好夜惊。风帆几度泊，处处暮潮声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_77 </em></strong></font><font
face="黑体" color="#800080"> </font><font size="4" color="#800080" face="宋体">【登秦岭】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">南登秦岭头，回望始堪愁。汉阙青门远，高山蓝水流。<BR>
</font></big>
<font color="#400080">三湘迁客去，九陌故人游。从此辞乡泪，双垂不复收。<br>
<P><big><font size="3" face="黑体" color="#000080"><strong><em>&nbsp;&nbsp; 卷206_78 </em></strong></font><font
face="黑体" color="#800080"> </font><font size="4" color="#800080" face="宋体">【送张惟俭秀才入举】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">清秀过终童，携书访老翁。以吾为世旧，怜尔继家风。<BR>
</font></big>
<font color="#400080">淮岸经霜柳，关城带月鸿。春归定得意，花送到东中。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_79 </em></strong></font><font
face="黑体" color="#800080"> </font><font size="4" color="#800080" face="宋体">【送韦侍御湖南幕府】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">执宪随征虏，逢秋出故关。雨多愁郢路，叶下识衡山。<BR>
</font></big>
<font color="#400080">地远从军乐，兵强分野闲。皇家不易将，此去未应还。
<P><big><font size="3" face="黑体" color="#000080"><strong><em>&nbsp;&nbsp; 卷206_80 </em></strong></font><font
face="黑体" color="#800080"> </font><font size="4" color="#800080" face="宋体">【同皇甫冉赴官，留别灵一上人】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">法许庐山远，诗传休上人。独归双树宿，静与百花亲。<BR>
</font></big>
<font color="#400080">对物虽留兴，观空已悟身。能令折腰客，遥赏竹房春。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_81 </em></strong></font><font
face="黑体" color="#800080"> </font><font size="4" color="#800080" face="宋体">【送客游荆州】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">草色随骢马，悠悠共出秦。水传云梦晓，山接洞庭春。<BR>
</font></big>
<font color="#400080">帆影连三峡，猿声在四邻。青门一分首，难见杜陵人。<br>
<P><big><font size="3" face="黑体" color="#000080"><strong><em>&nbsp;&nbsp; 卷206_82 </em></strong></font><font
face="黑体" color="#800080"> </font><font size="4" color="#800080" face="宋体">【与郑锡游春】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">东门垂柳长，回首独心伤。日暖临芳草，天晴忆故乡。<BR>
</font></big>
<font color="#400080">映花莺上下，过水蝶悠r。借问同行客，今朝泪几行。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷206_83 </em></strong></font><font
face="黑体" color="#800080"> </font><font size="4" color="#800080" face="宋体">【故燕国相公挽歌二首】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">文若为全德，留侯是重名。论公长不宰，因病得无生。<BR>
</font></big>
<font color="#400080">大梦依禅定，高坟共化城。自应怜寂灭，人世但伤情。<BR>
<font color="#400080">共美持衡日，皆言折槛时。蜀侯供庙略，汉主缺台司。<BR>
</font></big>
<font color="#400080">车马行仍止，笳箫咽又悲。今年杜陵陌，殄瘁百花迟。<br>
<P><big><font size="3" face="黑体" color="#000080"><strong><em>&nbsp;&nbsp; 卷206_84 </em></strong></font><font
face="黑体" color="#800080"> </font><font size="4" color="#800080" face="宋体">【故吏部郎中赠给事中韦公挽歌二首】<a
href="authers/qzz_0483.htm" target="_blank"></font><font size="3" color="#0080FF"><font face="黑体">李嘉v</font></a></big> 
<br>
</font><br>
<font color="#400080">神理今何在，斯人竟若斯。颜渊徒有德，伯道且无儿。<BR>
</font></big>
<font color="#400080">白发今非老，青云数有奇。谁言夕郎拜，翻向夜台悲。<BR><BR>
<font color="#400080">社里东城接，松阡北地开。闻笳春色惨，执绋故人哀。<BR>
</font></big>
<font color="#400080">终日南山对，何时渭水回。仁兄与恩旧，相望泣泉台。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
