<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷三十七</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三十七</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷37_1 </em></strong></font><font
face="黑体" color="#800080"> </font><font size="4" color="#800080" face="宋体">【古意六首】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">幽人在何所，紫岩有仙躅。月下横宝琴，此外将安欲。<BR>
</font></big>
<font color="#400080">材抽峄山干，徽点昆丘玉。漆抱蛟龙唇，丝缠凤凰足。<BR>
</font></big>
<font color="#400080">前弹广陵罢，后以明光续。百金买一声，千金传一曲。<BR>
</font></big>
<font color="#400080">世无钟子期，谁知心所属。<BR>
<font color="#400080">竹生大夏溪，苍苍富奇质。绿叶吟风劲，翠茎犯霄密。<BR>
</font></big>
<font color="#400080">霜霰封其柯，g鸾食其实。宁知轩辕后，更有伶伦出。<BR>
</font></big>
<font color="#400080">刀斧俄见寻，根株坐相失。裁为十二管，吹作雄雌律。<BR>
</font></big>
<font color="#400080">有用虽自伤，无心复招疾。不如山上草，离离保终吉。<BR><BR>
<font color="#400080">宝龟尺二寸，由来宅深水。浮游五湖内，宛转三江里。<BR>
</font></big>
<font color="#400080">何不深复深，轻然至溱洧。溱洧源流狭，春秋不濡轨。<BR>
</font></big>
<font color="#400080">渔人递往还，网罟相萦。一朝失运会，刳肠血流死。<BR>
</font></big>
<font color="#400080">丰骨输庙堂，鲜腴藉笾簋。弃置谁怨尤，自我招此否。<BR>
</font></big>
<font color="#400080">馀灵寄明卜，复来钦所履。<BR>
<font color="#400080">松生北岩下，由来人径绝。布叶捎云烟，插根拥岩穴。<BR>
</font></big>
<font color="#400080">自言生得地，独负凌云洁。何时畏斤斧，几度经霜雪。<BR>
</font></big>
<font color="#400080">风惊西北枝，雹陨东南节。不知岁月久，稍觉枝干折。<BR>
</font></big>
<font color="#400080">藤萝上下碎，枝干纵横裂。行当糜烂尽，坐共灰尘灭。<BR>
</font></big>
<font color="#400080">宁关匠石顾，岂为王孙折。盛衰自有时，圣贤未尝屑。<BR>
</font></big>
<font color="#400080">寄言悠悠者，无为嗟大耋。<br><BR>
<font color="#400080">桂树何苍苍，秋来花更芳。自言岁寒性，不知露与霜。<BR>
</font></big>
<font color="#400080">幽人重其德，徙植临前堂。连拳八九树，偃蹇二三行。<BR>
</font></big>
<font color="#400080">枝枝自相纠，叶叶还相当。去来双鸿鹄，栖息两鸳鸯。<BR>
</font></big>
<font color="#400080">荣荫诚不厚，斤斧亦勿伤。赤心许君时，此意那可忘。<BR>
<font color="#400080">彩凤欲将归，提罗出郊访。罗张大泽已，凤入重云r。<BR>
</font></big>
<font color="#400080">朝栖昆阆木，夕饮蓬壶涨。问凤那远飞，贤君坐相望。<BR>
</font></big>
<font color="#400080">凤言荷深德，微禽安足尚。但使雏卵全，无令D缴放。<BR>
</font></big>
<font color="#400080">皇臣力牧举，帝乐箫韶畅。自有来巢时，明年阿阁上。
<P><big><font size="3" face="黑体" color="#000080"><strong><em>&nbsp;&nbsp; 卷37_2 </em></strong></font><font
face="黑体" color="#800080"> </font><font size="4" color="#800080" face="宋体">【石竹咏】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">萋萋结绿枝，晔晔垂朱英。常恐零露降，不得全其生。<BR>
</font></big>
<font color="#400080">叹息聊自思，此生岂我情。昔我未生时，谁者令我萌。<BR>
</font></big>
<font color="#400080">弃置勿重陈，委化何足惊。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_3 </em></strong></font><font
face="黑体" color="#800080"> </font><font size="4" color="#800080" face="宋体">【田家三首（一作王勃诗）】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">阮籍生涯懒，嵇康意气疏。相逢一醉饱，独坐数行书。<BR>
</font></big>
<font color="#400080">小池聊养鹤，闲田且牧猪。草生元亮径，花暗子云居。<BR>
</font></big>
<font color="#400080">倚床看妇织，登垄课儿锄。回头寻仙事，并是一空虚。<BR>
<font color="#400080">家住箕山下，门枕颍川滨。不知今有汉，唯言昔避秦。<BR>
</font></big>
<font color="#400080">琴伴前庭月，酒劝后园春。自得中林士，何忝上皇人。<br>
<font color="#400080">平生唯酒乐，作性不能无。朝朝访乡里，夜夜遣人酤。<BR>
</font></big>
<font color="#400080">家贫留客久，不暇道精粗。抽帘持益炬，拔箦更燃炉。<BR>
</font></big>
<font color="#400080">恒闻饮不足，何见有残壶。
<P><big><font size="3" face="黑体" color="#000080"><strong><em>&nbsp;&nbsp; 卷37_4 </em></strong></font><font
face="黑体" color="#800080"> </font><font size="4" color="#800080" face="宋体">【赠李征君大寿】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">孔淳辞散骑，陆昶谢中郎。幅巾朝帝罢，杖策去官忙。<BR>
</font></big>
<font color="#400080">附车还赵郡，乘船向武昌。九徵书未已，十辟誉弥彰。<BR>
</font></big>
<font color="#400080">副君迎绮季，天子送严光。灞陵幽径近，溪隐路长。<BR>
</font></big>
<font color="#400080">编蓬还作室，绩草更为裳。会稽置樵处，兰陵卖药行。<BR>
</font></big>
<font color="#400080">看书惟道德，开教止农桑。别有幽怀侣，由来高让王。<BR>
</font></big>
<font color="#400080">前年辞厚币，今岁返寒乡。有书横石架，无毡坐土床。<BR>
</font></big>
<font color="#400080">兰英犹足酿，竹实本无粮。涧松寒转直，山菊秋自香。<BR>
</font></big>
<font color="#400080">管宁存祭礼，王霸重朝章。去去相随去，披裘骄盛唐。<br>
<P><big><font size="3" face="黑体" color="#000080"><strong><em>&nbsp;&nbsp; 卷37_5 </em></strong></font><font
face="黑体" color="#800080"> </font><font size="4" color="#800080" face="宋体">【山中叙志】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">物外知何事，山中无所有。风鸣静夜琴，月照芳春酒。<BR>
</font></big>
<font color="#400080">直置百年内，谁论千载后。张奉娉贤妻，老莱藉嘉偶。<BR>
</font></big>
<font color="#400080">孟光傥未嫁，梁鸿正须妇。
<P><big><font size="3" face="黑体" color="#000080"><strong><em>&nbsp;&nbsp; 卷37_6 </em></strong></font><font
face="黑体" color="#800080"> </font><font size="4" color="#800080" face="宋体">【赠梁公】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">我欲图世乐，斯乐难可常。位大招讥嫌，禄极生祸殃。<BR>
</font></big>
<font color="#400080">圣莫若周公，忠岂逾霍光。成王已兴诮，宣帝如负芒。<BR>
</font></big>
<font color="#400080">范蠡何智哉，单舟戒轻装。疏广岂不怀，策杖还故乡。<BR>
</font></big>
<font color="#400080">朱门虽足悦，赤族亦可伤。履霜成坚冰，知足胜不祥。<BR>
</font></big>
<font color="#400080">我今穷家子，自言此见长。功成皆能退，在昔谁灭亡。
<P><big><font size="3" face="黑体" color="#000080"><strong><em>&nbsp;&nbsp; 卷37_7 </em></strong></font><font
face="黑体" color="#800080"> </font><font size="4" color="#800080" face="宋体">【薛记室收过庄见寻率题古意以赠】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">伊昔逢丧乱，历数闰当馀。豺狼塞衢路，桑梓成丘墟。<BR>
</font></big>
<font color="#400080">余及尔皆亡，东西各异居。尔为背风鸟，我为涸辙鱼。<BR>
</font></big>
<font color="#400080">逮承云雷后，欣逢天地初。东川聊下钓，南亩试挥锄。<BR>
</font></big>
<font color="#400080">资税幸不及，伏腊常有储。散诞时须酒，萧条懒向书。<BR>
</font></big>
<font color="#400080">朽木不可雕，短翮将焉摅。故人有深契，过我蓬蒿庐。<BR>
</font></big>
<font color="#400080">曳裾出门迎，握手登前除。相看非旧颜，忽若形骸疏。<BR>
</font></big>
<font color="#400080">追道宿昔事，切切心相于。忆我少年时，携手游东渠。<BR>
</font></big>
<font color="#400080">梅李夹两岸，花枝何扶疏。同志亦不多，西庄有姚徐。<BR>
</font></big>
<font color="#400080">尝爱陶渊明，酌醴焚枯鱼。尝学公孙弘，策杖牧群猪。<BR>
</font></big>
<font color="#400080">追念甫如昨，奄忽成空虚。人生讵能几，岁岁常不舒。<BR>
</font></big>
<font color="#400080">赖有北山僧，教我以真如。使我视听遣，自觉尘累祛。<BR>
</font></big>
<font color="#400080">何事须筌蹄，今已得兔鱼。旧游傥多暇，同此释纷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_8 </em></strong></font><font
face="黑体" color="#800080"> </font><font size="4" color="#800080" face="宋体">【晚年叙志示翟处士】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">弱龄慕奇调，无事不兼修。望气登重阁，占星上小楼。<BR>
</font></big>
<font color="#400080">明经思待诏，学剑觅封侯。弃]频北上，怀刺几西游。<BR>
</font></big>
<font color="#400080">中年逢丧乱，非复昔追求。失路青门隐，藏名白社游。<BR>
</font></big>
<font color="#400080">风云私所爱，屠博暗为俦。解纷曾霸越，释难颇存周。<BR>
</font></big>
<font color="#400080">晚岁聊长想，生涯太若浮。归来南亩上，更坐北溪头。<BR>
</font></big>
<font color="#400080">古岸多磐石，春泉足细流。东隅诚已谢，西景惧难收。<BR>
</font></big>
<font color="#400080">无谓退耕近，伏念已经秋。庚桑逢处跪，陶潜见人羞。<BR>
</font></big>
<font color="#400080">三晨宁举火，五月镇披裘。自有居常乐，谁知身世忧。<br>
<P><big><font size="3" face="黑体" color="#000080"><strong><em>&nbsp;&nbsp; 卷37_9 </em></strong></font><font
face="黑体" color="#800080"> </font><font size="4" color="#800080" face="宋体">【春日（一作初春）】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">前旦出园游，林华都未有。今朝下堂来，池冰开已久。<BR>
</font></big>
<font color="#400080">雪被南轩梅，风催北庭柳。遥呼灶前妾，却报机中妇。<BR>
</font></big>
<font color="#400080">年光恰恰来，满瓮营春酒。
<P><big><font size="3" face="黑体" color="#000080"><strong><em>&nbsp;&nbsp; 卷37_10 </em></strong></font><font
face="黑体" color="#800080"> </font><font size="4" color="#800080" face="宋体">【采药】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">野情贪药饵，郊居倦蓬荜。青龙护道符，白犬游仙术。<BR>
</font></big>
<font color="#400080">腰镰戊己月，负锸庚辛日。时时断嶂遮，往往孤峰出。<BR>
</font></big>
<font color="#400080">行披葛仙经，坐检神农帙。龟蛇采二苓，赤白寻双术。<BR>
</font></big>
<font color="#400080">地冻根难尽，丛枯苗易失。从容肉作名，薯蓣膏成质。<BR>
</font></big>
<font color="#400080">家丰松叶酒，器贮参花蜜。且复归去来，刀圭辅衰疾。
<P><big><font size="3" face="黑体" color="#000080"><strong><em>&nbsp;&nbsp; 卷37_11 </em></strong></font><font
face="黑体" color="#800080"> </font><font size="4" color="#800080" face="宋体">【在京思故园见乡人问】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">旅泊多年岁，老去不知回。忽逢门前客，道发故乡来。<BR>
</font></big>
<font color="#400080">敛眉俱握手，破涕共衔杯。殷勤访朋旧，屈曲问童孩。<BR>
</font></big>
<font color="#400080">衰宗多弟侄，若个赏池台。旧园今在否，新树也应栽。<BR>
</font></big>
<font color="#400080">柳行疏密布，茅斋宽窄裁。经移何处竹，别种几株梅。<BR>
</font></big>
<font color="#400080">渠当无绝水，石计总生苔。院果谁先熟，林花那后开。<BR>
</font></big>
<font color="#400080">羁心只欲问，为报不须猜。行当驱下泽，去剪故园莱。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_12 </em></strong></font><font
face="黑体" color="#800080"> </font><font size="4" color="#800080" face="宋体">【春桂问答二首】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">问春桂，桃李正芬华。年光随处满，何事独无花。<br><BR>
<font color="#400080">春桂答，春华讵能久。风霜摇落时，独秀君知不。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_13 </em></strong></font><font
face="黑体" color="#800080"> </font><font size="4" color="#800080" face="宋体">【北山】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">旧知山里绝氛埃，登高日暮心悠哉。子平一去何时返，<BR>
</font></big>
<font color="#400080">仲叔长游遂不来。幽兰独夜清琴曲，桂树凌云浊酒杯。<BR>
</font></big>
<font color="#400080">槁项同枯木，丹心等死灰。
<P><big><font size="3" face="黑体" color="#000080"><strong><em>&nbsp;&nbsp; 卷37_14 </em></strong></font><font
face="黑体" color="#800080"> </font><font size="4" color="#800080" face="宋体">【野望】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">东皋薄暮望，徙倚欲何依。树树皆秋色，山山唯落晖。<BR>
</font></big>
<font color="#400080">牧人驱犊返，猎马带禽归。相顾无相识，长歌怀采薇。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_15 </em></strong></font><font
face="黑体" color="#800080"> </font><font size="4" color="#800080" face="宋体">【赠程处士】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">百年长扰扰，万事悉悠悠。日光随意落，河水任情流。<BR>
</font></big>
<font color="#400080">礼乐囚姬旦，诗书缚孔丘。不如高枕枕，时取醉消愁。
<P><big><font size="3" face="黑体" color="#000080"><strong><em>&nbsp;&nbsp; 卷37_16 </em></strong></font><font
face="黑体" color="#800080"> </font><font size="4" color="#800080" face="宋体">【九月九日赠崔使君善为】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">野人迷节候，端坐隔尘埃。忽见黄花吐，方知素节回。<BR>
</font></big>
<font color="#400080">映岩千段发，临浦万株开。香气徒盈把，无人送酒来。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_17 </em></strong></font><font
face="黑体" color="#800080"> </font><font size="4" color="#800080" face="宋体">【独坐】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">问君樽酒外，独坐更何须。有客谈名理，无人索地租。<BR>
</font></big>
<font color="#400080">三男婚令族，五女嫁贤夫。百年随分了，未羡陟方壶。<br>
<P><big><font size="3" face="黑体" color="#000080"><strong><em>&nbsp;&nbsp; 卷37_18 </em></strong></font><font
face="黑体" color="#800080"> </font><font size="4" color="#800080" face="宋体">【游仙四首】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">暂出东陂路，过访北岩前。蔡经新学道，王烈旧成仙。<BR>
</font></big>
<font color="#400080">驾鹤来无日，乘龙去几年。三山银作地，八洞玉为天。<BR>
</font></big>
<font color="#400080">金精飞欲尽，石髓溜应坚。自悲生世促，无暇待桑田。<br>
<font color="#400080">上月芝兰径，中岩紫翠房。金壶新练乳，玉釜始煎香。<BR>
</font></big>
<font color="#400080">六局黄公术，三门赤帝方。吹沙聊作鸟，动石试为羊。<BR>
</font></big>
<font color="#400080">缑氏还程促，瀛洲会日长。谁知北岩下，延首咏霓裳。<BR><BR>
<font color="#400080">结衣寻野路，负杖入山门。道士言无宅，仙人更有村。<BR>
</font></big>
<font color="#400080">斜溪横桂渚，小径入桃源。玉床尘稍冷，金炉火尚温。<BR>
</font></big>
<font color="#400080">心疑游北极，望似陟西昆。逆愁归旧里，萧条访子孙。<BR>
<font color="#400080">真经知那是，仙骨定何为。许迈心长切，嵇康命似奇。<BR>
</font></big>
<font color="#400080">桑疏金阙迥，苔重石梁危。照水然犀角，游山费虎皮。<BR>
</font></big>
<font color="#400080">鸭桃闻已种，龙竹未经骑。为向天仙道，栖遑君讵知。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_19 </em></strong></font><font
face="黑体" color="#800080"> </font><font size="4" color="#800080" face="宋体">【策杖寻隐士】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">策杖寻隐士，行行路渐赊。石梁横涧断，土室映山斜。<BR>
</font></big>
<font color="#400080">孝然纵有舍，威辇遂无家。置酒烧枯叶，披书坐落花。<BR>
</font></big>
<font color="#400080">新垂滋水钓，旧结茂陵D。岁岁长如此，方知轻世华。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_20 </em></strong></font><font
face="黑体" color="#800080"> </font><font size="4" color="#800080" face="宋体">【赠学仙者】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">采药层城远，寻师海路赊。玉壶横日月，金阙断烟霞。<BR>
</font></big>
<font color="#400080">仙人何处在，道士未还家。谁知彭泽意，更觅步兵那。<BR>
</font></big>
<font color="#400080">春酿煎松叶，秋杯浸菊花。相逢宁可醉，定不学丹砂。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_21 </em></strong></font><font
face="黑体" color="#800080"> </font><font size="4" color="#800080" face="宋体">【黄颊山】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">别有青溪道，斜亘碧岩隈。崩榛横古蔓，荒石拥寒苔。<BR>
</font></big>
<font color="#400080">野心长寂寞，山径本幽回。步步攀藤上，朝朝负药来。<BR>
</font></big>
<font color="#400080">几看松叶秀，频值菊花开。无人堪作伴，岁晚独悠哉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_22 </em></strong></font><font
face="黑体" color="#800080"> </font><font size="4" color="#800080" face="宋体">【建德破后入长安咏秋蓬示辛学士】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">遇坎聊知止，逢风或未归。孤根何处断，轻叶强能飞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_23 </em></strong></font><font
face="黑体" color="#800080"> </font><font size="4" color="#800080" face="宋体">【过酒家五首（一作题酒店壁）】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">洛阳无大宅，长安乏主人。黄金销未尽，只为酒家贫。<BR><BR>
<font color="#400080">此日长昏饮，非关养性灵。眼看人尽醉，何忍独为醒。<BR>
<font color="#400080">竹叶连糟翠，蒲萄带曲红。相逢不令尽，别后为谁空。<BR><BR>
<font color="#400080">对酒但知饮，逢人莫强牵。倚炉便得睡，横瓮足堪眠。<br>
<font color="#400080">有客须教饮，无钱可别沽。来时长道贳，惭愧酒家胡。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_24 </em></strong></font><font
face="黑体" color="#800080"> </font><font size="4" color="#800080" face="宋体">【夜还东溪】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">石苔应可践，丛枝幸易攀。青溪归路直，乘月夜歌还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_25 </em></strong></font><font
face="黑体" color="#800080"> </font><font size="4" color="#800080" face="宋体">【山中别李处士】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">为向东溪道，人来路渐赊。山中春酒熟，何处得停家。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_26 </em></strong></font><font
face="黑体" color="#800080"> </font><font size="4" color="#800080" face="宋体">【初春】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">春来日渐长，醉客喜年光。稍觉池亭好，偏宜酒瓮香。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_27 </em></strong></font><font
face="黑体" color="#800080"> </font><font size="4" color="#800080" face="宋体">【醉后】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">阮籍醒时少，陶潜醉日多。百年何足度，乘兴且长歌。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_28 </em></strong></font><font
face="黑体" color="#800080"> </font><font size="4" color="#800080" face="宋体">【题酒店壁】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">昨夜瓶始尽，今朝瓮即开。梦中占梦罢，还向酒家来。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_29 </em></strong></font><font
face="黑体" color="#800080"> </font><font size="4" color="#800080" face="宋体">【戏题卜铺壁】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">旦逐刘伶去，宵随毕卓眠。不应长卖卜，须得杖头钱。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_30 </em></strong></font><font
face="黑体" color="#800080"> </font><font size="4" color="#800080" face="宋体">【尝春酒】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">野觞浮郑酌，山酒漉陶巾。但令千日醉，何惜两三春。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_31 </em></strong></font><font
face="黑体" color="#800080"> </font><font size="4" color="#800080" face="宋体">【独酌】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">浮生知几日，无状逐空名。不如多酿酒，时向竹林倾。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_32 </em></strong></font><font
face="黑体" color="#800080"> </font><font size="4" color="#800080" face="宋体">【秋夜喜遇王处士】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">北场芸藿罢，东皋刈黍归。相逢秋月满，更值夜萤飞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_33 </em></strong></font><font
face="黑体" color="#800080"> </font><font size="4" color="#800080" face="宋体">【山夜调琴】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">促轸乘明月，抽弦对白云。从来山水韵，不使俗人闻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_34 </em></strong></font><font
face="黑体" color="#800080"> </font><font size="4" color="#800080" face="宋体">【看酿酒】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">六月调神曲，正朝汲美泉。从来作春酒，未省不经年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_35 </em></strong></font><font
face="黑体" color="#800080"> </font><font size="4" color="#800080" face="宋体">【食后】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">田家无所有，晚食遂为常。菜剪三秋绿，飧炊百日黄。<BR>
</font></big>
<font color="#400080">胡麻山样，楚豆野麋方。始暴松皮脯，新添杜若浆。<BR>
</font></big>
<font color="#400080">葛花消酒毒，萸蒂发羹香。鼓腹聊乘兴，宁知逢世昌。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_36 </em></strong></font><font
face="黑体" color="#800080"> </font><font size="4" color="#800080" face="宋体">【过汉故城】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">大汉昔未定，强秦犹擅场。中原逐鹿罢，高祖郁龙骧。<BR>
</font></big>
<font color="#400080">经始谋帝坐，兹焉壮未央。规模穷栋宇，表里浚城隍。<BR>
</font></big>
<font color="#400080">群后崇长乐，中朝增建章。钩陈被兰，乐府奏芝房。<BR>
</font></big>
<font color="#400080">翡翠明珠帐，鸳鸯白玉堂。清晨宝鼎食，闲夜郁金香。<BR>
</font></big>
<font color="#400080">天马来东道，佳人倾北方。何其赫隆盛，自谓保灵长。<BR>
</font></big>
<font color="#400080">历数有时尽，哀平嗟不昌。冰坚成巨猾，火德遂颓纲。<BR>
</font></big>
<font color="#400080">奥位匪虚校，贪天竟速亡。魂神吁社稷，豺虎斗岩廊。<BR>
</font></big>
<font color="#400080">金狄移灞岸，铜盘向洛阳。君王无处所，年代几荒凉。<BR>
</font></big>
<font color="#400080">宫阙谁家域，蓁芜I我裳。井田唯有草，海水变为桑。<BR>
</font></big>
<font color="#400080">在昔高门内，于今岐路傍。馀基不可识，古墓列成行。<BR>
</font></big>
<font color="#400080">狐兔惊魍魉，鸱^吓狂。空城寒日晚，平野暮云黄。<BR>
</font></big>
<font color="#400080">烈烈焚青棘，萧萧吹白杨。千秋并万岁，空使咏歌伤。<br>
<P><big><font size="3" face="黑体" color="#000080"><strong><em>&nbsp;&nbsp; 卷37_37 </em></strong></font><font
face="黑体" color="#800080"> </font><font size="4" color="#800080" face="宋体">【益州城西张超亭观妓（一作卢照邻诗，一作王奘）】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">落日明歌席，行云逐舞人。江南飞暮雨，梁上下轻尘。<BR>
</font></big>
<font color="#400080">冶服看疑画，妆台望似春。高车勿遽返，长袖欲相亲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_38 </em></strong></font><font
face="黑体" color="#800080"> </font><font size="4" color="#800080" face="宋体">【咏妓（一作王奘）】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">妖姬饰靓妆，窈窕出兰房。日照当轩影，风吹满路香。<BR>
</font></big>
<font color="#400080">早时歌扇薄，今日舞衫长。不应令曲误，持此试周郎。
<P><big><font size="3" face="黑体" color="#000080"><strong><em>&nbsp;&nbsp; 卷37_39 </em></strong></font><font
face="黑体" color="#800080"> </font><font size="4" color="#800080" face="宋体">【辛司法宅观妓（一作王奘）】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">南国佳人至，北堂罗荐开。长裙随凤管，促柱送鸾杯。<BR>
</font></big>
<font color="#400080">云光身后荡，雪态掌中回。到愁金谷晚，不怪玉山颓。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_40 </em></strong></font><font
face="黑体" color="#800080"> </font><font size="4" color="#800080" face="宋体">【咏巫山】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">电影江前落，雷声峡外长。霁云无处所，台馆晓苍苍。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_41 </em></strong></font><font
face="黑体" color="#800080"> </font><font size="4" color="#800080" face="宋体">【咏怀】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">故乡行云是，虚室坐间同。日落西山暮，方知天下空。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷37_42 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0066.htm" target="_blank"></font><font size="3" color="#0080FF"><font face="黑体">王绩</font></a></big> 
<br>
</font><br>
<font color="#400080">琴曲唯留古，书多半是经。（见《周氏涉笔》）<br><BR>
<font color="#400080">横裁桑节杖，直剪竹皮巾。鹤警琴亭夜，莺啼酒瓮春。<BR>
</font></big>
<font color="#400080">颜回唯乐道，原宪岂伤贫。（被召谢病，见《西清诗话》）<br><BR>
<font color="#400080">寄身千载下，聊游万物初。欲令无作有，翻觉实成虚。<BR>
</font></big>
<font color="#400080">（《独坐》）<br> <BR>
<font color="#400080">双关防易断，只眼畏难全。鱼鳞张九拒，鹤翅拥三边。<BR>
</font></big>
<font color="#400080">（《围棋长篇》。见《韵语阳秋》）<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
