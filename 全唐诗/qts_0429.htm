<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百二十九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百二十九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷429_1 </em></strong></font><font
face="黑体" color="#800080"> </font><font size="4" color="#800080" face="宋体">【自题写真（时为翰林学士）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">我貌不自识，李放写我真。静观神与骨，合是山中人。<BR>
</font></big>
<font color="#400080">蒲柳质易朽，麋鹿心难驯。何事赤墀上，五年为侍臣。<BR>
</font></big>
<font color="#400080">况多刚狷性，难与世同尘。不惟非贵相，但恐生祸因。<BR>
</font></big>
<font color="#400080">宜当早罢去，收取云泉身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_2 </em></strong></font><font
face="黑体" color="#800080"> </font><font size="4" color="#800080" face="宋体">【遣怀（自此后诗在渭村作）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">寓心身体中，寓性方寸内。此身是外物，何足苦忧爱。<BR>
</font></big>
<font color="#400080">况有假饰者，华簪及高盖。此又疏于身，复在外物外。<BR>
</font></big>
<font color="#400080">操之多惴栗，失之又悲悔。乃知名与器，得丧俱为害。<BR>
</font></big>
<font color="#400080">颓然环堵客，萝蕙为巾带。自得此道来，身穷心甚泰。
<P><big><font size="3" face="黑体" color="#000080"><strong><em>&nbsp;&nbsp; 卷429_3 </em></strong></font><font
face="黑体" color="#800080"> </font><font size="4" color="#800080" face="宋体">【渭上偶钓】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">渭水如镜色，中有鲤与鲂。偶持一竿竹，悬钓在其傍。<BR>
</font></big>
<font color="#400080">微风吹钓丝，袅袅十尺长。谁知对鱼坐，心在无何乡。<BR>
</font></big>
<font color="#400080">昔有白头人，亦钓此渭阳。钓人不钓鱼，七十得文王。<BR>
</font></big>
<font color="#400080">况我垂钓意，人鱼又兼忘。无机两不得，但弄秋水光。<BR>
</font></big>
<font color="#400080">兴尽钓亦罢，归来饮我觞。
<P><big><font size="3" face="黑体" color="#000080"><strong><em>&nbsp;&nbsp; 卷429_4 </em></strong></font><font
face="黑体" color="#800080"> </font><font size="4" color="#800080" face="宋体">【隐几】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">身适忘四支，心适忘是非。既适又忘适，不知吾是谁。<BR>
</font></big>
<font color="#400080">百体如槁木，兀然无所知。方寸如死灰，寂然无所思。<BR>
</font></big>
<font color="#400080">今日复明日，身心忽两遗。行年三十九，岁暮日斜时。<BR>
</font></big>
<font color="#400080">四十心不动，吾今其庶几。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_5 </em></strong></font><font
face="黑体" color="#800080"> </font><font size="4" color="#800080" face="宋体">【春眠】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">新浴肢体畅，独寝神魂安。况因夜深坐，遂成日高眠。<BR>
</font></big>
<font color="#400080">春被薄亦暖，朝窗深更闲。却忘人间事，似得枕上仙。<BR>
</font></big>
<font color="#400080">至适无梦想，大和难名言。全胜彭泽醉，欲敌曹溪禅。<BR>
</font></big>
<font color="#400080">何物呼我觉，伯劳声关关。起来妻子笑，生计春茫然。
<P><big><font size="3" face="黑体" color="#000080"><strong><em>&nbsp;&nbsp; 卷429_6 </em></strong></font><font
face="黑体" color="#800080"> </font><font size="4" color="#800080" face="宋体">【闲居】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">空腹一盏粥，饥食有馀味。南檐半床日，暖卧因成睡。<BR>
</font></big>
<font color="#400080">绵袍拥两膝，竹几支双臂。从旦直至昏，身心一无事。<BR>
</font></big>
<font color="#400080">心足即为富，身闲乃当贵。富贵在此中，何必居高位。<BR>
</font></big>
<font color="#400080">君看裴相国，金紫光照地。心苦头尽白，才年四十四。<BR>
</font></big>
<font color="#400080">乃知高盖车，乘者多忧畏。
<P><big><font size="3" face="黑体" color="#000080"><strong><em>&nbsp;&nbsp; 卷429_7 </em></strong></font><font
face="黑体" color="#800080"> </font><font size="4" color="#800080" face="宋体">【夏日】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">东窗晚无热，北户凉有风。尽日坐复卧，不离一室中。<BR>
</font></big>
<font color="#400080">中心本无系，亦与出门同。
<P><big><font size="3" face="黑体" color="#000080"><strong><em>&nbsp;&nbsp; 卷429_8 </em></strong></font><font
face="黑体" color="#800080"> </font><font size="4" color="#800080" face="宋体">【适意二首】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">十年为旅客，常有饥寒愁。三年作谏官，复多尸素羞。<BR>
</font></big>
<font color="#400080">有酒不暇饮，有山不得游。岂无平生志，拘牵不自由。<BR>
</font></big>
<font color="#400080">一朝归渭上，泛如不系舟。置心世事外，无喜亦无忧。<BR>
</font></big>
<font color="#400080">终日一蔬食，终年一布裘。寒来弥懒放，数日一梳头。<BR>
</font></big>
<font color="#400080">朝睡足始起，夜酌醉即休。人心不过适，适外复何求。<BR><BR>
<font color="#400080">早岁从旅游，颇谙时俗意。中年忝班列，备见朝廷事。<BR>
</font></big>
<font color="#400080">作客诚已难，为臣尤不易。况余方且介，举动多忤累。<BR>
</font></big>
<font color="#400080">直道速我尤，诡遇非吾志。胸中十年内，消尽浩然气。<BR>
</font></big>
<font color="#400080">自从返田亩，顿觉无忧愧。蟠木用难施，浮云心易遂。<BR>
</font></big>
<font color="#400080">悠悠身与世，从此两相弃。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_9 </em></strong></font><font
face="黑体" color="#800080"> </font><font size="4" color="#800080" face="宋体">【首夏病间】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">我生来几时，万有四千日。自省于其间，非忧即有疾。<BR>
</font></big>
<font color="#400080">老去虑渐息，年来病初愈。忽喜身与心，泰然两无苦。<BR>
</font></big>
<font color="#400080">况兹孟夏月，清和好时节。微风吹袷衣，不寒复不热。<BR>
</font></big>
<font color="#400080">移榻树阴下，竟日何所为。或饮一瓯茗，或吟两句诗。<BR>
</font></big>
<font color="#400080">内无忧患迫，外无职役羁。此日不自适，何时是适时。<br>
<P><big><font size="3" face="黑体" color="#000080"><strong><em>&nbsp;&nbsp; 卷429_10 </em></strong></font><font
face="黑体" color="#800080"> </font><font size="4" color="#800080" face="宋体">【晚春酤酒】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">百花落如雪，两鬓垂作丝。春去有来日，我老无少时。<BR>
</font></big>
<font color="#400080">人生待富贵，为乐常苦迟。不如贫贱日，随分开愁眉。<BR>
</font></big>
<font color="#400080">卖我所乘马，典我旧朝衣。尽将酤酒饮，酩酊步行归。<BR>
</font></big>
<font color="#400080">名姓日隐晦，形骸日变衰。醉卧黄公肆，人知我是谁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_11 </em></strong></font><font
face="黑体" color="#800080"> </font><font size="4" color="#800080" face="宋体">【兰若寓居】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">名宦老慵求，退身安草野。家园病懒归，寄居在兰若。<BR>
</font></big>
<font color="#400080">薜衣换簪组，藜杖代车马。行止辄自由，甚觉身潇洒。<BR>
</font></big>
<font color="#400080">晨游南坞上，夜息东庵下。人间千万事，无有关心者。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_12 </em></strong></font><font
face="黑体" color="#800080"> </font><font size="4" color="#800080" face="宋体">【L生访宿】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">西斋寂已暮，叩门声怠Ｖ是君宿来，自拂尘埃席。<BR>
</font></big>
<font color="#400080">村家何所有，茶果迎来客。贫静似僧居，竹林依四壁。<BR>
</font></big>
<font color="#400080">厨灯斜影出，檐雨馀声滴。不是爱闲人，肯来同此夕。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_13 </em></strong></font><font
face="黑体" color="#800080"> </font><font size="4" color="#800080" face="宋体">【闻庾七左降，因咏所怀】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">我病卧渭北，君老谪巴东。相悲一长叹，薄命与君同。<BR>
</font></big>
<font color="#400080">既叹还自哂，哂叹两未终。后心诮前意，所见何迷蒙。<BR>
</font></big>
<font color="#400080">人生大块间，如鸿毛在风。或飘青云上，或落泥涂中。<BR>
</font></big>
<font color="#400080">衮服相天下，倘来非我通。布衣委草莽，偶去非吾穷。<BR>
</font></big>
<font color="#400080">外物不可必，中怀须自空。无令怏怏气，留滞在心胸。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_14 </em></strong></font><font
face="黑体" color="#800080"> </font><font size="4" color="#800080" face="宋体">【答卜者】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">病眼昏似夜，衰鬓飒如秋。除却须衣食，平生百事休。<BR>
</font></big>
<font color="#400080">知君善易者，问我决疑不。不卜非他故，人间无所求。
<P><big><font size="3" face="黑体" color="#000080"><strong><em>&nbsp;&nbsp; 卷429_15 </em></strong></font><font
face="黑体" color="#800080"> </font><font size="4" color="#800080" face="宋体">【归田三首】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">人生何所欲，所欲唯两端。中人爱富贵，高士慕神仙。<BR>
</font></big>
<font color="#400080">神仙须有籍，富贵亦在天。莫恋长安道，莫寻方丈山。<BR>
</font></big>
<font color="#400080">西京尘浩浩，东海浪漫漫。金门不可入，琪树何由攀。<BR>
</font></big>
<font color="#400080">不如归山下，如法种春田。<BR>
<font color="#400080">种田意已决，决意复何如。卖马买犊使，徒步归田庐。<BR>
</font></big>
<font color="#400080">迎春治耒耜，候雨辟。策杖田头立，躬亲课仆夫。<BR>
</font></big>
<font color="#400080">吾闻老农言，为稼慎在初。所施不卤莽，其报必有馀。<BR>
</font></big>
<font color="#400080">上求奉王税，下望备家储。安得放慵惰，拱手而曳裾。<BR>
</font></big>
<font color="#400080">学农未为鄙，亲友勿笑余。更待明年后，自拟执犁锄。<br>
<font color="#400080">三十为近臣，腰间鸣佩玉。四十为野夫，田中学锄谷。<BR>
</font></big>
<font color="#400080">何言十年内，变化如此速。此理固是常，穷通相倚伏。<BR>
</font></big>
<font color="#400080">为鱼有深水，为鸟有高木。何必守一方，窘然自牵束。<BR>
</font></big>
<font color="#400080">化吾足为马，吾因以行陆。化吾手为弹，吾因以求肉。<BR>
</font></big>
<font color="#400080">形骸为异物，委顺心犹足。幸得且归农，安知不为福。<BR>
</font></big>
<font color="#400080">况吾行欲老，瞥若风前烛。孰能俄顷间，将心系荣辱。
<P><big><font size="3" face="黑体" color="#000080"><strong><em>&nbsp;&nbsp; 卷429_16 </em></strong></font><font
face="黑体" color="#800080"> </font><font size="4" color="#800080" face="宋体">【秋游原上】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">七月行已半，早凉天气清。清晨起巾栉，徐步出柴荆。<BR>
</font></big>
<font color="#400080">露杖筇竹冷，风襟越蕉轻。闲携弟侄辈，同上秋原行。<BR>
</font></big>
<font color="#400080">新枣未全赤，晚瓜有馀馨。依依田家叟，设此相逢迎。<BR>
</font></big>
<font color="#400080">自我到此村，往来白发生。村中相识久，老幼皆有情。<BR>
</font></big>
<font color="#400080">留连向暮归，树树风蝉声。是时新雨足，禾黍夹道青。<BR>
</font></big>
<font color="#400080">见此令人饱，何必待西成。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_17 </em></strong></font><font
face="黑体" color="#800080"> </font><font size="4" color="#800080" face="宋体">【九日登西原宴望（同诸兄弟作）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">病爱枕席凉，日高眠未辍。弟兄呼我起，今日重阳节。<BR>
</font></big>
<font color="#400080">起登西原望，怀抱同一豁。移座就菊丛，糕酒前罗列。<BR>
</font></big>
<font color="#400080">虽无丝与管，歌笑随情发。白日未及倾，颜酡耳已热。<BR>
</font></big>
<font color="#400080">酒酣四向望，六合何空阔。天地自久长，斯人几时活。<BR>
</font></big>
<font color="#400080">请看原下村，村人死不歇。一村四十家，哭葬无虚月。<BR>
</font></big>
<font color="#400080">指此各相勉，良辰且欢悦。
<P><big><font size="3" face="黑体" color="#000080"><strong><em>&nbsp;&nbsp; 卷429_18 </em></strong></font><font
face="黑体" color="#800080"> </font><font size="4" color="#800080" face="宋体">【寄同病者】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">三十生二毛，早衰为沉疴。四十官七品，拙宦非由他。<BR>
</font></big>
<font color="#400080">年颜日枯槁，时命日蹉跎。岂独我如此，圣贤无奈何。<BR>
</font></big>
<font color="#400080">回观亲旧中，举目尤可嗟。或有终老者，沉贱如泥沙。<BR>
</font></big>
<font color="#400080">或有始壮者，飘忽如风花。穷饿与夭促，不如我者多。<BR>
</font></big>
<font color="#400080">以此反自慰，常得心平和。寄言同病者，回叹且为歌。
<P><big><font size="3" face="黑体" color="#000080"><strong><em>&nbsp;&nbsp; 卷429_19 </em></strong></font><font
face="黑体" color="#800080"> </font><font size="4" color="#800080" face="宋体">【游蓝田山卜居】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">脱置腰下组，摆落心中尘。行歌望山去，意似归乡人。<BR>
</font></big>
<font color="#400080">朝蹋玉峰下，暮寻蓝水滨。拟求幽僻地，安置疏慵身。<BR>
</font></big>
<font color="#400080">本性便山寺，应须旁悟真。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_20 </em></strong></font><font
face="黑体" color="#800080"> </font><font size="4" color="#800080" face="宋体">【村雪夜坐】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">南窗背灯坐，风霰暗纷纷。寂寞深村夜，残雁雪中闻。<br>
<P><big><font size="3" face="黑体" color="#000080"><strong><em>&nbsp;&nbsp; 卷429_21 </em></strong></font><font
face="黑体" color="#800080"> </font><font size="4" color="#800080" face="宋体">【东园玩菊】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">少年昨已去，芳岁今又阑。如何寂寞意，复此荒凉园。<BR>
</font></big>
<font color="#400080">园中独立久，日澹风露寒。秋蔬尽芜没，好树亦凋残。<BR>
</font></big>
<font color="#400080">唯有数丛菊，新开篱落间。携觞聊就酌，为尔一留连。<BR>
</font></big>
<font color="#400080">忆我少小日，易为兴所牵。见酒无时节，未饮已欣然。<BR>
</font></big>
<font color="#400080">近从年长来，渐觉取乐难。常恐更衰老，强饮亦无欢。<BR>
</font></big>
<font color="#400080">顾谓尔菊花，后时何独鲜。诚知不为我，借尔暂开颜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_22 </em></strong></font><font
face="黑体" color="#800080"> </font><font size="4" color="#800080" face="宋体">【观稼】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">世役不我牵，身心常自若。晚出看田亩，闲行旁村落。<BR>
</font></big>
<font color="#400080">累累绕场稼，啧啧群飞雀。年丰岂独人，禽鸟声亦乐。<BR>
</font></big>
<font color="#400080">田翁逢我喜，默起具尊杓。敛手笑相延，社酒有残酌。<BR>
</font></big>
<font color="#400080">愧兹勤且敬，藜杖为淹泊。言动任天真，未觉农人恶。<BR>
</font></big>
<font color="#400080">停杯问生事，夫种妻儿获。筋力苦疲劳，衣食常单薄。<BR>
</font></big>
<font color="#400080">自惭禄仕者，曾不营农作。饥食无所劳，何殊卫人鹤。
<P><big><font size="3" face="黑体" color="#000080"><strong><em>&nbsp;&nbsp; 卷429_23 </em></strong></font><font
face="黑体" color="#800080"> </font><font size="4" color="#800080" face="宋体">【闻哭者】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">昨日南邻哭，哭声一何苦。云是妻哭夫，夫年二十五。<BR>
</font></big>
<font color="#400080">今朝北里哭，哭声又何切。云是母哭儿，儿年十七八。<BR>
</font></big>
<font color="#400080">四邻尚如此，天下多夭折。乃知浮世人，少得垂白发。<BR>
</font></big>
<font color="#400080">余今过四十，念彼聊自悦。从此明镜中，不嫌头似雪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_24 </em></strong></font><font
face="黑体" color="#800080"> </font><font size="4" color="#800080" face="宋体">【新构亭台，示诸弟侄】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">平台高数尺，台上结茅茨。东西疏二牖，南北开两扉。<BR>
</font></big>
<font color="#400080">芦帘前后卷，竹簟当中施。清泠白石枕，疏凉黄葛衣。<BR>
</font></big>
<font color="#400080">开襟向风坐，夏日如秋时。啸傲颇有趣，窥临不知疲。<BR>
</font></big>
<font color="#400080">东窗对华山，三峰碧参差。南檐当渭水，卧见云帆飞。<BR>
</font></big>
<font color="#400080">仰摘枝上果，俯折畦中葵。足以充饥渴，何必慕甘肥。<BR>
</font></big>
<font color="#400080">况有好群从，旦夕相追随。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_25 </em></strong></font><font
face="黑体" color="#800080"> </font><font size="4" color="#800080" face="宋体">【自吟拙什，因有所怀】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">懒病每多暇，暇来何所为。未能抛笔砚，时作一篇诗。<BR>
</font></big>
<font color="#400080">诗成淡无味，多被众人嗤。上怪落声韵，下嫌拙言词。<BR>
</font></big>
<font color="#400080">时时自吟咏，吟罢有所思。苏州及彭泽，与我不同时。<BR>
</font></big>
<font color="#400080">此外复谁爱，唯有元微之。谪向江陵府，三年作判司。<BR>
</font></big>
<font color="#400080">相去二千里，诗成远不知。
<P><big><font size="3" face="黑体" color="#000080"><strong><em>&nbsp;&nbsp; 卷429_26 </em></strong></font><font
face="黑体" color="#800080"> </font><font size="4" color="#800080" face="宋体">【东坡秋意，寄元八】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">寥落野陂畔，独行思有馀。秋荷病叶上，白露大如珠。<BR>
</font></big>
<font color="#400080">忽忆同赏地，曲江东北隅。秋池少游客，唯我与君俱。<BR>
</font></big>
<font color="#400080">啼蛩隐红蓼，瘦马蹋青芜。当时与今日，俱是暮秋初。<BR>
</font></big>
<font color="#400080">节物苦相似，时景亦无馀。唯有人分散，经年不得书。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_27 </em></strong></font><font
face="黑体" color="#800080"> </font><font size="4" color="#800080" face="宋体">【闲居】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">深闭竹间扉，静扫松下地。独啸晚风前，何人知此意。<BR>
</font></big>
<font color="#400080">看山尽日坐，枕帙移时睡。谁能从我游，使君心无事。<br>
<P><big><font size="3" face="黑体" color="#000080"><strong><em>&nbsp;&nbsp; 卷429_28 </em></strong></font><font
face="黑体" color="#800080"> </font><font size="4" color="#800080" face="宋体">【咏拙】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">所禀有巧拙，不可改者性。所赋有厚薄，不可移者命。<BR>
</font></big>
<font color="#400080">我性愚且蠢，我命薄且屯。问我何以知，所知良有因。<BR>
</font></big>
<font color="#400080">亦曾举两足，学人蹋红尘。从兹知性拙，不解转如轮。<BR>
</font></big>
<font color="#400080">亦曾奋六翮，高飞到青云。从兹知命薄，摧落不逡巡。<BR>
</font></big>
<font color="#400080">慕贵而厌贱，乐富而恶贫。同此天地间，我岂异于人。<BR>
</font></big>
<font color="#400080">性命苟如此，反则成苦辛。以此自安分，虽穷每欣欣。<BR>
</font></big>
<font color="#400080">葺茅为我庐，编蓬为我门。缝布作袍被，种谷充盘飧。<BR>
</font></big>
<font color="#400080">静读古人书，闲钓清渭滨。优哉复游哉，聊以终吾身。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_29 </em></strong></font><font
face="黑体" color="#800080"> </font><font size="4" color="#800080" face="宋体">【咏慵】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">有官慵不选，有田慵不农。屋穿慵不葺，衣裂慵不缝。<BR>
</font></big>
<font color="#400080">有酒慵不酌，无异尊常空。有琴慵不弹，亦与无弦同。<BR>
</font></big>
<font color="#400080">家人告饭尽，欲炊慵不舂。亲朋寄书至，欲读慵开封。<BR>
</font></big>
<font color="#400080">尝闻嵇叔夜，一生在慵中。弹琴复锻铁，比我未为慵。
<P><big><font size="3" face="黑体" color="#000080"><strong><em>&nbsp;&nbsp; 卷429_30 </em></strong></font><font
face="黑体" color="#800080"> </font><font size="4" color="#800080" face="宋体">【冬夜】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">家贫亲爱散，身病交游罢。眼前无一人，独掩村斋卧。<BR>
</font></big>
<font color="#400080">冷落灯火暗，离披帘幕破。策策窗户前，又闻新雪下。<BR>
</font></big>
<font color="#400080">长年渐省睡，夜半起端坐。不学坐忘心，寂莫安可过。<BR>
</font></big>
<font color="#400080">兀然身寄世，浩然心委化。如此来四年，一千三百夜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_31 </em></strong></font><font
face="黑体" color="#800080"> </font><font size="4" color="#800080" face="宋体">【村中留李三固言宿】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">平生早游宦，不道无亲故。如我与君心，相知应有数。<BR>
</font></big>
<font color="#400080">春明门前别，金氏陂中遇。村酒两三杯，相留寒日暮。<BR>
</font></big>
<font color="#400080">勿嫌村酒薄，聊酌论心素。请君少踟蹰，系马门前树。<BR>
</font></big>
<font color="#400080">明年身若健，便拟江湖去。他日纵相思，知君无觅处。<BR>
</font></big>
<font color="#400080">后会既茫茫，今宵君且住。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_32 </em></strong></font><font
face="黑体" color="#800080"> </font><font size="4" color="#800080" face="宋体">【友人夜访】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">檐间清风簟，松下明月杯。幽意正如此，况乃故人来。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_33 </em></strong></font><font
face="黑体" color="#800080"> </font><font size="4" color="#800080" face="宋体">【游悟真寺诗（一百三十韵）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">元和九年秋，八月月上弦。我游悟真寺，寺在王顺山。<BR>
</font></big>
<font color="#400080">去山四五里，先闻水潺。自兹舍车马，始涉蓝溪湾。<BR>
</font></big>
<font color="#400080">手拄青竹杖，足蹋白石滩。渐怪耳目旷，不闻人世喧。<BR>
</font></big>
<font color="#400080">山下望山上，初疑不可攀。谁知中有路，盘折通岩巅。<BR>
</font></big>
<font color="#400080">一息幡竿下，再休石龛边。龛间长丈馀，门户无扃关。<BR>
</font></big>
<font color="#400080">仰窥不见人，石发垂若鬟。惊出白蝙蝠，双飞如雪翻。<BR>
</font></big>
<font color="#400080">回首寺门望，青崖夹朱轩。如擘山腹开，置寺于其间。<BR>
</font></big>
<font color="#400080">入门无平地，地窄虚空宽。房廊与台殿，高下随峰峦。<BR>
</font></big>
<font color="#400080">岩无撮土，树木多瘦坚。根株抱石长，屈曲虫蛇蟠。<BR>
</font></big>
<font color="#400080">松桂乱无行，四时郁芊芊。枝梢袅青翠，韵若风中弦。<BR>
</font></big>
<font color="#400080">日月光不透，绿阴相交延。幽鸟时一声，闻之似寒蝉。<BR>
</font></big>
<font color="#400080">首憩宾位亭，就坐未及安。须臾开北户，万里明豁然。<BR>
</font></big>
<font color="#400080">拂檐虹霏微，绕栋云回旋。赤日间白雨，阴晴同一川。<BR>
</font></big>
<font color="#400080">野绿簇草树，眼界吞秦原。渭水细不见，汉陵小于拳。<BR>
</font></big>
<font color="#400080">却顾来时路，萦纡映朱栏。历历上山人，一一遥可观。<BR>
</font></big>
<font color="#400080">前对多宝塔，风铎鸣四端。栾栌与户牖，恰恰金碧繁。<BR>
</font></big>
<font color="#400080">云昔迦叶佛，此地坐涅。至今铁钵在，当底手迹穿。<BR>
</font></big>
<font color="#400080">西开玉像殿，白佛森比肩。斗薮尘埃衣，礼拜冰雪颜。<BR>
</font></big>
<font color="#400080">叠霜为袈裟，贯雹为华N。逼观疑鬼功，其迹非雕镌。<BR>
</font></big>
<font color="#400080">次登观音堂，未到闻钐础Ｉ辖淄阉履，敛足升净筵。<BR>
</font></big>
<font color="#400080">六楹排玉镜，四座敷金钿。黑夜自光明，不待灯烛燃。<BR>
</font></big>
<font color="#400080">众宝互低昂，碧珊瑚幡。风来似天乐，相触声珊珊。<BR>
</font></big>
<font color="#400080">白珠垂露凝，赤珠滴血殷。点缀佛髻上，合为七宝冠。<BR>
</font></big>
<font color="#400080">双瓶白琉璃，色若秋水寒。隔瓶见舍利，圆转如金丹。<BR>
</font></big>
<font color="#400080">玉笛何代物，天人施o园。吹如秋鹤声，可以降灵仙。<BR>
</font></big>
<font color="#400080">是时秋方中，三五月正圆。宝堂豁三门，金魄当其前。<BR>
</font></big>
<font color="#400080">月与宝相射，晶光争鲜妍。照人心骨冷，竟夕不欲眠。<BR>
</font></big>
<font color="#400080">晓寻南塔路，乱竹低婵娟。林幽不逢人，寒蝶飞QQ。<BR>
</font></big>
<font color="#400080">山果不识名，离离夹道蕃。足以疗饥乏，摘尝味甘酸。<BR>
</font></big>
<font color="#400080">道南蓝谷神，紫伞白纸钱。若岁有水旱，诏使修O蘩。<BR>
</font></big>
<font color="#400080">以地清净故，献奠无荤膻。危石叠四五，pI嵬欹且\。<BR>
</font></big>
<font color="#400080">造物者何意，堆在岩东偏。冷滑无人迹，苔点如花笺。<BR>
</font></big>
<font color="#400080">我来登上头，下临不测渊。目眩手足掉，不敢低头看。<BR>
</font></big>
<font color="#400080">风从石下生，薄人而上抟。衣服似羽翮，开张欲飞N。<BR>
</font></big>
<font color="#400080">gf々三面峰，峰尖刀剑攒。往往白云过，决开露青天。<BR>
</font></big>
<font color="#400080">西北日落时，夕晖红团团。千里翠屏外，走下丹砂丸。<BR>
</font></big>
<font color="#400080">东南月上时，夜气青漫漫。百丈碧潭底，写出黄金盘。<BR>
</font></big>
<font color="#400080">蓝水色似蓝，日夜长潺潺。周回绕山转，下视如青环。<BR>
</font></big>
<font color="#400080">或铺为慢流，或激为奔湍。泓澄最深处，浮出蛟龙涎。<BR>
</font></big>
<font color="#400080">侧身入其中，悬磴尤险艰。扪萝蹋湍荆下逐饮涧猿。<BR>
</font></big>
<font color="#400080">雪迸起白鹭，锦跳惊红@。歇定方盥漱，濯去支体烦。<BR>
</font></big>
<font color="#400080">浅深皆洞彻，可照脑与肝。但爱清见底，欲寻不知源。<BR>
</font></big>
<font color="#400080">东崖饶怪石，积L苍琅\。温润发于外，其间韫_[。<BR>
</font></big>
<font color="#400080">卞和死已久，良玉多弃捐。或时泄光彩，夜与星月连。<BR>
</font></big>
<font color="#400080">中顶最高峰，拄天青玉竿。q0p0上不得，岂我能攀援。<BR>
</font></big>
<font color="#400080">上有白莲池，素葩覆清澜。闻名不可到，处所非人寰。<BR>
</font></big>
<font color="#400080">又有一片石，大如方尺砖。插在半壁上，其下万仞悬。<BR>
</font></big>
<font color="#400080">云有过去师，坐得无生禅。号为定心石，长老世相传。<BR>
</font></big>
<font color="#400080">却上谒仙祠，蔓草生绵绵。昔闻王氏子，羽化升上玄。<BR>
</font></big>
<font color="#400080">其西晒药台，犹对芝X田。时复明月夜，上闻黄鹤言。<BR>
</font></big>
<font color="#400080">回寻画龙堂，二叟鬓发斑。想见听法时，欢喜礼印坛。<BR>
</font></big>
<font color="#400080">复归泉窟下，化作龙蜿蜒。阶前石孔在，欲雨生白烟。<BR>
</font></big>
<font color="#400080">往有写经僧，身静心精专。感彼云外鸽，群飞千翩翩。<BR>
</font></big>
<font color="#400080">来添砚中水，去吸岩底泉。一日三往复，时节长不愆。<BR>
</font></big>
<font color="#400080">经成号圣僧，弟子名杨难。诵此莲花偈，数满百亿千。<BR>
</font></big>
<font color="#400080">身坏口不坏，舌根如红莲。颅骨今不见，石函尚存焉。<BR>
</font></big>
<font color="#400080">粉壁有吴画，笔彩依旧鲜。素屏有褚书，墨色如新干。<BR>
</font></big>
<font color="#400080">灵境与异迹，周览无不殚。一游五昼夜，欲返仍盘桓。<BR>
</font></big>
<font color="#400080">我本山中人，误为时网牵。牵率使读书，推挽令效官。<BR>
</font></big>
<font color="#400080">既登文字科，又忝谏诤员。拙直不合时，无益同素餐。<BR>
</font></big>
<font color="#400080">以此自惭惕，戚戚常寡欢。无成心力尽，未老形骸残。<BR>
</font></big>
<font color="#400080">今来脱簪组，始觉离忧患。及为山水游，弥得纵疏顽。<BR>
</font></big>
<font color="#400080">野麋断羁绊，行走无拘挛。池鱼放入海，一往何时还。<BR>
</font></big>
<font color="#400080">身著居士衣，手把南华篇。终来此山住，永谢区中缘。<BR>
</font></big>
<font color="#400080">我今四十馀，从此终身闲。若以七十期，犹得三十年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_34 </em></strong></font><font
face="黑体" color="#800080"> </font><font size="4" color="#800080" face="宋体">【酬张十八访宿见赠（自此后诗为赞善大夫时所作）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">昔我为近臣，君常稀到门。今我官职冷，君君来往频。<BR>
</font></big>
<font color="#400080">我受狷介性，立为顽拙身。平生虽寡合，合即无缁磷。<BR>
</font></big>
<font color="#400080">况君秉高义，富贵视如云。五侯三相家，眼冷不见君。<BR>
</font></big>
<font color="#400080">问其所与游，独言韩舍人。其次即及我，我愧非其伦。<BR>
</font></big>
<font color="#400080">胡为谬相爱，岁晚逾勤勤。落然颓檐下，一话夜达晨。<BR>
</font></big>
<font color="#400080">床单食味薄，亦不嫌我贫。日高上马去，相顾犹逡巡。<BR>
</font></big>
<font color="#400080">长安久无雨，日赤风昏昏。怜君将病眼，为我犯埃尘。<BR>
</font></big>
<font color="#400080">远从延康里，来访曲江滨。所重君子道，不独愧相亲。
<P><big><font size="3" face="黑体" color="#000080"><strong><em>&nbsp;&nbsp; 卷429_35 </em></strong></font><font
face="黑体" color="#800080"> </font><font size="4" color="#800080" face="宋体">【朝归书寄元八】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">进入阁前拜，退就廊下餐。归来昭国里，人卧马歇鞍。<BR>
</font></big>
<font color="#400080">却睡至日午，起坐心浩然。况当好时节，雨后清和天。<BR>
</font></big>
<font color="#400080">柿树绿阴合，王家庭院宽。瓶中县酒，墙上终南山。<BR>
</font></big>
<font color="#400080">独眠仍独坐，开襟当风前。禅师与诗客，次第来相看。<BR>
</font></big>
<font color="#400080">要语连夜语，须眠终日眠。除非奉朝谒，此外无别牵。<BR>
</font></big>
<font color="#400080">年长身且健，官贫心甚安。幸无急病痛，不至苦饥寒。<BR>
</font></big>
<font color="#400080">自此聊以适，外缘不能干。唯应静者信，难为动者言。<BR>
</font></big>
<font color="#400080">台中元侍御，早晚作郎官。未作郎官际，无人相伴闲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_36 </em></strong></font><font
face="黑体" color="#800080"> </font><font size="4" color="#800080" face="宋体">【酬吴七见寄】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">曲江有病客，寻常多掩关。又闻马死来，不出身更闲。<BR>
</font></big>
<font color="#400080">闻有送书者，自起出门看。素缄署丹字，中有琼瑶篇。<BR>
</font></big>
<font color="#400080">口吟耳自听，当暑忽然。似漱寒玉冰，如闻商风弦。<BR>
</font></big>
<font color="#400080">首章叹时节，末句思笑言。懒慢不相访，隔街如隔山。<BR>
</font></big>
<font color="#400080">尝闻陶潜语，心远地自偏。君住安邑里，左右车徒喧。<BR>
</font></big>
<font color="#400080">竹药闭深院，琴尊开小轩。谁知市南地，转作壶中天。<BR>
</font></big>
<font color="#400080">君本上清人，名在石堂间。不知有何过，谪作人间仙。<BR>
</font></big>
<font color="#400080">常恐岁月满，飘然归紫烟。莫忘蜉蝣内，进士有同年。<br>
<P><big><font size="3" face="黑体" color="#000080"><strong><em>&nbsp;&nbsp; 卷429_37 </em></strong></font><font
face="黑体" color="#800080"> </font><font size="4" color="#800080" face="宋体">【昭国闲居】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">贫闲日高起，门巷昼寂寂。时暑放朝参，天阴少人客。<BR>
</font></big>
<font color="#400080">槐花满田地，仅绝人行迹。独在一床眠，清凉风雨夕。<BR>
</font></big>
<font color="#400080">勿嫌坊曲远，近即多牵役。勿嫌禄俸薄，厚即多忧责。<BR>
</font></big>
<font color="#400080">平生尚恬旷，老大宜安适。何以养吾真，官闲居处僻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_38 </em></strong></font><font
face="黑体" color="#800080"> </font><font size="4" color="#800080" face="宋体">【喜陈兄至】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">黄鸟啼欲歇，青梅结半成。坐怜春物尽，起入东园行。<BR>
</font></big>
<font color="#400080">携觞懒独酌，忽闻叩门声。闲人犹喜至，何况是陈兄。<BR>
</font></big>
<font color="#400080">从容尽日语，稠叠长年情。勿轻一盏酒，可以话平生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_39 </em></strong></font><font
face="黑体" color="#800080"> </font><font size="4" color="#800080" face="宋体">【赠杓直】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">世路重禄位，栖栖者孔宣。人情爱年寿，夭死者颜渊。<BR>
</font></big>
<font color="#400080">二人如何人，不奈命与天。我今信多幸，抚己愧前贤。<BR>
</font></big>
<font color="#400080">已年四十四，又为五品官。况兹知足外，别有所安焉。<BR>
</font></big>
<font color="#400080">早年以身代，直赴逍遥篇。近岁将心地，回向南宗禅。<BR>
</font></big>
<font color="#400080">外顺世间法，内脱区中缘。进不厌朝市，退不恋人寰。<BR>
</font></big>
<font color="#400080">自吾得此心，投足无不安。体非导引适，意无江湖闲。<BR>
</font></big>
<font color="#400080">有兴或饮酒，无事多掩关。寂静夜深坐，安稳日高眠。<BR>
</font></big>
<font color="#400080">秋不苦长夜，春不惜流年。委形老小外，忘怀生死间。<BR>
</font></big>
<font color="#400080">昨日共君语，与余心膂然。此道不可道，因君聊强言。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_40 </em></strong></font><font
face="黑体" color="#800080"> </font><font size="4" color="#800080" face="宋体">【寄张十八】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">饥止一簟食，渴止一壶浆。出入止一马，寝兴止一床。<BR>
</font></big>
<font color="#400080">此外无长物，于我有若亡。胡然不知足，名利心遑遑。<BR>
</font></big>
<font color="#400080">念兹弥懒放，积习遂为常。经旬不出门，竟日不下堂。<BR>
</font></big>
<font color="#400080">同病者张生，贫僻住延康。慵中每相忆，此意未能忘。<BR>
</font></big>
<font color="#400080">迢迢青槐街，相去八九坊。秋来未相见，应有新诗章。<BR>
</font></big>
<font color="#400080">早晚来同宿，天气转清凉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_41 </em></strong></font><font
face="黑体" color="#800080"> </font><font size="4" color="#800080" face="宋体">【题玉泉寺】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">湛湛玉泉色，悠悠浮云身。闲心对定水，清净两无尘。<BR>
</font></big>
<font color="#400080">手把青筇杖，头戴白纶巾。兴尽下山去，知我是谁人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_42 </em></strong></font><font
face="黑体" color="#800080"> </font><font size="4" color="#800080" face="宋体">【朝回游城南】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">朝退马未困，秋初日犹长。回辔城南去，郊野正清凉。<BR>
</font></big>
<font color="#400080">水竹夹小径，萦回绕川冈。仰看晚山色，俯弄秋泉光。<BR>
</font></big>
<font color="#400080">青松系我马，白石为我床。常时簪组累，此日和身忘。<BR>
</font></big>
<font color="#400080">旦随g鹭末，暮游鸥鹤旁。机心一以尽，两处不乱行。<BR>
</font></big>
<font color="#400080">谁辨心与迹，非行亦非藏。
<P><big><font size="3" face="黑体" color="#000080"><strong><em>&nbsp;&nbsp; 卷429_43 </em></strong></font><font
face="黑体" color="#800080"> </font><font size="4" color="#800080" face="宋体">【舟行（江州路上作）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">帆影日渐高，闲眠犹未起。起问鼓と耍已行三十里。<BR>
</font></big>
<font color="#400080">船头有行灶，炊稻烹红鲤。饱食起婆娑，盥漱秋江水。<BR>
</font></big>
<font color="#400080">平生沧浪意，一旦来游此。何况不失家，舟中载妻子。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷429_44 </em></strong></font><font
face="黑体" color="#800080"> </font><font size="4" color="#800080" face="宋体">【湓浦早冬】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">浔阳孟冬月，草木未全衰。o抵长安陌，凉风八月时。<BR>
</font></big>
<font color="#400080">日西湓水曲，独行吟旧诗。蓼花始零落，蒲叶稍离披。<BR>
</font></big>
<font color="#400080">但作城中想，何异曲江池。
<P><big><font size="3" face="黑体" color="#000080"><strong><em>&nbsp;&nbsp; 卷429_45 </em></strong></font><font
face="黑体" color="#800080"> </font><font size="4" color="#800080" face="宋体">【江州雪】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">新雪满前山，初晴好天气。日西骑马出，忽有京都意。<BR>
</font></big>
<font color="#400080">城柳方缀花，檐冰才结穗。须臾风日暖，处处皆飘坠。<BR>
</font></big>
<font color="#400080">行吟赏未足，坐叹销何易。犹胜岭南看，不到地。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
