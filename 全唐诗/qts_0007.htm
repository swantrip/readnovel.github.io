<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷七</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷7_1 </em></strong></font><font
face="黑体" color="#800080"> </font><font size="4" color="#800080" face="宋体">【虚池驿题屏风】<a
href="authers/qzz_0021.htm" target="_blank"></font><font size="3" color="#0080FF"><font face="黑体">宜芬公主</font></a></big> 
<br>
</font><br>
<font color="#400080">出嫁辞乡国，由来此别难。圣恩愁远道，行路泣相看。<BR>
</font></big>
<font color="#400080">沙塞容颜尽，边隅粉黛残。妾心何所断，他日望长安。
<P><big><font size="3" face="黑体" color="#000080"><strong><em>&nbsp;&nbsp; 卷7_2 </em></strong></font><font
face="黑体" color="#800080"> </font><font size="4" color="#800080" face="宋体">【嘲陆畅】<a
href="authers/qzz_0022.htm" target="_blank"></font><font size="3" color="#0080FF"><font face="黑体">宋若华</font></a></big> 
<br>
</font><br>
<font color="#400080">十二层楼倚翠空，凤鸾相对立梧桐。<br>双成走报监门卫，莫使吴Q入汉宫。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷7_3 </em></strong></font><font
face="黑体" color="#800080"> </font><font size="4" color="#800080" face="宋体">【奉和御制麟德殿宴百僚应制】<a
href="authers/qzz_0023.htm" target="_blank"></font><font size="3" color="#0080FF"><font face="黑体">宋若昭</font></a></big> 
<br>
</font><br>
<font color="#400080">垂衣临八极，肃穆四门通。自是无为化，非关辅弼功。<BR>
</font></big>
<font color="#400080">修文招隐伏，尚武殄妖凶。德炳韶光炽，恩沾雨露浓。<BR>
</font></big>
<font color="#400080">衣冠陪御宴，礼乐盛朝宗。万寿称觞举，千年信一同。<br>
<P><big><font size="3" face="黑体" color="#000080"><strong><em>&nbsp;&nbsp; 卷7_4 </em></strong></font><font
face="黑体" color="#800080"> </font><font size="4" color="#800080" face="宋体">【奉和御制麟德殿宴百官】<a
href="authers/qzz_0024.htm" target="_blank"></font><font size="3" color="#0080FF"><font face="黑体">宋若宪</font></a></big> 
<br>
</font><br>
<font color="#400080">端拱承休命，时清荷圣皇。四聪闻受谏，五服远朝王。<BR>
</font></big>
<font color="#400080">景媚莺初啭，春残日更长。命筵多济济，盛乐复锵锵。<BR>
</font></big>
<font color="#400080">酆镐谁将敌，横汾未可方。愿齐山岳寿，祉福永无疆。<br>
<P><big><font size="3" face="黑体" color="#000080"><strong><em>&nbsp;&nbsp; 卷7_5 </em></strong></font><font
face="黑体" color="#800080"> </font><font size="4" color="#800080" face="宋体">【奉和麟德殿宴百僚应制】<a
href="authers/qzz_0025.htm" target="_blank"></font><font size="3" color="#0080FF"><font face="黑体">鲍君徽</font></a></big> 
<br>
</font><br>
<font color="#400080">睿泽先寰海，功成展武韶。戈a清外垒，文物盛中朝。<BR>
</font></big>
<font color="#400080">圣祚山河固，宸章日月昭。玉筵鸾鹄集，仙管凤凰调。<BR>
</font></big>
<font color="#400080">御柳新低绿，宫莺乍啭娇。愿将亿兆庆，千祀奉神尧。<br>
<P><big><font size="3" face="黑体" color="#000080"><strong><em>&nbsp;&nbsp; 卷7_6 </em></strong></font><font
face="黑体" color="#800080"> </font><font size="4" color="#800080" face="宋体">【关山月】<a
href="authers/qzz_0025.htm" target="_blank"></font><font size="3" color="#0080FF"><font face="黑体">鲍君徽</font></a></big> 
<br>
</font><br>
<font color="#400080">高高秋月明，北照辽阳城。塞迥光初满，风多晕更生。<BR>
</font></big>
<font color="#400080">征人望乡思，战马闻鼙惊。朔风悲边草，胡沙暗虏营。<BR>
</font></big>
<font color="#400080">霜凝匣中剑，风惫原上旌。早晚谒金阙，不闻刁斗声。<br>
<P><big><font size="3" face="黑体" color="#000080"><strong><em>&nbsp;&nbsp; 卷7_7 </em></strong></font><font
face="黑体" color="#800080"> </font><font size="4" color="#800080" face="宋体">【惜花吟】<a
href="authers/qzz_0025.htm" target="_blank"></font><font size="3" color="#0080FF"><font face="黑体">鲍君徽</font></a></big> 
<br>
</font><br>
<font color="#400080">枝上花，花下人，可怜颜色俱青春。昨日看花花灼灼，<BR>
</font></big>
<font color="#400080">今朝看花花欲落。不如尽此花下欢，莫待春风总吹却。<BR>
</font></big>
<font color="#400080">莺歌蝶舞韶光长，红炉煮茗松花香。妆成罢吟恣游后，<BR>
</font></big>
<font color="#400080">独把芳枝归洞房。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷7_8 </em></strong></font><font
face="黑体" color="#800080"> </font><font size="4" color="#800080" face="宋体">【东亭茶宴】<a
href="authers/qzz_0025.htm" target="_blank"></font><font size="3" color="#0080FF"><font face="黑体">鲍君徽</font></a></big> 
<br>
</font><br>
<font color="#400080">闲朝向晓出帘栊，茗宴东亭四望通。远眺城池山色里，<BR>
</font></big>
<font color="#400080">俯聆弦管水声中。幽篁引沼新抽翠，芳槿低檐欲吐红。<BR>
</font></big>
<font color="#400080">坐久此中无限兴，更怜团扇起清风。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷7_9 </em></strong></font><font
face="黑体" color="#800080"> </font><font size="4" color="#800080" face="宋体">【夜梦】<a
href="authers/qzz_0026.htm" target="_blank"></font><font size="3" color="#0080FF"><font face="黑体">萧妃</font></a></big> 
<br>
</font><br>
<font color="#400080">昨日梦君归，贱妾下鸣机。极知意气薄，不著去时衣。<BR>
</font></big>
<font color="#400080">故言如梦里，赖得雁书飞。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
