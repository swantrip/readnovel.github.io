<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百九十六</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百九十六</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷196_1 </em></strong></font><font
face="黑体" color="#800080"> </font><font size="4" color="#800080" face="宋体">【元次山居武昌之樊山，新春大雪，以诗问之】<a
href="authers/qzz_0433.htm" target="_blank"></font><font size="3" color="#0080FF"><font face="黑体">孟彦深</font></a></big> 
<br>
</font><br>
<font color="#400080">江山十日雪，雪深江雾浓。起来望樊山，但见群玉峰。<BR>
</font></big>
<font color="#400080">林莺却不语，野兽翻有踪。山中应大寒，短褐何以完。<BR>
</font></big>
<font color="#400080">皓气凝书帐，清著钓鱼竿。怀君欲进谒，G滑渡舟难。
<P><big><font size="3" face="黑体" color="#000080"><strong><em>&nbsp;&nbsp; 卷196_2 </em></strong></font><font
face="黑体" color="#800080"> </font><font size="4" color="#800080" face="宋体">【出塞曲（一作刘济诗）】<a
href="authers/qzz_0434.htm" target="_blank"></font><font size="3" color="#0080FF"><font face="黑体">刘湾</font></a></big> 
<br>
</font><br>
<font color="#400080">将军在重围，音信绝不通。羽书如流星，飞入甘泉宫。<BR>
</font></big>
<font color="#400080">倚是并州儿，少年心胆雄。一朝随召募，百战争王公。<BR>
</font></big>
<font color="#400080">去年桑干北，今年桑干东。死是征人死，功是将军功。<BR>
</font></big>
<font color="#400080">汗马牧秋月，疲卒卧霜风。仍闻左贤王，更将围云中。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷196_3 </em></strong></font><font
face="黑体" color="#800080"> </font><font size="4" color="#800080" face="宋体">【云南曲】<a
href="authers/qzz_0434.htm" target="_blank"></font><font size="3" color="#0080FF"><font face="黑体">刘湾</font></a></big> 
<br>
</font><br>
<font color="#400080">百蛮乱南方，群盗如猬起。骚然疲中原，征战从此始。<BR>
</font></big>
<font color="#400080">白门太和城，来往一万里。去者无全生，十人九人死。<BR>
</font></big>
<font color="#400080">岱马卧阳山，燕兵哭泸水。妻行求死夫，父行求死子。<BR>
</font></big>
<font color="#400080">苍天满愁云，白骨积空垒。哀哀云南行，十万同已矣。<br>
<P><big><font size="3" face="黑体" color="#000080"><strong><em>&nbsp;&nbsp; 卷196_4 </em></strong></font><font
face="黑体" color="#800080"> </font><font size="4" color="#800080" face="宋体">【李陵别苏武】<a
href="authers/qzz_0434.htm" target="_blank"></font><font size="3" color="#0080FF"><font face="黑体">刘湾</font></a></big> 
<br>
</font><br>
<font color="#400080">汉武爱边功，李陵提步卒。转战单于庭，身随汉军没。<BR>
</font></big>
<font color="#400080">李陵不爱死，心存归汉阙。誓欲还国恩，不为匈奴屈。<BR>
</font></big>
<font color="#400080">身辱家已无，长居虎狼窟。胡天无春风，虏地多积雪。<BR>
</font></big>
<font color="#400080">穷阴愁杀人，况与苏武别。发声天地哀，执手肺肠绝。<BR>
</font></big>
<font color="#400080">白日为我愁，阴云为我结。生为汉宫臣，死为胡地骨。<BR>
</font></big>
<font color="#400080">万里长相思，终身望南月。
<P><big><font size="3" face="黑体" color="#000080"><strong><em>&nbsp;&nbsp; 卷196_5 </em></strong></font><font
face="黑体" color="#800080"> </font><font size="4" color="#800080" face="宋体">【虹县严孝子墓】<a
href="authers/qzz_0434.htm" target="_blank"></font><font size="3" color="#0080FF"><font face="黑体">刘湾</font></a></big> 
<br>
</font><br>
<font color="#400080">至性教不及，因心天所资。礼闻三年丧，尔独终身期。<BR>
</font></big>
<font color="#400080">下由骨肉恩，上报父母慈。礼闻哭有卒，汝独哀无时。<BR>
</font></big>
<font color="#400080">前有松柏林，荆蓁结朦胧。墓门白日闭，泣血黄泉中。<BR>
</font></big>
<font color="#400080">草服蔽枯骨，垢容戴飞蓬。举声哭苍天，万木皆悲风。<br>
<P><big><font size="3" face="黑体" color="#000080"><strong><em>&nbsp;&nbsp; 卷196_6 </em></strong></font><font
face="黑体" color="#800080"> </font><font size="4" color="#800080" face="宋体">【对雨愁闷，寄钱大郎中】<a
href="authers/qzz_0434.htm" target="_blank"></font><font size="3" color="#0080FF"><font face="黑体">刘湾</font></a></big> 
<br>
</font><br>
<font color="#400080">积雨细纷纷，饥寒命不分。揽衣愁见肘，窥镜觅从文。<BR>
</font></big>
<font color="#400080">九陌成泥海，千山尽湿云。龙钟驱款段，到处倍思君。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷196_7 </em></strong></font><font
face="黑体" color="#800080"> </font><font size="4" color="#800080" face="宋体">【即席赋露中菊】<a
href="authers/qzz_0434.htm" target="_blank"></font><font size="3" color="#0080FF"><font face="黑体">刘湾</font></a></big> 
<br>
</font><br>
<font color="#400080">众芳春竞发，寒菊露偏滋。受气何曾异，开花独自迟。<BR>
</font></big>
<font color="#400080">晚成犹有分，欲采未过时。勿弃东篱下，看随秋草衰。
<P><big><font size="3" face="黑体" color="#000080"><strong><em>&nbsp;&nbsp; 卷196_8 </em></strong></font><font
face="黑体" color="#800080"> </font><font size="4" color="#800080" face="宋体">【遇旅鹤】<a
href="authers/qzz_0435.htm" target="_blank"></font><font size="3" color="#0080FF"><font face="黑体">孙昌胤</font></a></big> 
<br>
</font><br>
<font color="#400080">灵鹤产绝境，昂昂无与俦。群飞沧海曙，一叫云山秋。<BR>
</font></big>
<font color="#400080">野性方自得，人寰何所求。时因戏祥风，偶尔来中州。<BR>
</font></big>
<font color="#400080">中州帝王宅，园沼深且幽。希君惠稻粱，欲并离丹丘。<BR>
</font></big>
<font color="#400080">不然奋飞去，将适汗漫游。肯作池上鹜，年年空沉浮。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷196_9 </em></strong></font><font
face="黑体" color="#800080"> </font><font size="4" color="#800080" face="宋体">【清明】<a
href="authers/qzz_0435.htm" target="_blank"></font><font size="3" color="#0080FF"><font face="黑体">孙昌胤</font></a></big> 
<br>
</font><br>
<font color="#400080">清明暮春里，怅望北山陲。燧火开新焰，桐花发故枝。<BR>
</font></big>
<font color="#400080">沈冥惭岁物，欢宴阻朋知。不及林间鸟，迁乔并羽仪。
<P><big><font size="3" face="黑体" color="#000080"><strong><em>&nbsp;&nbsp; 卷196_10 </em></strong></font><font
face="黑体" color="#800080"> </font><font size="4" color="#800080" face="宋体">【和司空曙、刘Y虚九日送人】<a
href="authers/qzz_0435.htm" target="_blank"></font><font size="3" color="#0080FF"><font face="黑体">孙昌胤</font></a></big> 
<br>
</font><br>
<font color="#400080">京邑叹离群，江楼喜遇君。开筵当九日，泛菊外浮云。<BR>
</font></big>
<font color="#400080">朗咏山川霁，酣歌物色新。君看酒中意，未肯丧斯文。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷196_11 </em></strong></font><font
face="黑体" color="#800080"> </font><font size="4" color="#800080" face="宋体">【越裳献白翟（一作丁仙芝诗）】<a
href="authers/qzz_0435.htm" target="_blank"></font><font size="3" color="#0080FF"><font face="黑体">孙昌胤</font></a></big> 
<br>
</font><br>
<font color="#400080">圣哲符休运，伊皋列上台。覃恩丹徼远，入贡素来。<BR>
</font></big>
<font color="#400080">北阙欣初见，南枝顾未回。敛容残雪净，矫翼片云开。<BR>
</font></big>
<font color="#400080">驯扰将无惧，翻飞幸莫猜。甘从上苑里，饮啄自裴回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷196_12 </em></strong></font><font
face="黑体" color="#800080"> </font><font size="4" color="#800080" face="宋体">【绵州越王楼即事】<a
href="authers/qzz_0436.htm" target="_blank"></font><font size="3" color="#0080FF"><font face="黑体">乔琳</font></a></big> 
<br>
</font><br>
<font color="#400080">三蜀澄清郡政闲，登楼携酌日跻攀。顿觉胸怀无俗事，<BR>
</font></big>
<font color="#400080">回看掌握是人寰。滩声曲折涪州水，云影低衔富乐山。<BR>
</font></big>
<font color="#400080">行雁南飞似乡信，忽然西笑向秦关。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷196_13 </em></strong></font><font
face="黑体" color="#800080"> </font><font size="4" color="#800080" face="宋体">【牡丹】<a
href="authers/qzz_0437.htm" target="_blank"></font><font size="3" color="#0080FF"><font face="黑体">柳浑</font></a></big> 
<br>
</font><br>
<font color="#400080">近来无奈牡丹何，数十千钱买一颗。<br>今朝始得分明见，也共戎葵不校多。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
