<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百八十七</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百八十七</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷687_1 </em></strong></font><font
face="黑体" color="#800080"> </font><font size="4" color="#800080" face="宋体">【春归次金陵】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">春阴漠漠覆江城，南国归桡趁晚程。水上驿流初过雨，<BR>
</font></big>
<font color="#400080">树笼堤处不离莺。迹疏冠盖兼无梦，地近乡园自有情。<BR>
</font></big>
<font color="#400080">便被东风动离思，杨花千里雪中行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_2 </em></strong></font><font
face="黑体" color="#800080"> </font><font size="4" color="#800080" face="宋体">【途中见杏花】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">一枝红艳出墙头，墙外行人正独愁。长得看来犹有恨，<BR>
</font></big>
<font color="#400080">可堪逢处更难留。林空色暝莺先到，春浅香寒蝶未游。<BR>
</font></big>
<font color="#400080">更忆帝乡千万树，澹烟笼日暗神州。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_3 </em></strong></font><font
face="黑体" color="#800080"> </font><font size="4" color="#800080" face="宋体">【秋日经别墅】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">别墅萧条海上村，偶期兰菊与琴尊。檐横碧嶂秋光近，<BR>
</font></big>
<font color="#400080">树带闲潮晚色昏。幸有白云眠楚客，不劳芳草思王孙。<BR>
</font></big>
<font color="#400080">北山移去前文在，无复教人叹晓猿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_4 </em></strong></font><font
face="黑体" color="#800080"> </font><font size="4" color="#800080" face="宋体">【红叶】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">露染霜干片片轻，斜阳照处转烘明。和烟飘落九秋色，<BR>
</font></big>
<font color="#400080">随浪泛将千里情。几夜月中藏鸟影，谁家庭际伴蛩声。<BR>
</font></big>
<font color="#400080">一时衰飒无多恨，看着清风彩剪成。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_5 </em></strong></font><font
face="黑体" color="#800080"> </font><font size="4" color="#800080" face="宋体">【离溪感事献郑员外】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">足恨饶悲不自由，萍无根蒂水长流。庾公明月吟连曙，<BR>
</font></big>
<font color="#400080">谢守青山看入秋。一饭意专堪便死，千金诺在转难酬。<BR>
</font></big>
<font color="#400080">云沈鸟去回头否，平子才多好赋愁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_6 </em></strong></font><font
face="黑体" color="#800080"> </font><font size="4" color="#800080" face="宋体">【岐州安西门】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">安西门外彻安西，一百年前断鼓鼙。犬解人歌曾入唱，<BR>
</font></big>
<font color="#400080">马称龙子几来嘶。自从辽水烟尘起，更到涂山道路迷。<BR>
</font></big>
<font color="#400080">今日登临须下泪，行人无个草萋萋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_7 </em></strong></font><font
face="黑体" color="#800080"> </font><font size="4" color="#800080" face="宋体">【关西驿亭即事】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">晚霞零落雨初收，关上危阑独怅留。千里好春聊极目，<BR>
</font></big>
<font color="#400080">五陵无事莫回头。山犹带雪霏霏恨，柳未禁寒冉冉愁。<BR>
</font></big>
<font color="#400080">直是无情也肠断，鸟归帆没水空流。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_8 </em></strong></font><font
face="黑体" color="#800080"> </font><font size="4" color="#800080" face="宋体">【望嵩山】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">三十六峰危似冠，晴楼百尺独登看。高凌鸟外青冥窄，<BR>
</font></big>
<font color="#400080">翠落人间白昼寒。不觉衡阳遮雁过，如何钟阜斗龙盘。<BR>
</font></big>
<font color="#400080">始知万岁声长在，只待东巡动玉鸾。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_9 </em></strong></font><font
face="黑体" color="#800080"> </font><font size="4" color="#800080" face="宋体">【题湖城县西道中槐树】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">零落欹斜此路中，盛时曾识太平风。晓迷天仗归春苑，<BR>
</font></big>
<font color="#400080">暮送鸾旗指洛宫。一自烟尘生蓟北，更无消息幸关东。<BR>
</font></big>
<font color="#400080">而今只有孤根在，鸟啄虫穿没乱蓬。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_10 </em></strong></font><font
face="黑体" color="#800080"> </font><font size="4" color="#800080" face="宋体">【东归次瀛上】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">暖烟轻淡草霏霏，一片晴山衬夕晖。水露浅沙无客泛，<BR>
</font></big>
<font color="#400080">树连疏苑有莺飞。自从身与沧浪别，长被春教寂寞归。<BR>
</font></big>
<font color="#400080">回首青门不知处，向人杨柳莫依依。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_11 </em></strong></font><font
face="黑体" color="#800080"> </font><font size="4" color="#800080" face="宋体">【偶书】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">青牛关畔寄孤村，山当屏风石当门。芳树绿阴连蔽芾，<BR>
</font></big>
<font color="#400080">长河飞浪接昆仑。苔田绿后蛙争聚，麦垄黄时雀更喧。<BR>
</font></big>
<font color="#400080">只此无心便无事，避人何必武陵源。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_12 </em></strong></font><font
face="黑体" color="#800080"> </font><font size="4" color="#800080" face="宋体">【得京中亲友书，讶久无音耗，以诗代谢】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">退闲何事不忘机，况限溪云静掩扉。马颊浪高鱼去少，<BR>
</font></big>
<font color="#400080">鸡鸣关险雁来稀。无才敢更期连茹，有意兼思学采薇。<BR>
</font></big>
<font color="#400080">珍重故人知我者，九霄休复寄音徽。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_13 </em></strong></font><font
face="黑体" color="#800080"> </font><font size="4" color="#800080" face="宋体">【即事】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">抵鹊山前云掩扉，更甘终老脱朝衣。晓窥青镜千峰入，<BR>
</font></big>
<font color="#400080">暮倚长松独鹤归。云里引来泉脉细，雨中移得药苗肥。<BR>
</font></big>
<font color="#400080">何须一箸鲈鱼脍，始挂孤帆问钓矶。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_14 </em></strong></font><font
face="黑体" color="#800080"> </font><font size="4" color="#800080" face="宋体">【病中宜茯苓寄李谏议】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">千年茯菟带龙鳞，太华峰头得最珍。金鼎晓煎云漾粉，<BR>
</font></big>
<font color="#400080">玉瓯寒贮露含津。南宫已借征诗客，内署今还托谏臣。<BR>
</font></big>
<font color="#400080">飞檄愈风知妙手，也须分药救漳滨。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_15 </em></strong></font><font
face="黑体" color="#800080"> </font><font size="4" color="#800080" face="宋体">【槎】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">浪痕龙迹老欹危，流落何时别故枝。岁月空教苔藓积，<BR>
</font></big>
<font color="#400080">芳菲长倩薜萝知。有文在朽人难识，无蠹藏心鸟莫窥。<BR>
</font></big>
<font color="#400080">家近沧浪从泛去，碧天消息不参差。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_16 </em></strong></font><font
face="黑体" color="#800080"> </font><font size="4" color="#800080" face="宋体">【汴上观】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">九曲河冰半段来，严霜结出劲风裁。非时已认蝉飘翼，<BR>
</font></big>
<font color="#400080">到海须忧蚌失胎。千里风清闻戛玉，几人东下忆奔雷。<BR>
</font></big>
<font color="#400080">殷勤莫碍星槎路，从看天津弄杼回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_17 </em></strong></font><font
face="黑体" color="#800080"> </font><font size="4" color="#800080" face="宋体">【闲居有作】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">依依芳树拂檐平，绕竹清流浸骨清。爱弄绿苔鱼自跃，<BR>
</font></big>
<font color="#400080">惯偷红果鸟无声。踏青堤上烟多绿，拾翠江边月更明。<BR>
</font></big>
<font color="#400080">只此超然长往是，几人能遂铸金成。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_18 </em></strong></font><font
face="黑体" color="#800080"> </font><font size="4" color="#800080" face="宋体">【离岐下题西湖】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">送夏迎秋几醉来，不堪行色被蝉催。身随渭水看归远，<BR>
</font></big>
<font color="#400080">梦挂秦云约自回。雨细若为抛钓艇，月明谁复上歌台。<BR>
</font></big>
<font color="#400080">千波万浪西风急，更为红蕖把一杯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_19 </em></strong></font><font
face="黑体" color="#800080"> </font><font size="4" color="#800080" face="宋体">【岐阳蒙相国对宅因抒怀投献】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">风有危亭月有台，平津阁畔好裴回。虽非宋玉诛茅至，<BR>
</font></big>
<font color="#400080">且学王家种竹来。已得静居从马歇，不堪行色被蝉催。<BR>
</font></big>
<font color="#400080">故园兰菊三千里，旅梦方应校懒回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_20 </em></strong></font><font
face="黑体" color="#800080"> </font><font size="4" color="#800080" face="宋体">【晚泊松江】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">落日停桡古渡边，古今踪迹一苍然。平沙尽处云藏树，<BR>
</font></big>
<font color="#400080">远吹收来水定天。正困东西千里路，可怜潇洒五湖船。<BR>
</font></big>
<font color="#400080">如何不及前贤事，却谢鲈鱼在洛川。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_21 </em></strong></font><font
face="黑体" color="#800080"> </font><font size="4" color="#800080" face="宋体">【过渑池书事】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">渑池城郭半遗基，无限春愁挂落晖。柳渡风轻花浪绿，<BR>
</font></big>
<font color="#400080">麦田烟暖锦鸡飞。相如忠烈千秋断，二主英雄一梦归。<BR>
</font></big>
<font color="#400080">莫道新亭人对泣，异乡殊代也沾衣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_22 </em></strong></font><font
face="黑体" color="#800080"> </font><font size="4" color="#800080" face="宋体">【富春】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">水送山迎入富春，一川如画晚晴新。云低远渡帆来重，<BR>
</font></big>
<font color="#400080">潮落寒沙鸟下频。未必柳间无谢客，也应花里有秦人。<BR>
</font></big>
<font color="#400080">严光万古清风在，不敢停桡更问津。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_23 </em></strong></font><font
face="黑体" color="#800080"> </font><font size="4" color="#800080" face="宋体">【高侍御话及皮博士池中白莲因成一章寄博士兼奉呈】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">白玉花开绿锦池，风流御史报人知。看来应是云中堕，<BR>
</font></big>
<font color="#400080">偷去须从月下移。已被乱蝉催晚，更禁凉雨动。<BR>
</font></big>
<font color="#400080">习家秋色堪图画，只欠山公倒接<a href="../BZK/z55.jpg"target="_blank">z5</a>。<br><br>
<P><big><font size="3" face="黑体" color="#000080"><strong><em>&nbsp;&nbsp; 卷687_29 </em></strong></font><font
face="黑体" color="#800080"> </font><font size="4" color="#800080" face="宋体">【忆猿】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">翠微云敛日沈空，叫彻青冥怨不穷。连臂影垂溪色里，<BR>
</font></big>
<font color="#400080">断肠声尽月明中。静含烟峡凄凄雨，高弄霜天袅袅风。<BR>
</font></big>
<font color="#400080">犹有北山归意在，少惊佳树近房栊。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_30 </em></strong></font><font
face="黑体" color="#800080"> </font><font size="4" color="#800080" face="宋体">【红树】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">一声南雁已先红，神女霜飞叶叶同。自是孤根非暖地，<BR>
</font></big>
<font color="#400080">莫惊他木耐秋风。暖烟散去阴全薄，明月临来影半空。<BR>
</font></big>
<font color="#400080">长忆洞庭千万树，照山横浦夕阳中。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_31 </em></strong></font><font
face="黑体" color="#800080"> </font><font size="4" color="#800080" face="宋体">【新雁】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">湘浦波春始北归，玉关摇落又南飞。数声飘去和秋色，<BR>
</font></big>
<font color="#400080">一字横来背晚晖。紫阁高翻云幂幂，灞川低渡雨微微。<BR>
</font></big>
<font color="#400080">莫从思妇台边过，未得征人万里衣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_32 </em></strong></font><font
face="黑体" color="#800080"> </font><font size="4" color="#800080" face="宋体">【海上秋怀】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">辞无组隐无才，门向潮头过处开。几度黄昏逢罔象，<BR>
</font></big>
<font color="#400080">有时红旭见蓬莱。碛连荒戍频频火，天绝纤云往往雷。<BR>
</font></big>
<font color="#400080">昨夜秋风已摇落，那堪更上望乡台。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_33 </em></strong></font><font
face="黑体" color="#800080"> </font><font size="4" color="#800080" face="宋体">【忆山泉】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">穿云落石细湔湔，尽日疑闻弄管弦。千仞洒来寒碎玉，<BR>
</font></big>
<font color="#400080">一泓深去碧涵天。烟迷叶乱寻难见，月好风清听不眠。<BR>
</font></big>
<font color="#400080">春雨正多归未得，只应流恨更潺。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_34 </em></strong></font><font
face="黑体" color="#800080"> </font><font size="4" color="#800080" face="宋体">【东归望华山】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">碧莲重叠在青冥，落日垂鞭缓客程。不奈春烟笼暗淡，<BR>
</font></big>
<font color="#400080">可堪秋雨洗分明。南边已放三千马，北面犹标百二城。<BR>
</font></big>
<font color="#400080">只怕仙人抚高掌，年年相见是空行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_35 </em></strong></font><font
face="黑体" color="#800080"> </font><font size="4" color="#800080" face="宋体">【游华州飞泉亭】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">走马街南百亩池，碧莲花影倒参差。偶同人去红尘外，<BR>
</font></big>
<font color="#400080">正值僧归落照时。万事已为春弃置，百忧须赖酒医治。<BR>
</font></big>
<font color="#400080">殷勤待取前峰月，更倚阑干弄钓丝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_36 </em></strong></font><font
face="黑体" color="#800080"> </font><font size="4" color="#800080" face="宋体">【池上双凫二首】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">碧池悠漾小凫雏，两两依依只自娱。钓艇忽移还散去，<BR>
</font></big>
<font color="#400080">寒鸱有意即相呼。可怜翡翠归云髻，莫羡鸳鸯入画图。<BR>
</font></big>
<font color="#400080">幸是羽毛无取处，一生安稳老菰蒲。<br><BR>
<font color="#400080">双凫狎得傍池台，戏藻衔蒲远又回。敢为稻粱凌险去，<BR>
</font></big>
<font color="#400080">幸无鹰隼触波来。万丝春雨眠时乱，一片浓萍浴处开。<BR>
</font></big>
<font color="#400080">不在笼栏夜仍好，月汀星沼剩裴回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_37 </em></strong></font><font
face="黑体" color="#800080"> </font><font size="4" color="#800080" face="宋体">【叶落】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">红影飘来翠影微，一辞林表不知归。伴愁无色烟犹在，<BR>
</font></big>
<font color="#400080">替恨成啼露未。若逐水流应万里，莫因风起便孤飞。<BR>
</font></big>
<font color="#400080">楚郊千树秋声急，日暮纷纷惹客衣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_38 </em></strong></font><font
face="黑体" color="#800080"> </font><font size="4" color="#800080" face="宋体">【和皮博士赴上京观中修灵斋赠威仪尊师兼见寄】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">霓结双旌羽缀裙，七星坛上拜元君。精诚有为天应感，<BR>
</font></big>
<font color="#400080">章奏无私鬼怕闻。鹤驭已从烟际下，凤膏还向月中焚。<BR>
</font></big>
<font color="#400080">白云乡路看看到，好驻流年翊圣文。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_39 </em></strong></font><font
face="黑体" color="#800080"> </font><font size="4" color="#800080" face="宋体">【春雨】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">霏霏漠漠暗和春，幂翠凝红色更新。寒入腻裘浓晓睡，<BR>
</font></big>
<font color="#400080">细随油壁静香尘。连云似织休迷雁，带柳如啼好赠人。<BR>
</font></big>
<font color="#400080">别有空阶寂寥事，绿苔狼藉落花频。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_40 </em></strong></font><font
face="黑体" color="#800080"> </font><font size="4" color="#800080" face="宋体">【秋池】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">冷涵秋水碧溶溶，一片澄明见底空。有日晴来云衬白，<BR>
</font></big>
<font color="#400080">几时吹落叶浮红。香啼蓼穗娟娟露，乾动莲茎淅淅风。<BR>
</font></big>
<font color="#400080">凌晓无端照衰发，便悲霜雪镜光中。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_41 </em></strong></font><font
face="黑体" color="#800080"> </font><font size="4" color="#800080" face="宋体">【首阳山】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">首阳山枕黄河水，上有两人曾饿死。不同天下人为非，<BR>
</font></big>
<font color="#400080">兄弟相看自为是。遂令万古识君心，为臣贵义不贵身。<BR>
</font></big>
<font color="#400080">精灵长在白云里，应笑随时饱死人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_42 </em></strong></font><font
face="黑体" color="#800080"> </font><font size="4" color="#800080" face="宋体">【太湖石歌】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">洞庭山下湖波碧，波中万古生幽石。铁索千寻取得来，<BR>
</font></big>
<font color="#400080">奇形怪状谁能识。初疑朝家正人立，又如战士方狙击。<BR>
</font></big>
<font color="#400080">又如防风死后骨，又如於菟活时额。又如成人枫，<BR>
</font></big>
<font color="#400080">又如害瘿柏。雨过上停泓，风来中有隙。想得沈潜水府时，<BR>
</font></big>
<font color="#400080">兴云出雨蟠蛟螭。今来tJ林庭上，长恐忽然生白浪。<BR>
</font></big>
<font color="#400080">用时应不称娲皇，将去也堪随博望。噫嘻尔石好凭依，<BR>
</font></big>
<font color="#400080">幸有方池并钓矶。小山丛桂且为伴，钟阜白云长自归。<BR>
</font></big>
<font color="#400080">何必豪家甲第里，玉阑干畔争光辉。一朝荆棘忽流落，<BR>
</font></big>
<font color="#400080">何异绮罗云雨飞。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷687_43 </em></strong></font><font
face="黑体" color="#800080"> </font><font size="4" color="#800080" face="宋体">【赠方干处士歌】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">把笔尽为诗，何人敌夫子？句满天下口，名聒天下耳。<BR>
</font></big>
<font color="#400080">不识朝，不识市，旷逍遥，闲徙倚。一杯酒，无万事；<BR>
</font></big>
<font color="#400080">一叶舟，无千里。衣裳白云，坐卧流水。霜落风高忽相忆，<BR>
</font></big>
<font color="#400080">惠然见过留一夕。一夕听吟十数篇，水榭林萝为岑寂。<BR>
</font></big>
<font color="#400080">拂旦舍我亦不辞，携筇径去随所适。随所适，无处觅。<BR>
</font></big>
<font color="#400080">云半片，鹤一只。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷687_44 </em></strong></font><font
face="黑体" color="#800080"> </font><font size="4" color="#800080" face="宋体">【李周弹筝歌（淮南韦太尉席上赠）】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">古人云，丝不如竹，竹不如肉。乃知此语未必然，<BR>
</font></big>
<font color="#400080">李周弹筝听不足。闻君七岁八岁时，五音六律皆生知。<BR>
</font></big>
<font color="#400080">就中十三弦最妙，应宫出入年方少。青骢惯走长楸日，<BR>
</font></big>
<font color="#400080">几度承恩蒙急召。一字雁行斜御筵，锵金戛羽凌非烟。<BR>
</font></big>
<font color="#400080">始似五更残月里，凄凄切切清露蝉。又如石罅堆叶下，<BR>
</font></big>
<font color="#400080">泠泠沥沥苍崖泉。鸿门玉斗初向地，织女金梭飞上天。<BR>
</font></big>
<font color="#400080">有时上苑繁花发，有时太液秋波阔。当头独坐一声，<BR>
</font></big>
<font color="#400080">满座好风生拂拂。天颜开，圣心悦，紫金白珠沾赐物。<BR>
</font></big>
<font color="#400080">出来无暇更还家，且上青楼醉明月。年将六十艺转精，<BR>
</font></big>
<font color="#400080">自写梨园新曲声。近来一事还惆怅，故里春荒烟草平。<BR>
</font></big>
<font color="#400080">供奉供奉且听语，自昔兴衰看乐府。只如伊州与梁州，<BR>
</font></big>
<font color="#400080">尽是太平时歌舞。旦夕君王继此声，不要停弦泪如雨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_45 </em></strong></font><font
face="黑体" color="#800080"> </font><font size="4" color="#800080" face="宋体">【赠z6光上人草书歌】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">篆书朴，隶书俗，草圣贵在无羁束。江南有僧名<a href="../BZK/z56.jpg"target="_blank">z6</a>光，<br>
</font></big>
<font color="#400080">紫毫一管能颠狂。人家好壁试挥拂，瞬目已流三五行。<BR>
</font></big>
<font color="#400080">摘如钩，挑如拨，斜如掌，回如斡。又如夏禹锁淮神，<BR>
</font></big>
<font color="#400080">波底出来手正拔。又如朱亥锤晋鄙，袖中抬起腕欲脱。<BR>
</font></big>
<font color="#400080">有时软萦盈，一穗秋云曳空阔。有时瘦f岩，<BR>
</font></big>
<font color="#400080">百尺枯松露槎ā：鋈环啥更惊人，一声霹雳龙蛇活。<BR>
</font></big>
<font color="#400080">稽山贺老昔所传，又闻能者惟张颠。上人致功应不下，<BR>
</font></big>
<font color="#400080">其奈飘飘沧海边。可中一入天子国，络素裁缣洒毫墨。<BR>
</font></big>
<font color="#400080">不系知之与不知，须言一字千金值。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_43 </em></strong></font><font
face="黑体" color="#800080"> </font><font size="4" color="#800080" face="宋体">【赠李长史歌】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">危栏压溪溪澹碧，翠袅红飘莺寂寂。此日长亭怆别离，<BR>
</font></big>
<font color="#400080">座中忽遇吹芦客。双攘轻袖当高轩，含商吐羽凌非烟。<BR>
</font></big>
<font color="#400080">初疑一百尺瀑布，八九月落香炉巅。又似鲛人为客罢，<BR>
</font></big>
<font color="#400080">迸泪成珠玉盘泻。碧珊瑚碎震泽中，金锒铛撼龟山下。<BR>
</font></big>
<font color="#400080">铿訇揭调初惊人，幽咽细声还感神。紫凤将雏叫山月，<BR>
</font></big>
<font color="#400080">玄兔丧子啼江春。咨嗟长史出人艺，如何值此艰难际。<BR>
</font></big>
<font color="#400080">可中长似承平基，肯将此为闲人吹。不是东城射雉处，<BR>
</font></big>
<font color="#400080">即应南苑斗鸡时。白樱桃熟每先赏，红芍药开长有诗。<BR>
</font></big>
<font color="#400080">卖珠曾被武皇问，薰香不怕贾公知。今来流落一何苦，<BR>
</font></big>
<font color="#400080">江南江北九寒暑。翠华犹在橐泉中，一曲梁州泪如雨。<BR>
</font></big>
<font color="#400080">长史长史听我语，从来艺绝多失所。罗君赠君两首诗，<BR>
</font></big>
<font color="#400080">半是悲君半自悲。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷687_44 </em></strong></font><font
face="黑体" color="#800080"> </font><font size="4" color="#800080" face="宋体">【赠广利大师歌】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">化人之心固甚难，自化之心更不易。化人可以程限之，<BR>
</font></big>
<font color="#400080">自化元须有其志。在心为志者何人，今日得之于广利。<BR>
</font></big>
<font color="#400080">三十年前识师初，正见把笔学草书。崩云落日千万状，<BR>
</font></big>
<font color="#400080">随手变化生空虚。海北天南几回别，每见书踪转奇绝。<BR>
</font></big>
<font color="#400080">近来兼解作歌诗，言语明快有气骨。坚如百炼钢，<BR>
</font></big>
<font color="#400080">挺特不可屈。又如千里马，脱缰飞灭没。好是不雕刻，<BR>
</font></big>
<font color="#400080">纵横冲口发。昨来示我十馀篇，咏杀江南风与月。<BR>
</font></big>
<font color="#400080">乃知性是天，习是人。莫轻河边lfG，飞作天上麒麟。<BR>
</font></big>
<font color="#400080">但日新，又日新，李太白，非通神。<BR>
<P><big><font size="3" face="黑体" color="#000080"><strong><em>&nbsp;&nbsp; 卷687_45 </em></strong></font><font
face="黑体" color="#800080"> </font><font size="4" color="#800080" face="宋体">【古离别（杂言）】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">紫鸾黄鹄虽别离，一举千里何难追。犹闻啼风与叫月，<BR>
</font></big>
<font color="#400080">流连断续令人悲。赋情更有深缱绻，碧L千寻尚为浅。<BR>
</font></big>
<font color="#400080">蟾蜍正向清夜流，蛱蝶须教堕丝I。莫道断丝不可续，<BR>
</font></big>
<font color="#400080">丹穴凤凰胶不远。莫道流水不回波，海上两潮长自返。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_46 </em></strong></font><font
face="黑体" color="#800080"> </font><font size="4" color="#800080" face="宋体">【风雨吟】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">风骚骚，雨涔涔，长洲苑外荒居深。门外流水流澶漫，<BR>
</font></big>
<font color="#400080">河边古木鸣萧森。槲耷萦埃寂无人音。端然拖愁坐，<BR>
</font></big>
<font color="#400080">万感丛于心。姑苏碧瓦十万户，中有楼台与歌舞。<BR>
</font></big>
<font color="#400080">寻常倚月复眠花，莫说斜风兼细雨。<BR>
</font></big>
<font color="#400080">应不知天地造化是何物，亦不知荣辱是何主。<BR>
</font></big>
<font color="#400080">吾锍ぢ是太平，吾乐不极是天生。岂忧天下有大憝，<BR>
</font></big>
<font color="#400080">四郊刁斗常铮铮。官军扰人甚于贼，将臣怕死唯守城。<BR>
</font></big>
<font color="#400080">又岂复忧朝廷苦弛慢，中官转纵横。李膺勾党即罹患，<BR>
</font></big>
<font color="#400080">窦武忠谋又未行。又岂忧文臣尽遭束高阁，<BR>
</font></big>
<font color="#400080">文教从今日萧索。若更无人稍近前，把笔到头同一恶。<BR>
</font></big>
<font color="#400080">可叹吴城城中人，无人与我交一言。蓬蒿满径尘一榻，<BR>
</font></big>
<font color="#400080">独此闵闵何其烦。虽然小或可谋大，嫠妇之忧史尚存。<BR>
</font></big>
<font color="#400080">况我长怀丈夫志，今来流落沧溟濉Ｓ惺本事再咨嗟，<BR>
</font></big>
<font color="#400080">因风因雨更憔悴。只有闲横膝上琴，怨伤怨恨聊相寄。<BR>
</font></big>
<font color="#400080">伯牙海上感沧溟，何似今朝风雨思。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_47 </em></strong></font><font
face="黑体" color="#800080"> </font><font size="4" color="#800080" face="宋体">【江行】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">来时风，去时雨，萧萧飒飒春江浦。欹欹侧侧海门帆，<BR>
</font></big>
<font color="#400080">轧轧哑哑洞庭橹。<BR>
<P><big><font size="3" face="黑体" color="#000080"><strong><em>&nbsp;&nbsp; 卷687_48 </em></strong></font><font
face="黑体" color="#800080"> </font><font size="4" color="#800080" face="宋体">【壁画折竹杂言】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">枯缠藤，重欹雪。渭曲逢，湘江别。不是从来无本根，<BR>
</font></big>
<font color="#400080">画工取势教摧折。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷687_49 </em></strong></font><font
face="黑体" color="#800080"> </font><font size="4" color="#800080" face="宋体">【古锦裾六韵（锦上有鹦鹉、鹤，陆处士有序）】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">濯水经何日，随风故有人。绿衣犹炕，丹顶尚迷真。<BR>
</font></big>
<font color="#400080">暗淡云沈古，青苍藓剥新。映襟知惹泪，侵鞯想萦尘。<BR>
</font></big>
<font color="#400080">掣曳无由睹，流传久自珍。武威应认得，牵挽几当春。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_50 </em></strong></font><font
face="黑体" color="#800080"> </font><font size="4" color="#800080" face="宋体">【赋得欲晓看妆面】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">胧胧欲曙色，隐隐辨残妆。月始云中出，花犹雾里藏。<BR>
</font></big>
<font color="#400080">眉边全失翠，额畔半留黄。转入金屏影，隈侵角枕光。<BR>
</font></big>
<font color="#400080">有蝉隳鬓样，无燕著钗行。十二峰前梦，如何不断肠。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_51 </em></strong></font><font
face="黑体" color="#800080"> </font><font size="4" color="#800080" face="宋体">【府试雨夜帝里闻猿声】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">雨滴秦中夜，猿闻峡外声。已吟何逊恨，还赋屈平情。<BR>
</font></big>
<font color="#400080">暗逐哀鸿泪，遥含禁漏清。直疑游万里，不觉在重城。<BR>
</font></big>
<font color="#400080">霎霎侵灯乱，啾啾入梦惊。明朝临晓镜，别有鬓丝生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_52 </em></strong></font><font
face="黑体" color="#800080"> </font><font size="4" color="#800080" face="宋体">【题画柏】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">不得月中桂，转思陵上柏。闲取画图看，烦纡果冰释。<BR>
</font></big>
<font color="#400080">桂生在青冥，万古烟雾隔。下荫玄兔窟，上映嫦娥魄。<BR>
</font></big>
<font color="#400080">圆缺且不常，高低图难测。若非假羽翰，折攀何由得。<BR>
</font></big>
<font color="#400080">天远眼虚穿，夜阑头自白。未知陵上柏，一定不移易。<BR>
</font></big>
<font color="#400080">有意兼松茂，无情从麝食。不在是非间，与人为愤激。<BR>
</font></big>
<font color="#400080">他年上缣素，今日悬屋壁。灵怪不可知，风雨疑来逼。<BR>
</font></big>
<font color="#400080">明朝归故园，唯此同所适。回首寄团枝，无劳惠消息。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_53 </em></strong></font><font
face="黑体" color="#800080"> </font><font size="4" color="#800080" face="宋体">【平望蚊子二十六韵】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">天下有蚊子，候夜k人肤。平望有蚊子，白昼来相屠。<BR>
</font></big>
<font color="#400080">不避风与雨，群飞出菰蒲。扰扰蔽天黑，雷然随舳舻。<BR>
</font></big>
<font color="#400080">利嘴入人肉，微形红且濡。振蓬亦不惧，至死贪膏腴。<BR>
</font></big>
<font color="#400080">舟人敢停棹，陆者亦疾趋。南北百馀里，畏之如虎。<BR>
</font></big>
<font color="#400080">噫嘻天地间，万物各有殊。阳者阳为伍，阴者阴为徒。<BR>
</font></big>
<font color="#400080">蚊蚋是阴物，夜从喧墙隅。如何正曦赫，吞噬当通衢。<BR>
</font></big>
<font color="#400080">人筋为尔断，人力为尔枯。衣巾秽且甚，盘馔腥有馀。<BR>
</font></big>
<font color="#400080">岂是阳德衰，不能使消除。岂是有主者，此乡宜毒荼。<BR>
</font></big>
<font color="#400080">吾闻蛇能螫，避之则无虞。吾闻虿有毒，见之可疾驱。<BR>
</font></big>
<font color="#400080">唯是此蚊子，逢人皆病诸。江南夏景好，水木多萧疏。<BR>
</font></big>
<font color="#400080">此中震泽路，风月弥清虚。前后几来往，襟怀曾未舒。<BR>
</font></big>
<font color="#400080">朝既蒙襞积，夜仍I蘧Z。虽然好吟啸，其奈难踟蹰。<BR>
</font></big>
<font color="#400080">人生有不便，天意当何如。谁能假羽翼，直上言红炉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_54 </em></strong></font><font
face="黑体" color="#800080"> </font><font size="4" color="#800080" face="宋体">【桃花】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">满树和娇烂漫红，万枝丹彩灼春融。<br>何当结作千年实，将示人间造化工。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷687_55 </em></strong></font><font
face="黑体" color="#800080"> </font><font size="4" color="#800080" face="宋体">【木笔花】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">嫩如新竹管初齐，粉腻红轻样可携。<br>谁与诗人偎槛看，好于笺墨并分题。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷687_56 </em></strong></font><font
face="黑体" color="#800080"> </font><font size="4" color="#800080" face="宋体">【浙东筵上有寄】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">襄王席上一神仙，眼色相当语不传。见了又休真似梦，<BR>
</font></big>
<font color="#400080">坐来虽近远于天。陇禽有意犹能说，江月无心也解圆。<BR>
</font></big>
<font color="#400080">更被东风劝惆怅，落花时节定翩翩。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_57 </em></strong></font><font
face="黑体" color="#800080"> </font><font size="4" color="#800080" face="宋体">【富水驿东楹有人题诗（笔迹柔媚，出自纤指）】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">绣缨霞翼两鸳鸯，金岛银川是故乡。只合双飞便双死，<BR>
</font></big>
<font color="#400080">岂悲相失与相忘。烟花夜泊红蕖腻，兰渚春游碧草芳。<BR>
</font></big>
<font color="#400080">何事遽惊云雨别，秦山楚水两乖张。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷687_58 </em></strong></font><font
face="黑体" color="#800080"> </font><font size="4" color="#800080" face="宋体">【上巳日】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">本学多情刘武威，寻花傍水看春晖。<br>无端遇著伤心事，赢得凄凉索漠归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷687_59 </em></strong></font><font
face="黑体" color="#800080"> </font><font size="4" color="#800080" face="宋体">【隋堤】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">搔首隋堤落日斜，已无馀柳可藏鸦。岸傍昔道牵龙舰，<BR>
</font></big>
<font color="#400080">河底今来走犊车。曾笑陈家歌玉树，却随后主看琼花。<BR>
</font></big>
<font color="#400080">四方正是无虞日，谁信黎阳有古家。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
