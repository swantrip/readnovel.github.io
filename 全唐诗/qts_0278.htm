<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百七十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百七十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷278_1 </em></strong></font><font
face="黑体" color="#800080"> </font><font size="4" color="#800080" face="宋体">【天长久词】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">玉砌红花树，香风不敢吹。春光解天意，偏发殿南枝。<BR><BR>
<font color="#400080">虹桥千步廊，半在水中央。天子方清暑，宫娃起夜妆。<BR>
<font color="#400080">辞辇复当熊，倾心奉六宫。君王若看貌，甘在众妃中。<BR><BR>
<font color="#400080">云日呈祥礼物殊，彤庭生献五单于。<br>塞垣万里无飞鸟，可是边城用郅都。<br>
<br>
<font color="#400080">台殿云深秋色微，君王初赐六宫衣。<br>楼船泛罢归犹早，行遣才人斗射飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷278_2 </em></strong></font><font
face="黑体" color="#800080"> </font><font size="4" color="#800080" face="宋体">【和张仆射塞下曲】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">鹫翎金仆姑，燕尾绣蝥弧。独立扬新令，千营共一呼。<BR><BR>
<font color="#400080">林暗草惊风，将军夜引弓。平明寻白羽，没在石棱中。<br>
<font color="#400080">月黑雁飞高，单于夜遁逃。欲将轻骑逐，大雪满弓刀。<BR><BR>
<font color="#400080">野幕敞琼筵，羌戎贺劳旋。醉和金甲舞，雷鼓动山川。<BR>
<font color="#400080">调箭又呼鹰，俱闻出世能。奔狐将迸雉，扫尽古丘陵。<BR><BR>
<font color="#400080">亭亭七叶贵，荡荡一隅清。他日题麟阁，唯应独不名。<br>
<P><big><font size="3" face="黑体" color="#000080"><strong><em>&nbsp;&nbsp; 卷278_3 </em></strong></font><font
face="黑体" color="#800080"> </font><font size="4" color="#800080" face="宋体">【古艳诗】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">残妆色浅髻鬟开，笑映朱帘觑客来。<br>推醉唯知弄花钿，潘郎不敢使人催。<br>
<br>
<font color="#400080">自拈裙带结同心，暖处偏知香气深。<br>爱捉狂夫问闲事，不知歌舞用黄金。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷278_4 </em></strong></font><font
face="黑体" color="#800080"> </font><font size="4" color="#800080" face="宋体">【孤松吟酬浑赞善】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">深山荒松枝，雪压半离披。朱门青松树，万叶承清露。<BR>
</font></big>
<font color="#400080">露重色逾鲜，吟风似远泉。天寒香自发，日丽影常圆。<BR>
</font></big>
<font color="#400080">阴郊一夜雪，榆柳皆枯折。回首望君家，翠盖满琼花。<BR>
</font></big>
<font color="#400080">捧君青松曲，自顾同衰木。曲罢不相亲，深山头白人。<br>
<P><big><font size="3" face="黑体" color="#000080"><strong><em>&nbsp;&nbsp; 卷278_5 </em></strong></font><font
face="黑体" color="#800080"> </font><font size="4" color="#800080" face="宋体">【从军行（一作李端诗，题云塞上）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">二十在边城，军中得勇名。卷旗收败马，占碛拥残兵。<BR>
</font></big>
<font color="#400080">覆阵乌鸢起，烧山草木明。塞闲思远猎，师老厌分营。<BR>
</font></big>
<font color="#400080">雪岭无人迹，冰河足雁声。李陵甘此没，惆怅汉公卿。<br>
<P><big><font size="3" face="黑体" color="#000080"><strong><em>&nbsp;&nbsp; 卷278_6 </em></strong></font><font
face="黑体" color="#800080"> </font><font size="4" color="#800080" face="宋体">【和马郎中画鹤赞】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">高高华亭，有鹤在屏。削玉点漆，乘轩姓丁。<BR>
</font></big>
<font color="#400080">暮云冥冥，双垂雪翎。晨光炯炯，一直朱顶。<BR>
</font></big>
<font color="#400080">含音俨容，绝粒遗影。君以为真，相期缑岭。<BR>
<P><big><font size="3" face="黑体" color="#000080"><strong><em>&nbsp;&nbsp; 卷278_7 </em></strong></font><font
face="黑体" color="#800080"> </font><font size="4" color="#800080" face="宋体">【送朝长史赴荆南旧幕】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">元瑜思旧幕，几夜梦旌旃。暑退蒹葭雨，秋生鼓角天。<BR>
</font></big>
<font color="#400080">月明三峡路，浪里九江船。□□□□□，□□□□□。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_8 </em></strong></font><font
face="黑体" color="#800080"> </font><font size="4" color="#800080" face="宋体">【送渭南崔少府归徐郎中幕】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">叶下山边路，行人见自悲。夜寒逢雪处，日暖到村时。<BR>
</font></big>
<font color="#400080">语少心长苦，愁深醉自迟。□□□□□，羡有幕中期。
<P><big><font size="3" face="黑体" color="#000080"><strong><em>&nbsp;&nbsp; 卷278_9 </em></strong></font><font
face="黑体" color="#800080"> </font><font size="4" color="#800080" face="宋体">【寄郑七纲】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">小来落托复，一辱君知二十年，舍去形骸容傲慢，<BR>
</font></big>
<font color="#400080">引随兄弟共团圆。羁游不定同云聚，薄宦相萦若网牵。<BR>
</font></big>
<font color="#400080">他日吴公如记问，愿将黄绶比青毡。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_10 </em></strong></font><font
face="黑体" color="#800080"> </font><font size="4" color="#800080" face="宋体">【逢南中使因寄岭外故人】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">见说南来处，苍梧接桂林。过秋天更暖，边海日长阴。<BR>
</font></big>
<font color="#400080">巴路缘云出，蛮乡入洞深。信回人自老，梦到月应沉。<BR>
</font></big>
<font color="#400080">碧水通春色，青山寄远心。炎方难久客，为尔一沾襟。
<P><big><font size="3" face="黑体" color="#000080"><strong><em>&nbsp;&nbsp; 卷278_11 </em></strong></font><font
face="黑体" color="#800080"> </font><font size="4" color="#800080" face="宋体">【代员将军罢战后归旧里赠朔北故人（一作常衮诗）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">结发事疆场，全生俱到乡。连云防铁岭，同日破渔阳。<BR>
</font></big>
<font color="#400080">牧马胡天晚，移军碛路长。枕戈眠古戍，吹角立繁霜。<BR>
</font></big>
<font color="#400080">归老勋仍在，酬恩虏未亡。独行过邑里，多病对农桑。<BR>
</font></big>
<font color="#400080">雄剑依尘橐，阴符寄药囊。空馀麾下将，犹逐羽林郎。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_12 </em></strong></font><font
face="黑体" color="#800080"> </font><font size="4" color="#800080" face="宋体">【江北忆崔汶】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">夜问江西客，还知在楚乡。全身出部伍，尽室逐渔商。<BR>
</font></big>
<font color="#400080">晴日游瓜步，新年对汉阳。月昏惊浪白，瘴起觉云黄。<BR>
</font></big>
<font color="#400080">望岭家何处，登山泪几行。闽中传有雪，应且住南康。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_13 </em></strong></font><font
face="黑体" color="#800080"> </font><font size="4" color="#800080" face="宋体">【早春归T旧居却寄耿拾遗李校书端】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">野日初晴麦垄分，竹园相接鹿成群。几家废井生青草，<BR>
</font></big>
<font color="#400080">一树繁花傍古坟。引水忽惊冰满涧，向田空见石和云。<BR>
</font></big>
<font color="#400080">可怜荒岁青山下，惟有松枝好寄君。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_14 </em></strong></font><font
face="黑体" color="#800080"> </font><font size="4" color="#800080" face="宋体">【春日山中忆崔峒吉中孚（一作寄李舍人）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">延步爱清晨，空山日照春。蜜房那有主，石室自无邻。<BR>
</font></big>
<font color="#400080">泉急鱼依藻，花繁鸟近人。谁言失徒侣，唯与老相亲。
<P><big><font size="3" face="黑体" color="#000080"><strong><em>&nbsp;&nbsp; 卷278_15 </em></strong></font><font
face="黑体" color="#800080"> </font><font size="4" color="#800080" face="宋体">【客舍喜崔补阙司空拾遗访宿】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">步月访诸邻，蓬居宿近臣。乌裘先醉客，清镜早朝人。<BR>
</font></big>
<font color="#400080">坏壁烟垂网，香街火照尘。悲荣俱是分，吾亦乐吾贫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_16 </em></strong></font><font
face="黑体" color="#800080"> </font><font size="4" color="#800080" face="宋体">【苦雨闻包谏议欲见访戏赠】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">草气厨烟咽不开，绕床连壁尽生苔。<br>常时多病因多雨，那敢烦君车马来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷278_17 </em></strong></font><font
face="黑体" color="#800080"> </font><font size="4" color="#800080" face="宋体">【客舍苦雨即事寄钱起郎士元二员外】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">积雨暮凄凄，羁人状鸟栖。响空宫树接，覆水野云低。<BR>
</font></big>
<font color="#400080">穴蚁多随草，巢蜂半坠泥。绕池墙藓合，拥溜瓦松齐。<BR>
</font></big>
<font color="#400080">旧圃平如海，新沟曲似溪。坏阑留众蝶，欹栋止群鸡。<BR>
</font></big>
<font color="#400080">莠盛终无实，槎枯返有荑。绿萍藏废井，黄叶隐危堤。<BR>
</font></big>
<font color="#400080">闾里欢将绝，朝昏望亦迷。不知霄汉侣，何路可相携。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_18 </em></strong></font><font
face="黑体" color="#800080"> </font><font size="4" color="#800080" face="宋体">【郊居对雨寄赵涓给事包佶郎中】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">暑雨青山里，随风到野居。乱沤浮曲砌，悬溜响前除。<BR>
</font></big>
<font color="#400080">尘镜愁多掩，蓬头懒更梳。夜窗凄枕席，阴壁润图书。<BR>
</font></big>
<font color="#400080">萧飒宜新竹，龙钟拾野蔬。石泉空自咽，药圃不堪锄。<BR>
</font></big>
<font color="#400080">浊水淙深辙，荒兰拥败渠。繁枝留宿鸟，碎浪出寒鱼。<BR>
</font></big>
<font color="#400080">桑屐时登望，荷衣自卷舒。应怜在泥滓，无路托高车。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_19 </em></strong></font><font
face="黑体" color="#800080"> </font><font size="4" color="#800080" face="宋体">【蓝溪期萧道士采药不至】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">春风生百药，几处术苗香。人远花空落，溪深日复长。<BR>
</font></big>
<font color="#400080">病多知药性，老近忆仙方。清节何由见，三山桂自芳。
<P><big><font size="3" face="黑体" color="#000080"><strong><em>&nbsp;&nbsp; 卷278_20 </em></strong></font><font
face="黑体" color="#800080"> </font><font size="4" color="#800080" face="宋体">【雪谤后书事上皇甫大夫】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">盛德总群英，高标仰国桢。独安巡狩日，曾掩赵张名。<BR>
</font></big>
<font color="#400080">业就难辞宠，朝回更授兵。晓川分牧马，夜雪覆连营。<BR>
</font></big>
<font color="#400080">长策威殊俗，嘉谋翊圣明。画图规阵势，梦笔纪山行。<BR>
</font></big>
<font color="#400080">绶拂池中影，珂摇竹外声。赐欢征妓乐，陪醉问公卿。<BR>
</font></big>
<font color="#400080">却忆经前事，翻疑得此生。分深存没感，恩在子孙荣。<BR>
</font></big>
<font color="#400080">览镜愁将老，扪心喜复惊。岂言沈族重，但觉杀身轻。<BR>
</font></big>
<font color="#400080">有泪沾坟典，无家集弟兄。东西遭世难，流浪识交情。<BR>
</font></big>
<font color="#400080">阅古宗文举，推才慕正平。应怜守贫贱，又欲事躬耕。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_21 </em></strong></font><font
face="黑体" color="#800080"> </font><font size="4" color="#800080" face="宋体">【春日忆司空文明】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">桃李风多日欲阴，百劳飞处落花深。<br>贫居静久难逢信，知隔春山不可寻。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷278_22 </em></strong></font><font
face="黑体" color="#800080"> </font><font size="4" color="#800080" face="宋体">【卧病寓居龙兴观枉冯十七著作书知罢…寄冯生并赠乔尊师】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">乞假依山宅，蹉跎属岁周。弱荑轻采拾，钝质称归休。<BR>
</font></big>
<font color="#400080">潘岳衰将至，刘桢病未瘳。步迟乘羽客，起晏滞书邮。<BR>
</font></big>
<font color="#400080">幸以编方验，终贻骨肉忧。灼龟炉气冷，曝药树阴稠。<BR>
</font></big>
<font color="#400080">语命心堪醉，伤离梦亦愁。荤膻居已绝，鸾鹤见无由。<BR>
</font></big>
<font color="#400080">世累如尘积，年光剧水流。蹑云知有路，济海岂无舟。<BR>
</font></big>
<font color="#400080">倚玉翻成难，投砖敢望酬。卑栖君就禄，羸惫我逢秋。<BR>
</font></big>
<font color="#400080">腐叶填荒辙，阴萤出古沟。依然在遐想，愿子励风猷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_23 </em></strong></font><font
face="黑体" color="#800080"> </font><font size="4" color="#800080" face="宋体">【秋夜寄冯著作】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">河汉净无云，鸿声此夜闻。素心难比石，苍鬓欲如君。<BR>
</font></big>
<font color="#400080">露槿月中落，风萤池上分。何言千载友，同迹不同群。<br>
<P><big><font size="3" face="黑体" color="#000080"><strong><em>&nbsp;&nbsp; 卷278_24 </em></strong></font><font
face="黑体" color="#800080"> </font><font size="4" color="#800080" face="宋体">【洛阳早春忆吉中孚校书、司空曙主簿因寄清江上人】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">值迥逢高驻马频，雪晴闲看洛阳春。莺声报远同芳信，<BR>
</font></big>
<font color="#400080">柳色邀欢似故人。酒貌昔将花共艳，鬓毛今与草争新。<BR>
</font></big>
<font color="#400080">年来百事皆无绪，唯与汤师结净因。<BR>
<P><big><font size="3" face="黑体" color="#000080"><strong><em>&nbsp;&nbsp; 卷278_25 </em></strong></font><font
face="黑体" color="#800080"> </font><font size="4" color="#800080" face="宋体">【偶逢姚校书凭附书达河南郄推官因以戏赠】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">寄书常切到常迟，今日凭君君莫辞。<br>若问玉人殊易识，莲花府里最清羸。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷278_26 </em></strong></font><font
face="黑体" color="#800080"> </font><font size="4" color="#800080" face="宋体">【夜中得循州赵司马侍郎书因寄回使】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">瘴海寄双鱼，中宵达我居。两行灯下泪，一纸岭南书。<BR>
</font></big>
<font color="#400080">地说炎蒸极，人称老病馀。殷勤报贾傅，莫共酒杯疏。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_27 </em></strong></font><font
face="黑体" color="#800080"> </font><font size="4" color="#800080" face="宋体">【晚次新丰北野老家书事呈赠韩质明府】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">机鸣舂响日暾暾，鸡犬相和汉古村。数派清泉黄菊盛，<BR>
</font></big>
<font color="#400080">一林寒露紫梨繁。衰翁正席矜新社，稚子齐襟读古论。<BR>
</font></big>
<font color="#400080">共说年来但无事，不知何者是君恩。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_28 </em></strong></font><font
face="黑体" color="#800080"> </font><font size="4" color="#800080" face="宋体">【书情上大尹十兄】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">紫陌绝纤埃，油幢千骑来。剖辞纷若雨，奔吏殷成雷。<BR>
</font></big>
<font color="#400080">圣泽初忧壅，群心本在台。海鳞方泼剌，云翼暂徘徊。<BR>
</font></big>
<font color="#400080">芳室芝兰茂，春蹊桃李开。江湖馀派少，鸿雁远声哀。<BR>
</font></big>
<font color="#400080">命厌蓍龟诱，年惊弟侄催。磨铅惭砥砺，挥策愧驽骀。<BR>
</font></big>
<font color="#400080">玉管能喧谷，金炉可变灰。应怜费思者，衔泪亦衔枚。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_29 </em></strong></font><font
face="黑体" color="#800080"> </font><font size="4" color="#800080" face="宋体">【春思贻李方陵】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">长安三月春，难别复难亲。不识冶游伴，多逢憔悴人。<BR>
</font></big>
<font color="#400080">渐知欢澹薄，转觉老殷勤。去矣尽如此，此辞悲未陈。
<P><big><font size="3" face="黑体" color="#000080"><strong><em>&nbsp;&nbsp; 卷278_30 </em></strong></font><font
face="黑体" color="#800080"> </font><font size="4" color="#800080" face="宋体">【驿中望山戏赠渭南陆贽主簿】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">官微多惧事多同，拙性偏无主驿功。<br>山在门前登不得，鬓毛衰尽路尘中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷278_31 </em></strong></font><font
face="黑体" color="#800080"> </font><font size="4" color="#800080" face="宋体">【太白西峰偶宿车祝二尊师石室晨…寄呈凤翔齐员外张侍御】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">弱龄诚昧鄙，遇胜惟求止。如何羁滞中，得步青冥里。<BR>
</font></big>
<font color="#400080">青冥有桂丛，冰雪两仙翁。毛节未归海，丹梯闲倚空。<BR>
</font></big>
<font color="#400080">逍遥拟上清，洞府不知名。醮罢雨雷至，客辞山忽明。<BR>
</font></big>
<font color="#400080">山明鸟声乐，日气生岩壑。岩壑树修修，白云如水流。<BR>
</font></big>
<font color="#400080">白云消散尽，陇塞俨然秋。积阻关河固，绵联烽戍稠。<BR>
</font></big>
<font color="#400080">五营承庙略，四野失边愁。吁嗟系尘役，又负灵仙迹。<BR>
</font></big>
<font color="#400080">芝X自芳香，泥沙几沉溺。书此欲沾衣，平生事每违。<BR>
</font></big>
<font color="#400080">烟霄不可仰，鸾鹤自追随。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_32 </em></strong></font><font
face="黑体" color="#800080"> </font><font size="4" color="#800080" face="宋体">【赠韩山人】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">见君何事不惭颜，白发生来未到山。<br>更叹无家又无药，往来唯在酒徒间。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷278_33 </em></strong></font><font
face="黑体" color="#800080"> </font><font size="4" color="#800080" face="宋体">【赠李果毅】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">向日磨金镞，当风著锦衣。上城邀贼语，走马截雕飞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_34 </em></strong></font><font
face="黑体" color="#800080"> </font><font size="4" color="#800080" face="宋体">【春日书情赠别司空曙】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">壮志随年尽，谋身意未安。风尘交契阔，老大别离难。，<BR>
</font></big>
<font color="#400080">腊近晴多暖，春迟夜却寒。谁堪少兄弟，三十又无官。<br>
<P><big><font size="3" face="黑体" color="#000080"><strong><em>&nbsp;&nbsp; 卷278_35 </em></strong></font><font
face="黑体" color="#800080"> </font><font size="4" color="#800080" face="宋体">【冬晓呈邻里】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">终夜寝衣冷，开门思曙光。空阶一丛叶，华室四邻霜。<BR>
</font></big>
<font color="#400080">望阙觉天迥，忆山愁路荒。途中一留滞，双鬓飒然苍。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_36 </em></strong></font><font
face="黑体" color="#800080"> </font><font size="4" color="#800080" face="宋体">【首冬寄河东昭德里书事贻郑损仓曹】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">清冬和暖天，老钝昼多眠。日爱闾巷静，每闻官吏贤。<BR>
</font></big>
<font color="#400080">寒菹供家食，腐叶宿厨烟。且复执杯酒，无烦轻议边。
<P><big><font size="3" face="黑体" color="#000080"><strong><em>&nbsp;&nbsp; 卷278_37 </em></strong></font><font
face="黑体" color="#800080"> </font><font size="4" color="#800080" face="宋体">【浑赞善东斋戏赠陈归】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">长裾珠履飒轻尘，闲以琴书列上宾。<br>公子无雠可邀请，侯嬴此坐是何人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷278_38 </em></strong></font><font
face="黑体" color="#800080"> </font><font size="4" color="#800080" face="宋体">【春日卧病示赵季黄（时陷在贼中）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">病中饶泪眼常昏，闻说花开亦闭门。语少渐知琴思苦，<BR>
</font></big>
<font color="#400080">卧多唯觉鸟声喧。黄埃满市图书贱，黑雾连山虎豹尊。<BR>
</font></big>
<font color="#400080">今日支离顾形影，向君凡在几重恩。<BR>
<P><big><font size="3" face="黑体" color="#000080"><strong><em>&nbsp;&nbsp; 卷278_39 </em></strong></font><font
face="黑体" color="#800080"> </font><font size="4" color="#800080" face="宋体">【秋幕中夜独坐迟明因陪…谒上公因书即事兼呈同院诸公】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">风凄露泫然，明月在山巅。独倚古庭树，仰看深夜天。<BR>
</font></big>
<font color="#400080">叶翻萤不定，虫思草无边。南舍机杼发，东方云景鲜。<BR>
</font></big>
<font color="#400080">簪裘肃已整，车骑俨将前。百雉拱双戟，万夫尊一贤。<BR>
</font></big>
<font color="#400080">琳琅多谋蕴，律吕更相宣。晓桂香怕叮新鸿晴满川。<BR>
</font></big>
<font color="#400080">熙熙造化功，穆穆唐尧年。顾己草同贱，誓心金匪坚。<BR>
</font></big>
<font color="#400080">蹇辞惭自寡，渴病老难痊。书此更何问，边韶唯昼眠。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_40 </em></strong></font><font
face="黑体" color="#800080"> </font><font size="4" color="#800080" face="宋体">【寄赠库部王郎中（时充折籴使）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">谔谔汉名臣，从天令若春。叙辞皆诏旨，称宦即星辰。<BR>
</font></big>
<font color="#400080">草木承风偃，云雷施泽均。威惩治粟尉，恩洽让田人。<BR>
</font></big>
<font color="#400080">泉货方将散，京坻自此陈。五营俱益灶，千里不停轮。<BR>
</font></big>
<font color="#400080">未远金门籍，旋清玉塞尘。硕儒推庆重，良友颂公频。<BR>
</font></big>
<font color="#400080">鹤发逢新镜，龙门跃旧鳞。荷君偏有问，深感浩难申。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_41 </em></strong></font><font
face="黑体" color="#800080"> </font><font size="4" color="#800080" face="宋体">【寄赠畅当山居】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">古村荒石路，岁晏独言归。山雪厚三尺，社榆粗十围。<BR>
</font></big>
<font color="#400080">虬龙宁守蛰，鸾鹤岂矜飞。君子固安分，毋听劳者讥。<br>
<P><big><font size="3" face="黑体" color="#000080"><strong><em>&nbsp;&nbsp; 卷278_42 </em></strong></font><font
face="黑体" color="#800080"> </font><font size="4" color="#800080" face="宋体">【偶宿山中忆畅当】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">深山夜雪晴，坐忆晓山明。读易罢三卷，弹琴当五更。<BR>
</font></big>
<font color="#400080">薜萝枯有影，岩壑冻无声。此夕一相望，君应知我诚。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_43 </em></strong></font><font
face="黑体" color="#800080"> </font><font size="4" color="#800080" face="宋体">【秋中野望寄舍弟绶兼令呈上西川尚书舅】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">忧来思远望，高处殊非惬。夜露湿苍山，秋陂满黄叶。<BR>
</font></big>
<font color="#400080">人随雁迢递，栈与云重叠。骨肉暂分离，形神遂疲}。<BR>
</font></big>
<font color="#400080">红旌渭阳骑，几日劳登涉。蜀道蔼松筠，巴江盛舟楫。<BR>
</font></big>
<font color="#400080">小生即何限，简诲偏盈箧。旧恨尚填膺，新悲复萦睫。<BR>
</font></big>
<font color="#400080">因求种瓜利，自喜归耕捷。井臼赖依邻，儿童亦胜汲。<BR>
</font></big>
<font color="#400080">尘容不在照，雪鬓那堪镊。唯有餐霞心，知夫与天接。
<P><big><font size="3" face="黑体" color="#000080"><strong><em>&nbsp;&nbsp; 卷278_44 </em></strong></font><font
face="黑体" color="#800080"> </font><font size="4" color="#800080" face="宋体">【行药前轩呈董山人】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">不觉老将至，瘦来方自惊。朝昏多病色，起坐有劳声。<BR>
</font></big>
<font color="#400080">腠暖苦肌痒，藏虚唯耳鸣。桑公富灵术，一为保馀生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_45 </em></strong></font><font
face="黑体" color="#800080"> </font><font size="4" color="#800080" face="宋体">【玩春因寄冯卫二补阙戏呈李益（时君与李新除侍御史）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">掖垣春色自天来，红药当阶次第开。<br>萱草丛丛尔何物，等闲穿破绿莓苔。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷278_46 </em></strong></font><font
face="黑体" color="#800080"> </font><font size="4" color="#800080" face="宋体">【新移北厅因贻同院诸公兼呈畅博士】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">华轩迩台座，顾影忝时伦。弱质偃弥旷，清风来亦频。<BR>
</font></big>
<font color="#400080">恩辉坐凌迈，景物恣芳新。终乃愧吾友，无容私此身。
<P><big><font size="3" face="黑体" color="#000080"><strong><em>&nbsp;&nbsp; 卷278_47 </em></strong></font><font
face="黑体" color="#800080"> </font><font size="4" color="#800080" face="宋体">【与张擢对酌】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">张翁对卢叟，一}山村酒。倾酒请予歌，忽蒙张翁呵。<BR>
</font></big>
<font color="#400080">呵予官非屈，曲有怨词多。歌罢谢张翁，所思殊不同。<BR>
</font></big>
<font color="#400080">予悲方为老，君责一何空。曾看乐官录，向是悲翁曲。<BR>
</font></big>
<font color="#400080">张老闻此词，汪汪泪盈目。卢叟醉言粗，一杯凡数呼。<BR>
</font></big>
<font color="#400080">回头顾张老，敢欲戏为儒。
<P><big><font size="3" face="黑体" color="#000080"><strong><em>&nbsp;&nbsp; 卷278_48 </em></strong></font><font
face="黑体" color="#800080"> </font><font size="4" color="#800080" face="宋体">【喜从弟激初至】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">儒服策羸车，惠然过我庐。叙年惭已长，称从意何疏。<BR>
</font></big>
<font color="#400080">作吏清无比，为文丽有馀。应嗤受恩者，头白读兵书。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_49 </em></strong></font><font
face="黑体" color="#800080"> </font><font size="4" color="#800080" face="宋体">【寻贾尊师】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">玉洞秦时客，焚香映绿萝。新传左慈诀，曾与右军鹅。<BR>
</font></big>
<font color="#400080">井臼阴苔遍，方书古字多。成都今日雨，应与酒相和。
<P><big><font size="3" face="黑体" color="#000080"><strong><em>&nbsp;&nbsp; 卷278_50 </em></strong></font><font
face="黑体" color="#800080"> </font><font size="4" color="#800080" face="宋体">【秋中过独孤郊居（即公主子）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">开园过水到郊居，共引家童拾野蔬。高树夕阳连古巷，<BR>
</font></big>
<font color="#400080">菊花梨叶满荒渠。秋山近处行过寺，夜雨寒时起读书。<BR>
</font></big>
<font color="#400080">帝里诸亲别来久，岂知王粲爱樵渔。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_51 </em></strong></font><font
face="黑体" color="#800080"> </font><font size="4" color="#800080" face="宋体">【同耿拾遗春中题第四郎新修书院】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">得接西园会，多因野性同。引藤连树影，移石间花丛。<BR>
</font></big>
<font color="#400080">学就晨昏外，欢生礼乐中。春游随墨客，夜宿伴潜公。<BR>
</font></big>
<font color="#400080">散帙灯惊燕，开帘月带风。朝朝在门下，自与五侯通。
<P><big><font size="3" face="黑体" color="#000080"><strong><em>&nbsp;&nbsp; 卷278_52 </em></strong></font><font
face="黑体" color="#800080"> </font><font size="4" color="#800080" face="宋体">【春日题杜叟山下别业】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">白鸟群飞山半晴，渚田相接有泉声。园中晓露青丛合，<BR>
</font></big>
<font color="#400080">桥上春风绿野明。云影断来峰影出，林花落尽草花生。<BR>
</font></big>
<font color="#400080">今朝醉舞同君乐，始信幽人不爱荣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_53 </em></strong></font><font
face="黑体" color="#800080"> </font><font size="4" color="#800080" face="宋体">【过终南柳处士】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">五老正相寻，围棋到煮金。石摧丹井闭，月过洞门深。<BR>
</font></big>
<font color="#400080">猿鸟三时下，藤萝十里阴。绿泉多草气，青壁少花林。<BR>
</font></big>
<font color="#400080">自愧非仙侣，何言见道心。悠哉宿山口，雷雨夜沈沈。
<P><big><font size="3" face="黑体" color="#000080"><strong><em>&nbsp;&nbsp; 卷278_54 </em></strong></font><font
face="黑体" color="#800080"> </font><font size="4" color="#800080" face="宋体">【宿澄上人院】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">竹窗闻远水，月出似溪中。香覆经年火，幡飘后夜风。<BR>
</font></big>
<font color="#400080">性昏知道晚，学浅喜言同。一悟归身处，何山路不通。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷278_55 </em></strong></font><font
face="黑体" color="#800080"> </font><font size="4" color="#800080" face="宋体">【题李沆林园】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">古巷牛羊出，重门接柳阴。闲看入竹路，自有向山心。<BR>
</font></big>
<font color="#400080">种药齐幽石，耕田到远林。愿同词赋客，得兴谢家深。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
