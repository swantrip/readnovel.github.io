<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百七十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百七十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷473_1 </em></strong></font><font
face="黑体" color="#800080"> </font><font size="4" color="#800080" face="宋体">【享惠昭太子庙乐章】<a
href="authers/qzz_0935.htm" target="_blank"></font><font size="3" color="#0080FF"><font face="黑体">李逢吉</font></a></big> 
<br>
</font><br>
<font color="#400080">既洁酒醴，聿陈熟腥。肃将震念，昭格储灵。<BR>
</font></big>
<font color="#400080">展矣礼典，薰然德馨。止茼啵亦具是听。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷473_2 </em></strong></font><font
face="黑体" color="#800080"> </font><font size="4" color="#800080" face="宋体">【望京楼上寄令狐华州】<a
href="authers/qzz_0935.htm" target="_blank"></font><font size="3" color="#0080FF"><font face="黑体">李逢吉</font></a></big> 
<br>
</font><br>
<font color="#400080">o役滞南服，颓思属暮年。闲上望京台，万山蔽其前。<BR>
</font></big>
<font color="#400080">落日归飞翼，连翩东北天。涪江适在下，为我久潺。<BR>
</font></big>
<font color="#400080">中叶成文教，德威清远边。颁条信徒尔，华发生苍然。<BR>
</font></big>
<font color="#400080">寄怀三峰守，岐路隔云烟。
<P><big><font size="3" face="黑体" color="#000080"><strong><em>&nbsp;&nbsp; 卷473_3 </em></strong></font><font
face="黑体" color="#800080"> </font><font size="4" color="#800080" face="宋体">【再赴襄阳，辱宣武相公贻诗，今用奉酬】<a
href="authers/qzz_0935.htm" target="_blank"></font><font size="3" color="#0080FF"><font face="黑体">李逢吉</font></a></big> 
<br>
</font><br>
<font color="#400080">解h辞丹禁，扬旌去赤墀。自惊非素望，何力及清时。<BR>
</font></big>
<font color="#400080">又据三公席，多惭四老祠。岘山风已远，棠树事难追。<BR>
</font></big>
<font color="#400080">江汉饶春色，荆蛮足梦思。唯怜吐凤句，相示凿龙期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷473_4 </em></strong></font><font
face="黑体" color="#800080"> </font><font size="4" color="#800080" face="宋体">【奉送李相公重镇襄阳】<a
href="authers/qzz_0935.htm" target="_blank"></font><font size="3" color="#0080FF"><font face="黑体">李逢吉</font></a></big> 
<br>
</font><br>
<font color="#400080">海内埏埴遍，汉阴旌旆还。望留丹阙下，恩在紫霄间。<BR>
</font></big>
<font color="#400080">冰雪背秦岭，风烟经武关。树皆人尚爱，辕即吏曾攀。<BR>
</font></big>
<font color="#400080">自惜两心合，相看双鬓斑。终期谢戎务，同隐凿龙山。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷473_5 </em></strong></font><font
face="黑体" color="#800080"> </font><font size="4" color="#800080" face="宋体">【和严揆省中宿斋遇令狐员外当直之作】<a
href="authers/qzz_0935.htm" target="_blank"></font><font size="3" color="#0080FF"><font face="黑体">李逢吉</font></a></big> 
<br>
</font><br>
<font color="#400080">致斋分直宿南宫，越石卢谌此夜同。位极班行犹念旧，<BR>
</font></big>
<font color="#400080">名题章奏亦从公。曾驱爪士三边静，新赠髯参六义穷。<BR>
</font></big>
<font color="#400080">竟夕文昌知有月，可怜如在庾楼中。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷473_6 </em></strong></font><font
face="黑体" color="#800080"> </font><font size="4" color="#800080" face="宋体">【奉酬忠武李相公见寄】<a
href="authers/qzz_0935.htm" target="_blank"></font><font size="3" color="#0080FF"><font face="黑体">李逢吉</font></a></big> 
<br>
</font><br>
<font color="#400080">直继先朝卫与英，能移孝友作忠贞。剑门失险曾缚虎，<BR>
</font></big>
<font color="#400080">淮水安流缘斩鲸。黄阁碧幢惟是俭，三公二伯未为荣。<BR>
</font></big>
<font color="#400080">惠连忽赠池塘句，又遣羸师破胆惊。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷473_7 </em></strong></font><font
face="黑体" color="#800080"> </font><font size="4" color="#800080" face="宋体">【酬致政杨祭酒见寄】<a
href="authers/qzz_0935.htm" target="_blank"></font><font size="3" color="#0080FF"><font face="黑体">李逢吉</font></a></big> 
<br>
</font><br>
<font color="#400080">初还相印罢戎旃，获守皇居在紫烟。妄比侯功蔑尔，<BR>
</font></big>
<font color="#400080">每怀疏傅意悠然。应将半俸沾闾里，料入中条访洞天。<BR>
</font></big>
<font color="#400080">十载别离那可道，倍令惊喜见来篇。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷473_8 </em></strong></font><font
face="黑体" color="#800080"> </font><font size="4" color="#800080" face="宋体">【送令狐秀才赴举】<a
href="authers/qzz_0935.htm" target="_blank"></font><font size="3" color="#0080FF"><font face="黑体">李逢吉</font></a></big> 
<br>
</font><br>
<font color="#400080">子有雄文藻思繁，龆年射策向金门。前随鸾鹤登霄汉，<BR>
</font></big>
<font color="#400080">却望风沙走塞垣。独忆忘机陪出处，自怜何力继飞翻。<BR>
</font></big>
<font color="#400080">那堪两地生离绪，蓬户长扃行旅喧。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷473_9 </em></strong></font><font
face="黑体" color="#800080"> </font><font size="4" color="#800080" face="宋体">【郡斋卧疾赠昼上人】<a
href="authers/qzz_0936.htm" target="_blank"></font><font size="3" color="#0080FF"><font face="黑体">于E</font></a></big> 
<br>
</font><br>
<font color="#400080">夙陪翰墨徒，深论穷文格。丽则风骚后，公然我词客。<BR>
</font></big>
<font color="#400080">晚依方外友，极理探精赜。吻合南北宗，昼公我禅伯。<BR>
</font></big>
<font color="#400080">尤明性不染，故我行贞白。随顺令得解，故我言芳泽。<BR>
</font></big>
<font color="#400080">水漾清浔，吴山横碧岑。含珠复蕴玉，价重双南金。<BR>
</font></big>
<font color="#400080">的曜奇彩，凄清流雅音。商声发楚调，调切谱瑶琴。<BR>
</font></big>
<font color="#400080">吴山为我高，水为我深。万景徒有象，孤云本无心。<BR>
</font></big>
<font color="#400080">众木岂无声，椅桐有清响。众耳岂不聆，钟期有真赏。<BR>
</font></big>
<font color="#400080">高洁古人操，素怀夙所仰。觌君冰雪姿，祛我淫滞想。<BR>
</font></big>
<font color="#400080">常吟柳恽诗，苕浦久相思。逮此远为郡，O洲芳草衰。<BR>
</font></big>
<font color="#400080">逢师年腊长，值我病容羸。共话无生理，聊用契心期。
<P><big><font size="3" face="黑体" color="#000080"><strong><em>&nbsp;&nbsp; 卷473_10 </em></strong></font><font
face="黑体" color="#800080"> </font><font size="4" color="#800080" face="宋体">【和丘员外题湛长史旧居】<a
href="authers/qzz_0936.htm" target="_blank"></font><font size="3" color="#0080FF"><font face="黑体">于E</font></a></big> 
<br>
</font><br>
<font color="#400080">萧条历山下，水木无氛滓。王门结长裾，岩扃怡暮齿。<BR>
</font></big>
<font color="#400080">昔贤枕高躅，今彦仰知止。依依瞩烟霞，眷眷返墟里。<BR>
</font></big>
<font color="#400080">湛生久已没，丘也亦同耻。立言咸不朽，何必在青史。
<P><big><font size="3" face="黑体" color="#000080"><strong><em>&nbsp;&nbsp; 卷473_11 </em></strong></font><font
face="黑体" color="#800080"> </font><font size="4" color="#800080" face="宋体">【寒夜闻霜钟】<a
href="authers/qzz_0937.htm" target="_blank"></font><font size="3" color="#0080FF"><font face="黑体">卢景亮</font></a></big> 
<br>
</font><br>
<font color="#400080">洪钟发长夜，清响出层岑。暗入繁霜切，遥传古寺深。<BR>
</font></big>
<font color="#400080">何城乱远漏，几处杂疏砧。已警离人梦，仍沾旅客襟。<BR>
</font></big>
<font color="#400080">待时当命侣，抱器本无心。倘若无知者，谁能设此音。
<P><big><font size="3" face="黑体" color="#000080"><strong><em>&nbsp;&nbsp; 卷473_12 </em></strong></font><font
face="黑体" color="#800080"> </font><font size="4" color="#800080" face="宋体">【南溪诗】<a
href="authers/qzz_0938.htm" target="_blank"></font><font size="3" color="#0080FF"><font face="黑体">李渤</font></a></big> 
<br>
</font><br>
<font color="#400080">玄岩丽南溪，新泉发幽色。岩泉孕灵秀，云烟纷崖壁。<BR>
</font></big>
<font color="#400080">斜峰信天插，奇洞固神辟。窈窕去未穷，环回势难极。<BR>
</font></big>
<font color="#400080">玉池似无水，玄井昏不测。仙户掩复开，乳膏凝更滴。<BR>
</font></big>
<font color="#400080">丹砂有遗址，石径无留迹。南眺苍梧云，北望洞庭客。<BR>
</font></big>
<font color="#400080">萧条风烟外，爽朗形神寂。若值浮丘翁，从此谢尘役。<br>
<P><big><font size="3" face="黑体" color="#000080"><strong><em>&nbsp;&nbsp; 卷473_13 </em></strong></font><font
face="黑体" color="#800080"> </font><font size="4" color="#800080" face="宋体">【喜弟淑再至为长歌】<a
href="authers/qzz_0938.htm" target="_blank"></font><font size="3" color="#0080FF"><font face="黑体">李渤</font></a></big> 
<br>
</font><br>
<font color="#400080">前年别时秋九月，白露吹霜金吹烈。离鸿一别影初分，<BR>
</font></big>
<font color="#400080">泪袖双挥心哽咽。别来几度得音书，南岳知□□□□。<BR>
</font></big>
<font color="#400080">庐山峨峨倚天碧，捧排空崖千万尺。社榜长题高士名，<BR>
</font></big>
<font color="#400080">食堂每记云山迹。我本开云此山住，偶为名利相萦误。<BR>
</font></big>
<font color="#400080">自负心机四十年，羞闻社客山中篇。忧时魂梦忆归路，<BR>
</font></big>
<font color="#400080">觉来疑在林中眠。昨日亭前乌鹊喜，果得今朝尔来此。<BR>
</font></big>
<font color="#400080">吾吟行路五十篇，尽说江南数千里。自怜兄弟今五人，<BR>
</font></big>
<font color="#400080">共萦儒素家尚贫。虽然廪饩各不一，就中总免拘常伦。<BR>
</font></big>
<font color="#400080">长兄年少曾落托，拔剑沙场随卫霍。口里虽谭周孔文，<BR>
</font></big>
<font color="#400080">怀中不舍孙吴略。次兄一生能苦节，夏聚流萤冬映雪。<BR>
</font></big>
<font color="#400080">非论疾恶志如霜，更觉临泉心似铁。第三之兄更奇异，<BR>
</font></big>
<font color="#400080">昂昂独负青云志。下看金玉不如泥，肯道王侯身可贵。<BR>
</font></big>
<font color="#400080">却愁清逸不干时，高踪大器无人知。倘逢感激许然诺，<BR>
</font></big>
<font color="#400080">必能万古留清规。念尔年来方二十，夙夜孜孜能独立。<BR>
</font></big>
<font color="#400080">卷中笔落星汉摇，洞里丹灵鬼神泣。嗟余流浪心最狂，<BR>
</font></big>
<font color="#400080">十年学剑逢时康。心中不解事拘束，世间谈笑多相妨。<BR>
</font></big>
<font color="#400080">广海青山殊未足，逢著高楼还醉宿。朝走安公枥上驹，<BR>
</font></big>
<font color="#400080">暮伦陶令篱边菊。近来诗思殊无况，苦被时流不相放。<BR>
</font></big>
<font color="#400080">云腾浪走势未衰，鹤膝蜂腰岂能障。送尔为文殊不识，<BR>
</font></big>
<font color="#400080">贵从一一传胸臆。若到湖南见紫霄，会须待我同攀陟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷473_14 </em></strong></font><font
face="黑体" color="#800080"> </font><font size="4" color="#800080" face="宋体">【留别南溪二首】<a
href="authers/qzz_0938.htm" target="_blank"></font><font size="3" color="#0080FF"><font face="黑体">李渤</font></a></big> 
<br>
</font><br>
<font color="#400080">常叹春泉去不回，我今此去更难来。<br>欲知别后留情处，手种岩花次第开。<br>
<br>
<font color="#400080">如云不厌苍梧远，似雁逢春又北归。<br>惟有隐山溪上月，年年相望两依依。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷473_15 </em></strong></font><font
face="黑体" color="#800080"> </font><font size="4" color="#800080" face="宋体">【桂林叹雁】<a
href="authers/qzz_0938.htm" target="_blank"></font><font size="3" color="#0080FF"><font face="黑体">李渤</font></a></big> 
<br>
</font><br>
<font color="#400080">三朝四黜倦遐征，往复皆愁万里程。<br>尔解分飞却回去，我方从此向南行。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷473_16 </em></strong></font><font
face="黑体" color="#800080"> </font><font size="4" color="#800080" face="宋体">【享惠昭太子庙乐章】<a
href="authers/qzz_0939.htm" target="_blank"></font><font size="3" color="#0080FF"><font face="黑体">孟简</font></a></big> 
<br>
</font><br>
<font color="#400080">喧喧金石容既缺，肃肃羽驾就行列。<br>缑山遗响昔所闻，庙庭进旅今攸设。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷473_17 </em></strong></font><font
face="黑体" color="#800080"> </font><font size="4" color="#800080" face="宋体">【拟古】<a
href="authers/qzz_0939.htm" target="_blank"></font><font size="3" color="#0080FF"><font face="黑体">孟简</font></a></big> 
<br>
</font><br>
<font color="#400080">剑客不夸貌，主人知此心。但营纤毫义，肯计千万金。<BR>
</font></big>
<font color="#400080">勇发看鸷击，愤来听虎吟。平生贵酬德，刃敌无幽深。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷473_18 </em></strong></font><font
face="黑体" color="#800080"> </font><font size="4" color="#800080" face="宋体">【咏欧阳行周事】<a
href="authers/qzz_0939.htm" target="_blank"></font><font size="3" color="#0080FF"><font face="黑体">孟简</font></a></big> 
<br>
</font><br>
<font color="#400080">有客西北逐，驱马次太原。太原有佳人，神艳照行云。<BR>
</font></big>
<font color="#400080">座上转横波，流光注夫君。夫君意荡漾，即日相交欢。<BR>
</font></big>
<font color="#400080">定情非一词，结念誓青山。生死不变易，中诚无间言。<BR>
</font></big>
<font color="#400080">此为太学徒，彼属北府官。中夜欲相从，严城限军门。<BR>
</font></big>
<font color="#400080">白日欲同居，君畏仁人闻。忽如陇头水，坐作东西分。<BR>
</font></big>
<font color="#400080">惊离肠千结，滴泪眼双昏。本达京师回，贺期相追攀。<BR>
</font></big>
<font color="#400080">宿约始乖阻，彼忧已缠绵。高髻若黄鹂，危鬓如玉蝉。<BR>
</font></big>
<font color="#400080">纤手自整理，剪刀断其根。柔情托侍儿，为我遗所欢。<BR>
</font></big>
<font color="#400080">所欢使者来，侍儿因复前。^泪取遗寄，深诚祈为传。<BR>
</font></big>
<font color="#400080">封来赠君子，愿言慰穷泉。使者回复命，迟迟蓄悲酸。<BR>
</font></big>
<font color="#400080">詹生喜言旋，倒履走迎门。长跪听未毕，惊伤涕涟涟。<BR>
</font></big>
<font color="#400080">不饮亦不食，哀心百千端。襟情一夕空，精爽旦日残。<BR>
</font></big>
<font color="#400080">哀哉浩然气，溃散归化元。短生虽别离，长夜无阻难。<BR>
</font></big>
<font color="#400080">双魂终会合，两剑遂蜿蜒。丈夫早通脱，巧笑安能干。<BR>
</font></big>
<font color="#400080">防身本苦节，一去何由还。后生莫沈迷，沈迷丧其真。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷473_19 </em></strong></font><font
face="黑体" color="#800080"> </font><font size="4" color="#800080" face="宋体">【惜分阴】<a
href="authers/qzz_0939.htm" target="_blank"></font><font size="3" color="#0080FF"><font face="黑体">孟简</font></a></big> 
<br>
</font><br>
<font color="#400080">业广因功苦，拳拳志士心。九流难酌挹，四海易消沈。<BR>
</font></big>
<font color="#400080">对景嗟移晷，窥园讵改阴。三冬劳聚学，驷景重兼金。<BR>
</font></big>
<font color="#400080">刺股情方励，偷光思益深。再中如可冀，终嗣绝编音。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷473_20 </em></strong></font><font
face="黑体" color="#800080"> </font><font size="4" color="#800080" face="宋体">【嘉禾合颖】<a
href="authers/qzz_0939.htm" target="_blank"></font><font size="3" color="#0080FF"><font face="黑体">孟简</font></a></big> 
<br>
</font><br>
<font color="#400080">玉烛将成岁，封人亦自歌。八方沾圣泽，异亩发嘉禾。<BR>
</font></big>
<font color="#400080">共秀芳何远，连茎瑞且多。颖低甘露滴，影乱惠风过。<BR>
</font></big>
<font color="#400080">表稔由神化，为祥识气和。因知兴嗣岁，王道旧无颇。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷473_21 </em></strong></font><font
face="黑体" color="#800080"> </font><font size="4" color="#800080" face="宋体">【赋得亚父碎玉斗】<a
href="authers/qzz_0939.htm" target="_blank"></font><font size="3" color="#0080FF"><font face="黑体">孟简</font></a></big> 
<br>
</font><br>
<font color="#400080">献谋既我违，积愤从心c。鸿门入已迫，赤帝时潜退。<BR>
</font></big>
<font color="#400080">宝位方苦竞，玉斗何情爱。犹看虹气凝，讵惜冰姿碎。<BR>
</font></big>
<font color="#400080">而嗟大事返，当起千里悔。谁为西楚王，坐见东城溃。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷473_22 </em></strong></font><font
face="黑体" color="#800080"> </font><font size="4" color="#800080" face="宋体">【酬施先辈】<a
href="authers/qzz_0939.htm" target="_blank"></font><font size="3" color="#0080FF"><font face="黑体">孟简</font></a></big> 
<br>
</font><br>
<font color="#400080">襄阳才子得声多，四海皆传古镜歌。<br>乐府正声三百首，梨园新入教青娥。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷473_23 </em></strong></font><font
face="黑体" color="#800080"> </font><font size="4" color="#800080" face="宋体">【寄李十员外】<a
href="authers/qzz_0940.htm" target="_blank"></font><font size="3" color="#0080FF"><font face="黑体">王仲舒</font></a></big> 
<br>
</font><br>
<font color="#400080">百丈悬泉旧卧龙，欲将肝胆佐时雍。<br>惟愁又入烟霞去，知在庐峰第几重。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷473_24 </em></strong></font><font
face="黑体" color="#800080"> </font><font size="4" color="#800080" face="宋体">【访羊尊师（一作贾岛诗）】<a
href="authers/qzz_0941.htm" target="_blank"></font><font size="3" color="#0080FF"><font face="黑体">孙革</font></a></big> 
<br>
</font><br>
<font color="#400080">松下问童子，言师采药去。只在此山中，云深不知处。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷473_25 </em></strong></font><font
face="黑体" color="#800080"> </font><font size="4" color="#800080" face="宋体">【晚眺】<a
href="authers/qzz_0942.htm" target="_blank"></font><font size="3" color="#0080FF"><font face="黑体">汪万於</font></a></big> 
<br>
</font><br>
<font color="#400080">杖策倚柴门，泉声隔岸闻。夕阳诸岭出，晴雪万山分。<BR>
</font></big>
<font color="#400080">静对豺狼窟，幽观鹿豕群。今宵寒月近，东北扫浮云。<br>
<P><big><font size="3" face="黑体" color="#000080"><strong><em>&nbsp;&nbsp; 卷473_26 </em></strong></font><font
face="黑体" color="#800080"> </font><font size="4" color="#800080" face="宋体">【亚父碎玉斗】<a
href="authers/qzz_0943.htm" target="_blank"></font><font size="3" color="#0080FF"><font face="黑体">何儒亮</font></a></big> 
<br>
</font><br>
<font color="#400080">嬴女昔解网，楚王有遗躅。破关既定秦，碎首闻献玉。<BR>
</font></big>
<font color="#400080">贞姿应刃散，清响因风续。匪徇切泥功，将明怀璧辱。<BR>
</font></big>
<font color="#400080">莫量汉祖德，空受项君勖。事去见前心，千秋渭水绿。<br>
<P><big><font size="3" face="黑体" color="#000080"><strong><em>&nbsp;&nbsp; 卷473_27 </em></strong></font><font
face="黑体" color="#800080"> </font><font size="4" color="#800080" face="宋体">【赠毛仙翁】<a
href="authers/qzz_0944.htm" target="_blank"></font><font size="3" color="#0080FF"><font face="黑体">李宗闵</font></a></big> 
<br>
</font><br>
<font color="#400080">不知仙客占青春，肌骨才教称两旬。俗眼暂惊相见日，<BR>
</font></big>
<font color="#400080">疑心未测几时人。闲推甲子经何代，笑说浮生老此身。<BR>
</font></big>
<font color="#400080">残药倘能沾朽质，愿将霄汉永为邻。<BR>
<P><big><font size="3" face="黑体" color="#000080"><strong><em>&nbsp;&nbsp; 卷473_28 </em></strong></font><font
face="黑体" color="#800080"> </font><font size="4" color="#800080" face="宋体">【池州夫子庙麟台】<a
href="authers/qzz_0945.htm" target="_blank"></font><font size="3" color="#0080FF"><font face="黑体">韦表微</font></a></big> 
<br>
</font><br>
<font color="#400080">二仪既闭，三象乃乖。圣道埋郁，人心不开。<BR>
</font></big>
<font color="#400080">上无文武，下有定哀。吁嗟麟兮，孰为来哉。<BR>
</font></big>
<font color="#400080">周虽不纲，孔实嗣圣。诗书既删，礼乐大定。<BR>
</font></big>
<font color="#400080">劝善惩恶，奸邪乃正。吁嗟麟兮，克昭符命。<BR>
</font></big>
<font color="#400080">圣与时合，代行位尊。苟或乖戾，身穷道存。<BR>
</font></big>
<font color="#400080">於昭鲁邑，栖迟孔门。吁嗟麟兮，孰知其仁。<BR>
</font></big>
<font color="#400080">运极数残，德至时否。楚国浸广，秦封益侈。<BR>
</font></big>
<font color="#400080">墙仞迫厄，崎岖阙里。吁嗟麟兮，靡有攸止。<BR>
</font></big>
<font color="#400080">世治则麟，世乱则麇。出非其时，麋鹿同群。<BR>
</font></big>
<font color="#400080">孔不自圣，麟不自祥。吁嗟麟兮，天何所亡。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
