<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百四十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百四十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷744_1 </em></strong></font><font
face="黑体" color="#800080"> </font><font size="4" color="#800080" face="宋体">【僻居谢何明府见访】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">公退琴堂动逸怀，闲披烟霭访微才。马嘶穷巷蛙声息，<BR>
</font></big>
<font color="#400080">辙到衡门草色开。风引柳花当坐起，日将林影入庭来。<BR>
</font></big>
<font color="#400080">满斋尘土一床藓，多谢从容水饭回。<BR>
<P><big><font size="3" face="黑体" color="#000080"><strong><em>&nbsp;&nbsp; 卷744_2 </em></strong></font><font
face="黑体" color="#800080"> </font><font size="4" color="#800080" face="宋体">【冬日道中（一作冬日送人）】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">去去天涯无定期，瘦童羸马共依依。暮烟江口客来绝，<BR>
</font></big>
<font color="#400080">寒叶岭头人住稀。带雪野风吹旅思，入云山火照行衣。<BR>
</font></big>
<font color="#400080">钓台吟阁沧洲在，应为初心未得归。<BR>
<P><big><font size="3" face="黑体" color="#000080"><strong><em>&nbsp;&nbsp; 卷744_3 </em></strong></font><font
face="黑体" color="#800080"> </font><font size="4" color="#800080" face="宋体">【僻居酬友人】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">僻居虽爱近林泉，幽径闲居碧藓连。向竹掩扉随鹤息，<BR>
</font></big>
<font color="#400080">就溪安石学僧禅。古琴带月音声亮，山果经霜气味全，<BR>
</font></big>
<font color="#400080">多谢故交怜朴野，隔云时复寄佳篇。<BR>
<P><big><font size="3" face="黑体" color="#000080"><strong><em>&nbsp;&nbsp; 卷744_4 </em></strong></font><font
face="黑体" color="#800080"> </font><font size="4" color="#800080" face="宋体">【游西山龙泉禅寺】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">叠t层峰坐可观，枕门流水更潺。晓钟声彻洞溪远，<BR>
</font></big>
<font color="#400080">夏木影笼轩槛寒。幽径乍寻衣屦润，古堂频宿梦魂安。<BR>
</font></big>
<font color="#400080">因嗟城郭营营事，不得长游空鬓残。<BR>
<P><big><font size="3" face="黑体" color="#000080"><strong><em>&nbsp;&nbsp; 卷744_5 </em></strong></font><font
face="黑体" color="#800080"> </font><font size="4" color="#800080" face="宋体">【宿山】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">一入仙山万虑宽，夜深宁厌倚虚栏。鹤和云影宿高木，<BR>
</font></big>
<font color="#400080">人带月光登古坛。芝X露浓溪坞白，薜萝风起殿廊寒。<BR>
</font></big>
<font color="#400080">更陪羽客论真理，不觉初钟叩晓残。<BR>
<P><big><font size="3" face="黑体" color="#000080"><strong><em>&nbsp;&nbsp; 卷744_6 </em></strong></font><font
face="黑体" color="#800080"> </font><font size="4" color="#800080" face="宋体">【游西禅】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">远岫当轩列翠光，高僧一衲万缘忘。碧松影里地长润，<BR>
</font></big>
<font color="#400080">白藕花中水亦香。云自雨前生净石，鹤于钟后宿长廊。<BR>
</font></big>
<font color="#400080">游人恋此吟终日，盛暑楼台早有凉。<BR>
<P><big><font size="3" face="黑体" color="#000080"><strong><em>&nbsp;&nbsp; 卷744_7 </em></strong></font><font
face="黑体" color="#800080"> </font><font size="4" color="#800080" face="宋体">【寄史处士】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">长羡闲居一水湄，吟情高古有谁知。石楼待月横琴久，<BR>
</font></big>
<font color="#400080">渔浦经风下钓迟。僻坞落花多掩径，旧山残烧几侵篱。<BR>
</font></big>
<font color="#400080">松门别后无消息，早晚重应蹑屐随。<BR>
<P><big><font size="3" face="黑体" color="#000080"><strong><em>&nbsp;&nbsp; 卷744_8 </em></strong></font><font
face="黑体" color="#800080"> </font><font size="4" color="#800080" face="宋体">【僻居秋思寄友人】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">门巷秋归更寂寥，雨馀闲砌委兰苗。梦回月夜虫吟壁，<BR>
</font></big>
<font color="#400080">病起茅斋药满瓢。泽国旧游关远思，竹林前会负佳招。<BR>
</font></big>
<font color="#400080">身名未立犹辛苦，何许流年晚鬓凋。<BR>
<P><big><font size="3" face="黑体" color="#000080"><strong><em>&nbsp;&nbsp; 卷744_9 </em></strong></font><font
face="黑体" color="#800080"> </font><font size="4" color="#800080" face="宋体">【寄落星史虚白处士】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">白云峰下古溪头，曾与提壶烂熳游。登阁共看彭蠡水，<BR>
</font></big>
<font color="#400080">围炉相忆杜陵秋。棋玄不厌通高品，句妙多容隔岁酬。<BR>
</font></big>
<font color="#400080">别后相思时一望，暮山空碧水空流。<BR>
<P><big><font size="3" face="黑体" color="#000080"><strong><em>&nbsp;&nbsp; 卷744_10 </em></strong></font><font
face="黑体" color="#800080"> </font><font size="4" color="#800080" face="宋体">【九江旅夜寄山中故人】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">弱柳风高远漏沈，坐来难便息愁吟。江城雪尽寒犹在，<BR>
</font></big>
<font color="#400080">客舍灯孤夜正深。尘土积年粘旅服，关山无处寄归心。<BR>
</font></big>
<font color="#400080">此时遥羡闲眠侣，静掩云扉卧一林。<BR>
<P><big><font size="3" face="黑体" color="#000080"><strong><em>&nbsp;&nbsp; 卷744_11 </em></strong></font><font
face="黑体" color="#800080"> </font><font size="4" color="#800080" face="宋体">【闻杜牧赴阙】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">旧隐匡庐一草堂，今闻携策谒吾皇。峡云难卷从龙势，<BR>
</font></big>
<font color="#400080">古剑终腾出土光。开翅定期归碧落，濯缨宁肯问沧浪。<BR>
</font></big>
<font color="#400080">他时得意交知仰，莫忘裁诗寄钓乡。<BR>
<P><big><font size="3" face="黑体" color="#000080"><strong><em>&nbsp;&nbsp; 卷744_12 </em></strong></font><font
face="黑体" color="#800080"> </font><font size="4" color="#800080" face="宋体">【题西林寺水阁】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">竹翠苔花绕槛浓，此亭幽致讵曾逢。水分林下清泠派，<BR>
</font></big>
<font color="#400080">山峙云间峭峻峰。怪石夜光寒射烛，老杉秋韵冷和钟。<BR>
</font></big>
<font color="#400080">不知来往留题客，谁约重寻莲社踪。<BR>
<P><big><font size="3" face="黑体" color="#000080"><strong><em>&nbsp;&nbsp; 卷744_13 </em></strong></font><font
face="黑体" color="#800080"> </font><font size="4" color="#800080" face="宋体">【林居喜崔三博远至】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">几日区区在远程，晚烟林径喜相迎。姿容虽有尘中色，<BR>
</font></big>
<font color="#400080">巾屦犹多岳上清。野石静排为坐榻，溪茶深煮当飞觥。<BR>
</font></big>
<font color="#400080">留连话与方经宿，又欲携书别我行。<BR>
<P><big><font size="3" face="黑体" color="#000080"><strong><em>&nbsp;&nbsp; 卷744_14 </em></strong></font><font
face="黑体" color="#800080"> </font><font size="4" color="#800080" face="宋体">【观华夷图】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">别手应难及此精，须知攒簇自心灵。始于毫末分诸国，<BR>
</font></big>
<font color="#400080">渐见图中列四溟。关路欲伸通楚势，蜀山俄耸入秦青。<BR>
</font></big>
<font color="#400080">笔端尽现寰区事，堪把长悬在户庭。<BR>
<P><big><font size="3" face="黑体" color="#000080"><strong><em>&nbsp;&nbsp; 卷744_15 </em></strong></font><font
face="黑体" color="#800080"> </font><font size="4" color="#800080" face="宋体">【庐山书堂送祝秀才还乡】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">束书辞我下重巅，相送同临楚岸边。归思几随千里水，<BR>
</font></big>
<font color="#400080">离情空寄一枝蝉。园林到日酒初熟，庭户开时月正圆。<BR>
</font></big>
<font color="#400080">莫使蹉跎恋疏野，男儿酬志在当年。<BR>
<P><big><font size="3" face="黑体" color="#000080"><strong><em>&nbsp;&nbsp; 卷744_16 </em></strong></font><font
face="黑体" color="#800080"> </font><font size="4" color="#800080" face="宋体">【暮冬送何秀才毗陵】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">匹马嘶风去思长，素琴孤剑称戎装。路涂多是过残岁，<BR>
</font></big>
<font color="#400080">杯酒无辞到醉乡。云傍水村凝冷片，雪连山驿积寒光。<BR>
</font></big>
<font color="#400080">毗陵城下饶嘉景，回日新诗应满堂。<BR>
<P><big><font size="3" face="黑体" color="#000080"><strong><em>&nbsp;&nbsp; 卷744_17 </em></strong></font><font
face="黑体" color="#800080"> </font><font size="4" color="#800080" face="宋体">【龙潭张道者】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">碧洞幽岩独息心，时人何路得相寻。养生不说凭诸药，<BR>
</font></big>
<font color="#400080">适意惟闻在一琴。石径扫稀山藓合，竹轩开晚野云深。<BR>
</font></big>
<font color="#400080">他年功就期飞去，应笑吾徒多苦吟。<BR>
<P><big><font size="3" face="黑体" color="#000080"><strong><em>&nbsp;&nbsp; 卷744_18 </em></strong></font><font
face="黑体" color="#800080"> </font><font size="4" color="#800080" face="宋体">【晚秋同何秀才溪上】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">闲步秋光思杳然，荷藜因共过林烟。期收野药寻幽路，<BR>
</font></big>
<font color="#400080">欲采溪菱上小船。云吐晚阴藏霁岫，柳含馀霭咽残蝉。<BR>
</font></big>
<font color="#400080">倒尊尽日忘归处，山磬数声敲暝天。<BR>
<P><big><font size="3" face="黑体" color="#000080"><strong><em>&nbsp;&nbsp; 卷744_19 </em></strong></font><font
face="黑体" color="#800080"> </font><font size="4" color="#800080" face="宋体">【送江少府授延陵后寄】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">五老云中勤学者，遇时能不困风尘。束书西上谒明主，<BR>
</font></big>
<font color="#400080">捧檄南归慰老亲。别馆友朋留醉久，去程烟月入吟新。<BR>
</font></big>
<font color="#400080">莫因官小慵之任，自古鸾栖有异人。<BR>
<P><big><font size="3" face="黑体" color="#000080"><strong><em>&nbsp;&nbsp; 卷744_20 </em></strong></font><font
face="黑体" color="#800080"> </font><font size="4" color="#800080" face="宋体">【观山水障子】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">功绩精妍世少伦，图时应倍用心神。不知草木承何异，<BR>
</font></big>
<font color="#400080">但见江山长带春。云势似离岩底石，浪花如动岸边O。<BR>
</font></big>
<font color="#400080">更疑独泛渔舟者，便是其中旧隐人。<BR>
<P><big><font size="3" face="黑体" color="#000080"><strong><em>&nbsp;&nbsp; 卷744_21 </em></strong></font><font
face="黑体" color="#800080"> </font><font size="4" color="#800080" face="宋体">【寄张学士洎】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">不知何处好消忧，公退携壶即上楼。职事久参侯伯幕，<BR>
</font></big>
<font color="#400080">梦魂长绕帝王州。黄山向晚盈轩翠，黟水含春绕槛流。<BR>
</font></big>
<font color="#400080">遥想玉堂多暇日，花时谁伴出城游。<BR>
<P><big><font size="3" face="黑体" color="#000080"><strong><em>&nbsp;&nbsp; 卷744_22 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1485.htm" target="_blank"></font><font size="3" color="#0080FF"><font face="黑体">伍乔</font></a></big> 
<br>
</font><br>
<font color="#400080">积霭沈诸壑，微阳在半峰。（《省试霁后望钟山》）<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
