<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百七十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百七十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷574_1 </em></strong></font><font
face="黑体" color="#800080"> </font><font size="4" color="#800080" face="宋体">【送饶州张使君】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">终南云雨连城阙，去路西江白浪头。滁上郡斋离昨日，<BR>
</font></big>
<font color="#400080">鄱阳农事劝今秋。道心生向前朝寺，文思来因静夜楼。<BR>
</font></big>
<font color="#400080">借问泊帆干谒者，谁人曾听峡猿愁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_2 </em></strong></font><font
face="黑体" color="#800080"> </font><font size="4" color="#800080" face="宋体">【观冬设上东川杨尚书】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">匏革奏冬非独乐，军城未晓启重门。何时却入三台贵，<BR>
</font></big>
<font color="#400080">此日空知八座尊。罗绮舞中收雨点，貔貅阃外卷云根。<BR>
</font></big>
<font color="#400080">逐迁属吏随宾列，拨棹扁舟不忘恩。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_3 </em></strong></font><font
face="黑体" color="#800080"> </font><font size="4" color="#800080" face="宋体">【巴兴作】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">三年未省闻鸿叫，九月何曾见草枯。寒暑气均思白社，<BR>
</font></big>
<font color="#400080">星辰位正忆皇都。苏卿持节终还汉，葛相行师自渡泸。<BR>
</font></big>
<font color="#400080">乡味朔山林果别，北归期挂海帆孤。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_4 </em></strong></font><font
face="黑体" color="#800080"> </font><font size="4" color="#800080" face="宋体">【早蝉】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">早蝉孤抱芳槐叶，噪向残阳意度秋。也任一声催我老，<BR>
</font></big>
<font color="#400080">堪听两耳畏吟休。得非下第无高韵，须是青山隐白头。<BR>
</font></big>
<font color="#400080">若问此心嗟叹否，天人不可怨而尤。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_5 </em></strong></font><font
face="黑体" color="#800080"> </font><font size="4" color="#800080" face="宋体">【投元郎中】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">心在潇湘归未期，卷中多是得名诗。高台聊望清秋色，<BR>
</font></big>
<font color="#400080">片水堪留白鹭鸶。省宿有时闻急雨，朝回尽日伴禅师。<BR>
</font></big>
<font color="#400080">旧文去岁曾将献，蒙与人来说始知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_6 </em></strong></font><font
face="黑体" color="#800080"> </font><font size="4" color="#800080" face="宋体">【阮籍啸台】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">如闻长啸春风里，荆棘丛边访旧踪。<br>地接苏门山近远，荒台突兀抵高峰。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_7 </em></strong></font><font
face="黑体" color="#800080"> </font><font size="4" color="#800080" face="宋体">【滕校书使院小池】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">小池谁见凿时初，走水南来十里馀。<br>楼上日斜吹暮角，院中人出锁游鱼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_8 </em></strong></font><font
face="黑体" color="#800080"> </font><font size="4" color="#800080" face="宋体">【送陕府王建司马】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">司马虽然听晓钟，尚犹高枕恣疏慵。请诗僧过三门水，<BR>
</font></big>
<font color="#400080">卖药人归五老峰。移舫绿阴深处息，登楼凉夜此时逢。<BR>
</font></big>
<font color="#400080">杜陵惆怅临相饯，未寝月前多屐踪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_9 </em></strong></font><font
face="黑体" color="#800080"> </font><font size="4" color="#800080" face="宋体">【上谷旅夜】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">世难那堪恨旅游，龙钟更是对穷秋。故园千里数行泪，<BR>
</font></big>
<font color="#400080">邻杵一声终夜愁。月到寒窗空皓晶，风翻落叶更飕v。<BR>
</font></big>
<font color="#400080">此心不向常人说，倚识平津万户侯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_10 </em></strong></font><font
face="黑体" color="#800080"> </font><font size="4" color="#800080" face="宋体">【寄无得头陀】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">夏腊今应三十馀，不离树下冢间居。貌堪良匠抽毫写，<BR>
</font></big>
<font color="#400080">行称高僧续传书。落涧水声来远远，当空月色自如如。<BR>
</font></big>
<font color="#400080">白衣只在青门里，心每相亲迹且疏。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_11 </em></strong></font><font
face="黑体" color="#800080"> </font><font size="4" color="#800080" face="宋体">【崔卿池上双白鹭】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">鹭雏相逐出深笼，顶各有丝茎数同。洒石多霜移足冷，<BR>
</font></big>
<font color="#400080">隔城远树挂巢空。其如尽在滩声外，何似双飞浦色中。<BR>
</font></big>
<font color="#400080">见此池潭卿自凿，清泠太液底潜通。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_12 </em></strong></font><font
face="黑体" color="#800080"> </font><font size="4" color="#800080" face="宋体">【送胡道士】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">短褐身披满渍苔，灵溪深处观门开。却从城里移琴去，<BR>
</font></big>
<font color="#400080">许到山中寄药来。临水古坛秋醮罢，宿杉幽鸟夜飞回。<BR>
</font></big>
<font color="#400080">丹梯愿逐真人上，日夕归心白发催。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_13 </em></strong></font><font
face="黑体" color="#800080"> </font><font size="4" color="#800080" face="宋体">【寄韩潮州愈】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">此心曾与木兰舟，直到天南潮水头。隔岭篇章来华岳，<BR>
</font></big>
<font color="#400080">出关书信过泷流。峰悬驿路残云断，海浸城根老树秋。<BR>
</font></big>
<font color="#400080">一夕瘴烟风卷尽，月明初上浪西楼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_14 </em></strong></font><font
face="黑体" color="#800080"> </font><font size="4" color="#800080" face="宋体">【酬张籍王建】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">疏林荒宅古坡前，久住还因太守怜。渐老更思深处隐，<BR>
</font></big>
<font color="#400080">多闲数得上方眠。鼠抛贫屋收田日，雁度寒江拟雪天。<BR>
</font></big>
<font color="#400080">身是龙钟应是分，水曹芸阁枉来篇。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_15 </em></strong></font><font
face="黑体" color="#800080"> </font><font size="4" color="#800080" face="宋体">【逢博陵故人彭兵曹】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">曲阳分散会京华，见说三年住海涯。别后解餐蓬子，<BR>
</font></big>
<font color="#400080">向前未识牧丹花。偶逢日者教求禄，终傍泉声拟置家。<BR>
</font></big>
<font color="#400080">蹋雪携琴相就宿，夜深开户斗牛斜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_16 </em></strong></font><font
face="黑体" color="#800080"> </font><font size="4" color="#800080" face="宋体">【赠牛山人】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">二十年中饵茯苓，致书半是老君经。东都旧住商人宅，<BR>
</font></big>
<font color="#400080">南国新修道士亭。凿石养峰休买蜜，坐山秤药不争星。<BR>
</font></big>
<font color="#400080">古来隐者多能卜，欲就先生问丙丁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_17 </em></strong></font><font
face="黑体" color="#800080"> </font><font size="4" color="#800080" face="宋体">【送于中丞使回纥册立】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">君立天骄发使车，册文字字著金书。渐通青冢乡山尽，<BR>
</font></big>
<font color="#400080">欲达皇情译语初。调角寒城边色动，下霜秋碛雁行疏。<BR>
</font></big>
<font color="#400080">旌旗来往几多日，应向途中见岁除。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_18 </em></strong></font><font
face="黑体" color="#800080"> </font><font size="4" color="#800080" face="宋体">【送刘侍御重使江西】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">时当苦热远行人，石壁飞泉溅马身。又到钟陵知务大，<BR>
</font></big>
<font color="#400080">还浮湓浦属秋新。早程猿叫云深极，宿馆禽惊叶动频。<BR>
</font></big>
<font color="#400080">前者已闻廉使荐，兼言有画静边尘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_19 </em></strong></font><font
face="黑体" color="#800080"> </font><font size="4" color="#800080" face="宋体">【赠圆上人】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">诵经千纸得为僧，麈尾持行不拂蝇。古塔月高闻咒水，<BR>
</font></big>
<font color="#400080">新坛日午见烧灯。一双童子浇红药，百八真珠贯彩绳。<BR>
</font></big>
<font color="#400080">且说近来心里事，仇雠相对似亲朋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_20 </em></strong></font><font
face="黑体" color="#800080"> </font><font size="4" color="#800080" face="宋体">【处州李使君改任遂州因寄赠】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">庭树几株阴入户，主人何在客闻蝉。钥开原上高楼锁，<BR>
</font></big>
<font color="#400080">瓶汲池东古井泉。趁静野禽曾后到，休吟邻叟始安眠。<BR>
</font></big>
<font color="#400080">仙都山水谁能忆，西去风涛书满船。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_21 </em></strong></font><font
face="黑体" color="#800080"> </font><font size="4" color="#800080" face="宋体">【酬慈恩寺文郁上人】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">袈裟影入禁池清，犹忆乡山近赤城。篱落罅间寒蟹过，<BR>
</font></big>
<font color="#400080">莓苔石上晚蛩行。期登野阁闲应甚，阻宿山房疾未平。<BR>
</font></big>
<font color="#400080">闻说又寻南岳去，无端诗思忽然生。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_22 </em></strong></font><font
face="黑体" color="#800080"> </font><font size="4" color="#800080" face="宋体">【访鉴玄师侄】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">维摩青石讲初休，缘访亲宗到普州。<br>我有军持凭弟子，岳阳溪里汲寒流。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_23 </em></strong></font><font
face="黑体" color="#800080"> </font><font size="4" color="#800080" face="宋体">【夜坐】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">蟋蟀渐多秋不浅，蟾蜍已没夜应深。<br>三更两鬓几枝雪，一念双峰四祖心。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_24 </em></strong></font><font
face="黑体" color="#800080"> </font><font size="4" color="#800080" face="宋体">【送别】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">门外便伸千里别，无车不得到河梁。<br>高楼直上百馀尺，今日为君南望长。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_25 </em></strong></font><font
face="黑体" color="#800080"> </font><font size="4" color="#800080" face="宋体">【闻蝉感怀】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">新蝉忽发最高枝，不觉立听无限时。<br>正遇友人来告别，一心分作两般悲。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_26 </em></strong></font><font
face="黑体" color="#800080"> </font><font size="4" color="#800080" face="宋体">【夏夜上谷宿开元寺】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">诗成一夜月中题，便卧松风到曙鸡。<br>带月时闻山鸟语，郡城知近武陵溪。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_27 </em></strong></font><font
face="黑体" color="#800080"> </font><font size="4" color="#800080" face="宋体">【送于总持归京】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">出家初隶何方寺，上国西明御水东。<br>却见旧房阶下树，别来二十一春风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_28 </em></strong></font><font
face="黑体" color="#800080"> </font><font size="4" color="#800080" face="宋体">【崔卿池上鹤】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">月中时叫叶纷纷，不异洞庭霜夜闻。<br>翎羽如今从放长，犹能飞起向孤云。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_29 </em></strong></font><font
face="黑体" color="#800080"> </font><font size="4" color="#800080" face="宋体">【登田中丞高亭】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">高亭林表迥嵯峨，独坐秋宵不寝多。<br>玉兔玉人歌里出，白云难似莫相和。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_30 </em></strong></font><font
face="黑体" color="#800080"> </font><font size="4" color="#800080" face="宋体">【友人婚杨氏催妆】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">不知今夕是何夕，催促阳台近镜台。<br>谁道芙蓉水中种，青铜镜里一枝开。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_31 </em></strong></font><font
face="黑体" color="#800080"> </font><font size="4" color="#800080" face="宋体">【酬朱侍御望月见寄】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">他寝此时吾不寝，近秋三五日逢晴。<br>相思唯有霜台月，望尽孤光见却生。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_32 </em></strong></font><font
face="黑体" color="#800080"> </font><font size="4" color="#800080" face="宋体">【题韦云叟草堂】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">新起此堂开北窗，当窗山隔一重江。<br>白茅草苫重重密，爱此秋天夜雨淙。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_33 </em></strong></font><font
face="黑体" color="#800080"> </font><font size="4" color="#800080" face="宋体">【和韩吏部泛南溪】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">溪里晚从池岸出，石泉秋急夜深闻。<br>木兰船共山人上，月映渡头零落云。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_34 </em></strong></font><font
face="黑体" color="#800080"> </font><font size="4" color="#800080" face="宋体">【方镜】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">背如刀截机头锦，面似升量涧底泉。<br>铜雀台南秋日后，照来照去已三年。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_35 </em></strong></font><font
face="黑体" color="#800080"> </font><font size="4" color="#800080" face="宋体">【酬姚合】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">黍穗豆苗侵古道，晴原午后早秋时。<br>故人相忆僧来说，杨柳无风蝉满枝。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_36 </em></strong></font><font
face="黑体" color="#800080"> </font><font size="4" color="#800080" face="宋体">【送灵应上人】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">遍参尊宿游方久，名岳奇峰问此公。<br>五月半间看瀑布，青城山里白云中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_37 </em></strong></font><font
face="黑体" color="#800080"> </font><font size="4" color="#800080" face="宋体">【赠丘先生】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">常言吃药全胜饭，华岳松边采茯神。<br>不遣髭须一茎白，拟为白日上升人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_38 </em></strong></font><font
face="黑体" color="#800080"> </font><font size="4" color="#800080" face="宋体">【渡桑干】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">客舍并州已十霜，归心日夜忆咸阳。<br>无端更渡桑干水，却望并州是故乡。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_39 </em></strong></font><font
face="黑体" color="#800080"> </font><font size="4" color="#800080" face="宋体">【夜期啸客吕逸人不至】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">逸人期宿石床中，遣我开扉对晚空。<br>不知何处啸秋月，闲著松门一夜风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_40 </em></strong></font><font
face="黑体" color="#800080"> </font><font size="4" color="#800080" face="宋体">【夜集乌行中所居】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">环炉促席复持杯，松院双扉向月开。<br>座上同声半先达，名山独入此心来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_41 </em></strong></font><font
face="黑体" color="#800080"> </font><font size="4" color="#800080" face="宋体">【赠梁浦秀才斑竹拄杖】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">拣得林中最细枝，结根石上长身迟。<br>莫嫌滴沥红斑少，恰似湘妃泪尽时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_42 </em></strong></font><font
face="黑体" color="#800080"> </font><font size="4" color="#800080" face="宋体">【寻石瓮寺上方】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">野寺入时春雪后，崎岖得到此房前。<br>老僧不出迎朝客，已住上方三十年。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_43 </em></strong></font><font
face="黑体" color="#800080"> </font><font size="4" color="#800080" face="宋体">【早秋寄题天竺灵隐寺】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">峰前峰后寺新秋，绝顶高窗见沃洲。人在定中闻蟋蟀，<BR>
</font></big>
<font color="#400080">鹤从栖处挂猕猴。山钟夜渡空江水，汀月寒生古石楼。<BR>
</font></big>
<font color="#400080">心忆悬帆身未遂，谢公此地昔年游。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_44 </em></strong></font><font
face="黑体" color="#800080"> </font><font size="4" color="#800080" face="宋体">【黎阳寄姚合】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">魏都城里曾游熟，才子斋中止泊多。去日绿杨垂紫陌，<BR>
</font></big>
<font color="#400080">归时白草夹黄河。新诗不觉千回咏，古镜曾经几度磨。<BR>
</font></big>
<font color="#400080">惆怅心思滑台北，满杯浓酒与愁和。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_45 </em></strong></font><font
face="黑体" color="#800080"> </font><font size="4" color="#800080" face="宋体">【送崔约秀才】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">归宁仿佛三千里，月向船窗见几宵。野鼠独偷高树果，<BR>
</font></big>
<font color="#400080">前山渐见短禾苗。更深栅锁淮波疾，苇动风生雨气遥。<BR>
</font></big>
<font color="#400080">重入石头城下寺，南朝杉老未干鳌<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_46 </em></strong></font><font
face="黑体" color="#800080"> </font><font size="4" color="#800080" face="宋体">【咏怀】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">纵把书看未省勤，一生生计只长贫。可能在世无成事，<BR>
</font></big>
<font color="#400080">不觉离家作老人。中岳深林秋独往，南原多草夜无邻。<BR>
</font></big>
<font color="#400080">经年抱疾谁来问，野鸟相过啄木频。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_47 </em></strong></font><font
face="黑体" color="#800080"> </font><font size="4" color="#800080" face="宋体">【夏日寄高洗马】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">三十年来长在客，两三行泪忽然垂。白衣苍鬓经过懒，<BR>
</font></big>
<font color="#400080">赤日朱门偃息迟。花发应耽新熟酒，草颠还写早朝诗。<BR>
</font></big>
<font color="#400080">不缘马死西州去，画角堪听是晓吹。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_48 </em></strong></font><font
face="黑体" color="#800080"> </font><font size="4" color="#800080" face="宋体">【送周判官元范赴越】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">原下相逢便别离，蝉鸣关路使回时。过淮渐有悬帆兴，<BR>
</font></big>
<font color="#400080">到越应将坠叶期。城上秋山生菊早，驿西寒渡落潮迟。<BR>
</font></big>
<font color="#400080">已曾几遍随旌旆，去谒荒郊大禹祠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_49 </em></strong></font><font
face="黑体" color="#800080"> </font><font size="4" color="#800080" face="宋体">【送罗少府归牛渚】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">作尉长安始三日，忽思牛渚梦天台。楚山远色独归去，<BR>
</font></big>
<font color="#400080">灞水空流相送回。霜覆鹤身松子落，月分萤影石房开。<BR>
</font></big>
<font color="#400080">白云多处应频到，寒涧泠泠漱古苔。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_50 </em></strong></font><font
face="黑体" color="#800080"> </font><font size="4" color="#800080" face="宋体">【题童真上人】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">江上修持积岁年，滩声未拟住潺。誓从五十身披衲，<BR>
</font></big>
<font color="#400080">便向三千界坐禅。月峡青城那有滞，天台庐岳岂无缘。<BR>
</font></big>
<font color="#400080">昨宵忽梦游沧海，万里波涛在目前。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_51 </em></strong></font><font
face="黑体" color="#800080"> </font><font size="4" color="#800080" face="宋体">【赠温观主】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">一别罗浮竟未还，观深廊古院多关。君来几日行虚洞，<BR>
</font></big>
<font color="#400080">仙去空坛在远山。胎息存思当黑处，井华悬绠取朝间。<BR>
</font></big>
<font color="#400080">弊庐道室虽邻近，自乐冬阳炙背闲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_52 </em></strong></font><font
face="黑体" color="#800080"> </font><font size="4" color="#800080" face="宋体">【贺庞少尹除太常少卿】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">太白山前终日见，十旬假满拟秋寻。中峰绝顶非无路，<BR>
</font></big>
<font color="#400080">北阙除书阻入林。朝谒此时闲野屐，宿斋何处止鸣砧。<BR>
</font></big>
<font color="#400080">省中石镫陪随步，唯赏烟霞不厌深。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_53 </em></strong></font><font
face="黑体" color="#800080"> </font><font size="4" color="#800080" face="宋体">【上宁刑司徒】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">箭头破帖浑无敌，杖底敲球远有声。马走千蹄朝万乘，<BR>
</font></big>
<font color="#400080">地分三郡拥双旌。春风欲尽山花发，晓角初吹客梦惊。<BR>
</font></big>
<font color="#400080">不是邢公来镇此，长安西北未能行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_54 </em></strong></font><font
face="黑体" color="#800080"> </font><font size="4" color="#800080" face="宋体">【欲游嵩岳留别李少尹益】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">孤策迟回洛水湄，孤禽嘹唳幸人知。嵩岳望中常待我，<BR>
</font></big>
<font color="#400080">河梁欲上未题诗。新秋爱月愁多雨，古观逢仙看尽棋。<BR>
</font></big>
<font color="#400080">微眇此来将敢问，凤凰何日定归池。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_55 </em></strong></font><font
face="黑体" color="#800080"> </font><font size="4" color="#800080" face="宋体">【病鹘吟】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">俊鸟还投高处栖，腾身戛戛下云梯。有时透雾凌空去，<BR>
</font></big>
<font color="#400080">无事随风入草迷。迅疾月边捎玉兔，迟回日里拂金鸡。<BR>
</font></big>
<font color="#400080">不缘毛羽遭零落，焉肯雄心向尔低。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_56 </em></strong></font><font
face="黑体" color="#800080"> </font><font size="4" color="#800080" face="宋体">【赠僧】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">从来多是游山水，省泊禅舟月下涛。初过石桥年尚少，<BR>
</font></big>
<font color="#400080">久辞天柱腊应高。青松带雪悬铜锡，白发如霜落铁刀。<BR>
</font></big>
<font color="#400080">常恐画工援笔写，身长七尺有眉毫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_57 </em></strong></font><font
face="黑体" color="#800080"> </font><font size="4" color="#800080" face="宋体">【赠翰林】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">清重无过知内制，从前礼绝外庭人。看花在处多随驾，<BR>
</font></big>
<font color="#400080">召宴无时不及身。马自赐来骑觉稳，诗缘见彻语长新。<BR>
</font></big>
<font color="#400080">应怜独向名场苦，曾十馀年浪过春。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_58 </em></strong></font><font
face="黑体" color="#800080"> </font><font size="4" color="#800080" face="宋体">【颂德上贾常侍】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">边臣说使朝天子，发语轰然激夏雷。高节羽书期独传，<BR>
</font></big>
<font color="#400080">分符绛郡滞长材。啁啾鸟恐鹰r起，流散人归父母来。<BR>
</font></big>
<font color="#400080">自顾此身无所立，恭谈祖德朵颐开。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_59 </em></strong></font><font
face="黑体" color="#800080"> </font><font size="4" color="#800080" face="宋体">【田将军书院】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">满庭花木半新栽，石自平湖远岸来。笋迸邻家还长竹，<BR>
</font></big>
<font color="#400080">地经山雨几层苔。井当深夜泉微上，阁入高秋户尽开。<BR>
</font></big>
<font color="#400080">行背曲江谁到此，琴书锁著未朝回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_60 </em></strong></font><font
face="黑体" color="#800080"> </font><font size="4" color="#800080" face="宋体">【投庞少尹】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">闭户息机搔白首，中庭一树有清阴。年年不改风尘趣，<BR>
</font></big>
<font color="#400080">日日转多泉石心。病起望山台上立，觉来听雨烛前吟。<BR>
</font></big>
<font color="#400080">庞公相识元和岁，眷分依依直至今。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_61 </em></strong></font><font
face="黑体" color="#800080"> </font><font size="4" color="#800080" face="宋体">【夏夜登南楼】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">水岸寒楼带月跻，夏林初见岳阳溪。<br>一点新萤报秋信，不知何处是菩提。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_62 </em></strong></font><font
face="黑体" color="#800080"> </font><font size="4" color="#800080" face="宋体">【题青龙寺】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">碣石山人一轴诗，终南山北数人知。<br>拟看青龙寺里月，待无一点夜云时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_63 </em></strong></font><font
face="黑体" color="#800080"> </font><font size="4" color="#800080" face="宋体">【赠李文通】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">营当万胜冈头下，誓立千年不朽功。<br>天子手擎新钺斧，谏官请赠李文通。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_64 </em></strong></font><font
face="黑体" color="#800080"> </font><font size="4" color="#800080" face="宋体">【题虢州三堂赠吴郎中（一作题虢州吴郎中三堂）】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">无穷草树昔谁栽，新起临湖白石台。半岸泥沙孤鹤立，<BR>
</font></big>
<font color="#400080">三堂风雨四门开。荷翻团露惊秋近，柳转斜阳过水来。<BR>
</font></big>
<font color="#400080">昨夜北楼堪朗咏，虢城初锁月裴回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_65 </em></strong></font><font
face="黑体" color="#800080"> </font><font size="4" color="#800080" face="宋体">【送僧】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">池上时时松雪落，焚香烟起见孤灯。<br>静夜忆谁来对坐，曲江南岸寺中僧。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_66 </em></strong></font><font
face="黑体" color="#800080"> </font><font size="4" color="#800080" face="宋体">【三月晦日赠刘评事】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">三月正当三十日，风光别我苦吟身。<br>共君今夜不须睡，未到晓钟犹是春。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_67 </em></strong></font><font
face="黑体" color="#800080"> </font><font size="4" color="#800080" face="宋体">【送张道者】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">新岁抱琴何处去，洛阳三十六峰西。<br>生来未识山人面，不得一听乌夜啼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_68 </em></strong></font><font
face="黑体" color="#800080"> </font><font size="4" color="#800080" face="宋体">【题鱼尊师院】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">老子堂前花万树，先生曾见几回春。<br>夜煎白石平明吃，不拟教人哭此身。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_69 </em></strong></font><font
face="黑体" color="#800080"> </font><font size="4" color="#800080" face="宋体">【宿村家亭子（一作宿杜司空东亭，或题杜司户亭子）】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">床头枕是溪中石，井底泉通竹下池。<br>宿客未眠过夜半，独闻山雨到来时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_70 </em></strong></font><font
face="黑体" color="#800080"> </font><font size="4" color="#800080" face="宋体">【送称上人】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">归蜀拟从巫峡过，何时得入旧房禅。<br>寺中来后谁身化，起塔栽松向野田。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_71 </em></strong></font><font
face="黑体" color="#800080"> </font><font size="4" color="#800080" face="宋体">【杨秘书新居】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">城角新居邻静寺，时从新阁上经楼。<br>南山泉入宫中去，先向诗人门外流。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_72 </em></strong></font><font
face="黑体" color="#800080"> </font><font size="4" color="#800080" face="宋体">【听乐山人弹易水】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">朱丝弦底燕泉急，燕将云孙白日弹。<br>嬴氏归山陵已掘，声声犹带发冲冠。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_73 </em></strong></font><font
face="黑体" color="#800080"> </font><font size="4" color="#800080" face="宋体">【经苏秦墓】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">沙埋古篆折碑文，六国兴亡事系君。<br>今日凄凉无处说，乱山秋尽有寒云。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_74 </em></strong></font><font
face="黑体" color="#800080"> </font><font size="4" color="#800080" face="宋体">【题戴胜】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">星点花冠道士衣，紫阳宫女化身飞。<br>能传上界春消息，若到蓬山莫放归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_75 </em></strong></font><font
face="黑体" color="#800080"> </font><font size="4" color="#800080" face="宋体">【题隐者居】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">虽有柴门常不关，片云孤木伴身闲。<br>犹嫌住久人知处，见拟移家更上山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_76 </em></strong></font><font
face="黑体" color="#800080"> </font><font size="4" color="#800080" face="宋体">【哭孟东野】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">兰无香气鹤无声，哭尽秋天月不明。<br>自从东野先生死，侧近云山得散行。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_77 </em></strong></font><font
face="黑体" color="#800080"> </font><font size="4" color="#800080" face="宋体">【过京索先生坟】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">京索先生三尺坟，秋风漠漠吐寒云。<br>从来有恨君多哭，今日何人更哭君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_78 </em></strong></font><font
face="黑体" color="#800080"> </font><font size="4" color="#800080" face="宋体">【客思】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">促织声尖尖似针，更深刺著旅人心。<br>独言独语月明里，惊觉眠童与宿禽。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_79 </em></strong></font><font
face="黑体" color="#800080"> </font><font size="4" color="#800080" face="宋体">【盐池院观鹿】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">条峰五老势相连，此鹿来从若个边。<br>别有野麋人不见，一生长饮白云泉。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_80 </em></strong></font><font
face="黑体" color="#800080"> </font><font size="4" color="#800080" face="宋体">【黄鹄下太液池】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">高飞空外鹄，下向禁中池。岸印行踪浅，波摇立影危。<BR>
</font></big>
<font color="#400080">来从千里岛，舞拂万年枝。踉跄孤风起，裴回水沫移。<BR>
</font></big>
<font color="#400080">幽音清露滴，野性白云随。太液无弹射，灵禽翅不垂。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_81 </em></strong></font><font
face="黑体" color="#800080"> </font><font size="4" color="#800080" face="宋体">【代旧将】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">旧事说如梦，谁当信老夫。战场几处在，部曲一人无。<BR>
</font></big>
<font color="#400080">落日收病马，晴天晒阵图。犹希圣朝用，自镊白髭须。
<P><big><font size="3" face="黑体" color="#000080"><strong><em>&nbsp;&nbsp; 卷574_82 </em></strong></font><font
face="黑体" color="#800080"> </font><font size="4" color="#800080" face="宋体">【老将】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">胆壮乱须白，金疮蠹百骸。旌旗犹入梦，歌舞不开怀。<BR>
</font></big>
<font color="#400080">燕雀来鹰架，尘埃满箭x。自夸勋业重，开府是官阶。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_83 </em></strong></font><font
face="黑体" color="#800080"> </font><font size="4" color="#800080" face="宋体">【春行】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">去去行人远，尘随马不穷。旅情斜日后，春色早烟中。<BR>
</font></big>
<font color="#400080">流水穿空馆，闲花发故宫。旧乡千里思，池上绿杨风。<br>
<P><big><font size="3" face="黑体" color="#000080"><strong><em>&nbsp;&nbsp; 卷574_84 </em></strong></font><font
face="黑体" color="#800080"> </font><font size="4" color="#800080" face="宋体">【题郑常侍厅前竹】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">绿竹临诗酒，婵娟思不穷。乱枝低积雪，繁叶亚寒风。<BR>
</font></big>
<font color="#400080">萧飒疑泉过，萦回有径通。侵庭根出土，隔壁笋成丛。<BR>
</font></big>
<font color="#400080">疏影纱窗外，清音宝瑟中。卷帘终日看，欹枕几秋同。<BR>
</font></big>
<font color="#400080">万顷歌王子，千竿伴阮公。露光怜片片，雨润爱鳌<BR>
</font></big>
<font color="#400080">O谷蛮湖北，湘川水东。何如轩槛侧，苍翠袅长空。
<P><big><font size="3" face="黑体" color="#000080"><strong><em>&nbsp;&nbsp; 卷574_85 </em></strong></font><font
face="黑体" color="#800080"> </font><font size="4" color="#800080" face="宋体">【早行】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">早起赴前程，邻鸡尚未鸣。主人灯下别，羸马暗中行。<BR>
</font></big>
<font color="#400080">蹋石新霜滑，穿林宿鸟惊。远山钟动后，曙色渐分明。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_86 </em></strong></font><font
face="黑体" color="#800080"> </font><font size="4" color="#800080" face="宋体">【送人南归】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">分手向天涯，迢迢泛海波。虽然南地远，见说北人多。<BR>
</font></big>
<font color="#400080">山暖花常发，秋深雁不过。炎方饶胜事，此去莫蹉跎。<br>
<P><big><font size="3" face="黑体" color="#000080"><strong><em>&nbsp;&nbsp; 卷574_87 </em></strong></font><font
face="黑体" color="#800080"> </font><font size="4" color="#800080" face="宋体">【送人南游】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">此别天涯远，孤舟泛海中。夜行常认火，帆去每因风。<BR>
</font></big>
<font color="#400080">蛮国人多富，炎方语不同。雁飞难度岭，书信若为通。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_88 </em></strong></font><font
face="黑体" color="#800080"> </font><font size="4" color="#800080" face="宋体">【送道者】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">独向山中见，今朝又别离。一心无挂住，万里独何之。<BR>
</font></big>
<font color="#400080">到处绝烟火，逢人话古时。此行无弟子，白犬自相随。
<P><big><font size="3" face="黑体" color="#000080"><strong><em>&nbsp;&nbsp; 卷574_89 </em></strong></font><font
face="黑体" color="#800080"> </font><font size="4" color="#800080" face="宋体">【风蝉】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">风蝉旦夕鸣，伴叶送新声。故里客归尽，水边身独行。<BR>
</font></big>
<font color="#400080">噪轩高树合，惊枕暮山横。听处无人见，尘埃满甑生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_90 </em></strong></font><font
face="黑体" color="#800080"> </font><font size="4" color="#800080" face="宋体">【清明日园林寄友人】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">今日清明节，园林胜事偏。晴风吹柳絮，新火起厨烟。<BR>
</font></big>
<font color="#400080">杜草开三径，文章忆二贤。几时能命驾，对酒落花前。<br>
<P><big><font size="3" face="黑体" color="#000080"><strong><em>&nbsp;&nbsp; 卷574_91 </em></strong></font><font
face="黑体" color="#800080"> </font><font size="4" color="#800080" face="宋体">【上杜驸马】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">玉山突兀压乾坤，出得朱门入戟门。妻是九重天子女，<BR>
</font></big>
<font color="#400080">身为一品令公孙。鸳鸯殿里参皇后，龙凤堂前贺至尊。<BR>
</font></big>
<font color="#400080">今日澧阳非久驻，伫为霖雨拜新恩。<BR>
<P><big><font size="3" face="黑体" color="#000080"><strong><em>&nbsp;&nbsp; 卷574_92 </em></strong></font><font
face="黑体" color="#800080"> </font><font size="4" color="#800080" face="宋体">【莲峰歌】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">锦砾潺玉溪水，晓来微雨藤花紫。冉冉山鸡红尾长，<BR>
</font></big>
<font color="#400080">一声樵斧惊飞起。松剌梳空石差齿，烟香风软人参蕊。<BR>
</font></big>
<font color="#400080">阳崖一梦伴云根，仙菌灵芝梦魂里。<BR>
<P><big><font size="3" face="黑体" color="#000080"><strong><em>&nbsp;&nbsp; 卷574_93 </em></strong></font><font
face="黑体" color="#800080"> </font><font size="4" color="#800080" face="宋体">【壮士吟】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">壮士不曾悲，悲即无回期。如何易水上，未歌先泪垂。
<P><big><font size="3" face="黑体" color="#000080"><strong><em>&nbsp;&nbsp; 卷574_94 </em></strong></font><font
face="黑体" color="#800080"> </font><font size="4" color="#800080" face="宋体">【题兴化园亭】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">破却千家作一池，不栽桃李种蔷薇。<br>蔷薇花落秋风起，荆棘满庭君始知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_95 </em></strong></font><font
face="黑体" color="#800080"> </font><font size="4" color="#800080" face="宋体">【竹】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">篱外清阴接药栏，晓风交戛碧琅\。<br>子猷没后知音少，粉节霜筠漫岁寒。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_96 </em></strong></font><font
face="黑体" color="#800080"> </font><font size="4" color="#800080" face="宋体">【李斯井】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">井存上蔡南门外，置此井时来相秦。<br>断绠数寻垂古L，取将寒水是何人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_97 </em></strong></font><font
face="黑体" color="#800080"> </font><font size="4" color="#800080" face="宋体">【题诗后】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">二句三年得，一吟双泪流。知音如不赏，归卧故山秋。
<P><big><font size="3" face="黑体" color="#000080"><strong><em>&nbsp;&nbsp; 卷574_98 </em></strong></font><font
face="黑体" color="#800080"> </font><font size="4" color="#800080" face="宋体">【送友人之南陵】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">莫叹徒劳向宦途，不群气岸有谁如。南陵暂掌仇香印，<BR>
</font></big>
<font color="#400080">北阙终行贾谊书。好趁江山寻胜境，莫辞韦杜别幽居。<BR>
</font></big>
<font color="#400080">少年跃马同心使，免得诗中道跨驴。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷574_99 </em></strong></font><font
face="黑体" color="#800080"> </font><font size="4" color="#800080" face="宋体">【寻人不遇】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">闻说到扬州，吹箫有旧游。人来多不见，莫是上迷楼。<br>
<P><big><font size="3" face="黑体" color="#000080"><strong><em>&nbsp;&nbsp; 卷574_100 </em></strong></font><font
face="黑体" color="#800080"> </font><font size="4" color="#800080" face="宋体">【寻隐者不遇（一作孙革访羊尊师诗）】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">松下问童子，言师采药去。只在此山中，云深不知处。
<P><big><font size="3" face="黑体" color="#000080"><strong><em>&nbsp;&nbsp; 卷574_101 </em></strong></font><font
face="黑体" color="#800080"> </font><font size="4" color="#800080" face="宋体">【行次汉上】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">习家池沼草萋萋，岚树光中信马蹄。<br>汉主庙前湘水碧，一声风角夕阳低。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_102 </em></strong></font><font
face="黑体" color="#800080"> </font><font size="4" color="#800080" face="宋体">【马嵬】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">长川几处树青青，孤驿危楼对翠屏。<br>一自上皇惆怅后，至今来往马蹄腥。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_103 </em></strong></font><font
face="黑体" color="#800080"> </font><font size="4" color="#800080" face="宋体">【冬夜送人】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">平明走马上村桥，花落梅溪雪未消。<br>日短天寒愁送客，楚山无限路迢迢。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷574_104 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1198.htm" target="_blank"></font><font size="3" color="#0080FF"><font face="黑体">贾岛</font></a></big> 
<br>
</font><br>
<font color="#400080">晴风吹柳絮，新火起厨烟。（见《事文类聚》）。<br><BR>
<font color="#400080">长江风送客，孤馆雨留人。（见《杨升庵集》）。<br><BR>
<font color="#400080">古岸崩将尽，平沙长未休。（见《吟窗杂录》）。<br><BR>
<font color="#400080">不如牛与羊，犹得日暮归。（见《纪事》）。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
