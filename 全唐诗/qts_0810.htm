<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百一十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百一十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷810_1 </em></strong></font><font
face="黑体" color="#800080"> </font><font size="4" color="#800080" face="宋体">【听莺歌】<a
href="authers/qzz_1790.htm" target="_blank"></font><font size="3" color="#0080FF"><font face="黑体">灵澈</font></a></big> 
<br>
</font><br>
<font color="#400080">新莺傍檐晓更悲，孤音清泠啭素枝。口边血出语未尽，<BR>
</font></big>
<font color="#400080">岂是怨恨人不知。不食枯桑葚，不衔苦李花。偶然弄枢机，<BR>
</font></big>
<font color="#400080">婉转凌烟霞。众雏飞鸣何R促，自觇游蜂啄枯木。<BR>
</font></big>
<font color="#400080">玄猿何事朝夜啼，白鹭长在汀洲宿。黑雕黄鹤岂不高，<BR>
</font></big>
<font color="#400080">金笼玉钩伤羽毛。三江七泽去不得，风烟日暮生波涛。<BR>
</font></big>
<font color="#400080">飞去来，莫上高城头，莫下空园里。城头鸱乌拾膻腥，<BR>
</font></big>
<font color="#400080">空园燕雀争泥滓。愿当结舌含白云，五月六月一声不可闻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷810_2 </em></strong></font><font
face="黑体" color="#800080"> </font><font size="4" color="#800080" face="宋体">【归湖南作】<a
href="authers/qzz_1790.htm" target="_blank"></font><font size="3" color="#0080FF"><font face="黑体">灵澈</font></a></big> 
<br>
</font><br>
<font color="#400080">山边水边待月明，暂向人间借路行。<br>如今还向山边去，只有湖水无行路。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷810_3 </em></strong></font><font
face="黑体" color="#800080"> </font><font size="4" color="#800080" face="宋体">【初到汀州】<a
href="authers/qzz_1790.htm" target="_blank"></font><font size="3" color="#0080FF"><font face="黑体">灵澈</font></a></big> 
<br>
</font><br>
<font color="#400080">初放到沧洲，前心讵解愁。旧交容不拜，临老学梳头。<BR>
</font></big>
<font color="#400080">禅室白云去，故山明月秋。几年犹在此，北户水南流。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷810_4 </em></strong></font><font
face="黑体" color="#800080"> </font><font size="4" color="#800080" face="宋体">【九日和于使君思上京亲故】<a
href="authers/qzz_1790.htm" target="_blank"></font><font size="3" color="#0080FF"><font face="黑体">灵澈</font></a></big> 
<br>
</font><br>
<font color="#400080">清晨有高会，宾从出东方。楚俗风烟古，汀洲草木凉。<BR>
</font></big>
<font color="#400080">山情来远思，菊意在重阳。心忆华池上，从容鸳鹭行。<br>
<P><big><font size="3" face="黑体" color="#000080"><strong><em>&nbsp;&nbsp; 卷810_5 </em></strong></font><font
face="黑体" color="#800080"> </font><font size="4" color="#800080" face="宋体">【送道虔上人游方】<a
href="authers/qzz_1790.htm" target="_blank"></font><font size="3" color="#0080FF"><font face="黑体">灵澈</font></a></big> 
<br>
</font><br>
<font color="#400080">律仪通外学，诗思入玄关。烟景随缘到，风姿与道闲。<BR>
</font></big>
<font color="#400080">贯花留净室，咒水度空山。谁识浮云意，悠悠天地间。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷810_6 </em></strong></font><font
face="黑体" color="#800080"> </font><font size="4" color="#800080" face="宋体">【送鉴供奉归蜀宁亲】<a
href="authers/qzz_1790.htm" target="_blank"></font><font size="3" color="#0080FF"><font face="黑体">灵澈</font></a></big> 
<br>
</font><br>
<font color="#400080">林间出定恋庭闱，圣主恩深暂许归。双树欲辞金锡冷，<BR>
</font></big>
<font color="#400080">四花犹向玉阶飞。梁山拂汉分清境，蜀雪和烟惹翠微。<BR>
</font></big>
<font color="#400080">此去不须求彩服，紫衣全胜老莱衣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷810_7 </em></strong></font><font
face="黑体" color="#800080"> </font><font size="4" color="#800080" face="宋体">【天姥岑望天台山】<a
href="authers/qzz_1790.htm" target="_blank"></font><font size="3" color="#0080FF"><font face="黑体">灵澈</font></a></big> 
<br>
</font><br>
<font color="#400080">天台众峰外，华顶当寒空。有时半不见，崔嵬在云中。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷810_8 </em></strong></font><font
face="黑体" color="#800080"> </font><font size="4" color="#800080" face="宋体">【远公墓】<a
href="authers/qzz_1790.htm" target="_blank"></font><font size="3" color="#0080FF"><font face="黑体">灵澈</font></a></big> 
<br>
</font><br>
<font color="#400080">古墓石棱棱，寒云晚景凝。空悲虎溪月，不见雁门僧。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷810_9 </em></strong></font><font
face="黑体" color="#800080"> </font><font size="4" color="#800080" face="宋体">【宿东林寺（一作云门雪夜）】<a
href="authers/qzz_1790.htm" target="_blank"></font><font size="3" color="#0080FF"><font face="黑体">灵澈</font></a></big> 
<br>
</font><br>
<font color="#400080">天寒猛虎叫岩雪，林下无人空有月。<br>千年像教今不闻，焚香独为鬼神说。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷810_10 </em></strong></font><font
face="黑体" color="#800080"> </font><font size="4" color="#800080" face="宋体">【简寂观】<a
href="authers/qzz_1790.htm" target="_blank"></font><font size="3" color="#0080FF"><font face="黑体">灵澈</font></a></big> 
<br>
</font><br>
<font color="#400080">古松古柏岩壁间，猿攀鹤巢古枝折。<br>五月有霜六月寒，时见山翁来取雪。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷810_11 </em></strong></font><font
face="黑体" color="#800080"> </font><font size="4" color="#800080" face="宋体">【元日观郭将军早朝】<a
href="authers/qzz_1790.htm" target="_blank"></font><font size="3" color="#0080FF"><font face="黑体">灵澈</font></a></big> 
<br>
</font><br>
<font color="#400080">欲曙九衢人更多，千条香烛照星河。<br>今朝始见金吾贵，车马纵横避玉珂。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷810_12 </em></strong></font><font
face="黑体" color="#800080"> </font><font size="4" color="#800080" face="宋体">【东林寺酬韦丹刺史】<a
href="authers/qzz_1790.htm" target="_blank"></font><font size="3" color="#0080FF"><font face="黑体">灵澈</font></a></big> 
<br>
</font><br>
<font color="#400080">年老心闲无外事，麻衣草座亦容身。<br>相逢尽道休官好，林下何曾见一人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷810_13 </em></strong></font><font
face="黑体" color="#800080"> </font><font size="4" color="#800080" face="宋体">【东林寺寄包侍御】<a
href="authers/qzz_1790.htm" target="_blank"></font><font size="3" color="#0080FF"><font face="黑体">灵澈</font></a></big> 
<br>
</font><br>
<font color="#400080">古殿清阴山木春，池边石一观身。<br>谁能来此焚香坐，共作垆峰二十人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷810_14 </em></strong></font><font
face="黑体" color="#800080"> </font><font size="4" color="#800080" face="宋体">【西林寄杨公】<a
href="authers/qzz_1790.htm" target="_blank"></font><font size="3" color="#0080FF"><font face="黑体">灵澈</font></a></big> 
<br>
</font><br>
<font color="#400080">日日爱山归已迟，闲闲空度少年时。<br>余身定寄林中老，心与长松片石期。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷810_15 </em></strong></font><font
face="黑体" color="#800080"> </font><font size="4" color="#800080" face="宋体">【答徐广叔四问】<a
href="authers/qzz_1790.htm" target="_blank"></font><font size="3" color="#0080FF"><font face="黑体">灵澈</font></a></big> 
<br>
</font><br>
<font color="#400080">童子出家无第行，随师乞食遣称名。<br>长沙岂敢论年几，绛老惟知甲子生。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷810_16 </em></strong></font><font
face="黑体" color="#800080"> </font><font size="4" color="#800080" face="宋体">【闻李处士亡】<a
href="authers/qzz_1790.htm" target="_blank"></font><font size="3" color="#0080FF"><font face="黑体">灵澈</font></a></big> 
<br>
</font><br>
<font color="#400080">时时闻说故人死，日日自悲随老身。<br>白发不生应不得，青山长在属何人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷810_17 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1790.htm" target="_blank"></font><font size="3" color="#0080FF"><font face="黑体">灵澈</font></a></big> 
<br>
</font><br>
<font color="#400080">松树有死枝，冢上唯莓苔。石门无人入，古木花不开。<BR>
</font></big>
<font color="#400080">（《道边古坟》）<br> <BR>
<font color="#400080">绿竹岁寒在，故人衰老多。（《答范校书》）<BR><BR>
<font color="#400080">月色静中见，泉声深处闻。（《石帆山》）<BR>
<font color="#400080">古观茅山下，诸峰欲曙时。真人是黄子，玉堂生紫芝。<BR>
</font></big>
<font color="#400080">（《题李尊师堂》）<br><BR>
<font color="#400080">禅门至六祖，衣钵无人得。（《题曹溪能大师奖山居》）<br><BR>
<font color="#400080">古墓碑表折，荒垄松柏稀。（《伤古墓》）<BR>
<font color="#400080">秋深知气正，家近觉山寒。（《登梨岭望越中》）<br><BR>
<font color="#400080">山僧不记重阳日，因见茱萸忆去年。（《九日》）<br><BR>
<font color="#400080">今非古狱下，莫向斗边看。（《宿延平怀古》）<br><BR>
<font color="#400080">海月生残夜，江春入暮年。<BR>
<font color="#400080">窗风枯砚水，山雨慢琴弦。（见《雪浪斋日记》）<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷810_18 </em></strong></font><font
face="黑体" color="#800080"> </font><font size="4" color="#800080" face="宋体">【湘夫人祠】<a
href="authers/qzz_1791.htm" target="_blank"></font><font size="3" color="#0080FF"><font face="黑体">大易</font></a></big> 
<br>
</font><br>
<font color="#400080">灵祠古木合，波扬大江濉Ｎ础跸婺嫌辏知为何处云。<BR>
</font></big>
<font color="#400080">苔痕涩珠履，草色妒罗裙。妙鼓彤云瑟，羁臣不可闻。<br>
<P><big><font size="3" face="黑体" color="#000080"><strong><em>&nbsp;&nbsp; 卷810_19 </em></strong></font><font
face="黑体" color="#800080"> </font><font size="4" color="#800080" face="宋体">【赠司空拾遗】<a
href="authers/qzz_1791.htm" target="_blank"></font><font size="3" color="#0080FF"><font face="黑体">大易</font></a></big> 
<br>
</font><br>
<font color="#400080">侍臣何事辞云陛，江上微云见雪花。望阁未承丹凤诏，<BR>
</font></big>
<font color="#400080">掩门空对楚人家。陈琳草奏才还在，王粲登楼兴未赊。<BR>
</font></big>
<font color="#400080">高馆更容尘外客，仍令归路待瑶华。<BR>
<P><big><font size="3" face="黑体" color="#000080"><strong><em>&nbsp;&nbsp; 卷810_20 </em></strong></font><font
face="黑体" color="#800080"> </font><font size="4" color="#800080" face="宋体">【寄钱郎中】<a
href="authers/qzz_1792.htm" target="_blank"></font><font size="3" color="#0080FF"><font face="黑体">法照</font></a></big> 
<br>
</font><br>
<font color="#400080">闭门深树里，闲足鸟来过。五马不复贵，一僧谁奈何。<BR>
</font></big>
<font color="#400080">药苗家自有，香饭乞时多。寄语婵娟客，将心向薜萝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷810_21 </em></strong></font><font
face="黑体" color="#800080"> </font><font size="4" color="#800080" face="宋体">【送清江上人】<a
href="authers/qzz_1792.htm" target="_blank"></font><font size="3" color="#0080FF"><font face="黑体">法照</font></a></big> 
<br>
</font><br>
<font color="#400080">越人僧体古，清虑洗尘劳。一国诗名远，多生律行高。<BR>
</font></big>
<font color="#400080">见山援葛，避世著方袍。早晚云门去，侬应逐尔曹。
<P><big><font size="3" face="黑体" color="#000080"><strong><em>&nbsp;&nbsp; 卷810_22 </em></strong></font><font
face="黑体" color="#800080"> </font><font size="4" color="#800080" face="宋体">【送无著禅师归新罗】<a
href="authers/qzz_1792.htm" target="_blank"></font><font size="3" color="#0080FF"><font face="黑体">法照</font></a></big> 
<br>
</font><br>
<font color="#400080">万里归乡路，随缘不算程。寻山百衲弊，过海一杯轻。<BR>
</font></big>
<font color="#400080">夜宿依云色，晨斋就水声。何年持贝叶，却到汉家城。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷810_23 </em></strong></font><font
face="黑体" color="#800080"> </font><font size="4" color="#800080" face="宋体">【游元象泊】<a
href="authers/qzz_1793.htm" target="_blank"></font><font size="3" color="#0080FF"><font face="黑体">释</font></a></big> 
<br>
</font><br>
<font color="#400080">空水潮色净，澹然湖上心。舳舻轻且进，汀洲如可寻。<BR>
</font></big>
<font color="#400080">秋风洄溯险，落日波涛深。寂寞武陵去，中流方至今。<br>
<P><big><font size="3" face="黑体" color="#000080"><strong><em>&nbsp;&nbsp; 卷810_24 </em></strong></font><font
face="黑体" color="#800080"> </font><font size="4" color="#800080" face="宋体">【北原别业】<a
href="authers/qzz_1793.htm" target="_blank"></font><font size="3" color="#0080FF"><font face="黑体">释</font></a></big> 
<br>
</font><br>
<font color="#400080">野外车骑绝，古村桑柘阴。流莺出谷静，春草闭门深。<BR>
</font></big>
<font color="#400080">学稼农为业，忘情道作心。因知上皇日，凿井在灵林。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷810_25 </em></strong></font><font
face="黑体" color="#800080"> </font><font size="4" color="#800080" face="宋体">【杂诗】<a
href="authers/qzz_1794.htm" target="_blank"></font><font size="3" color="#0080FF"><font face="黑体">庞蕴</font></a></big> 
<br>
</font><br>
<font color="#400080">未识龙宫莫说珠，识珠言说与君殊。<br>空拳只是婴儿信，岂得将来诳老夫。<br>
<br>
<font color="#400080">万法从心起，心生万法生。法生同日了，来去在虚行。<BR>
</font></big>
<font color="#400080">寄语修道人，空生慎勿生。如能达此理，不动出深坑。<BR><BR>
<font color="#400080">极目观前境，寂寞无一人。回头看后底，影亦不随身。<br>
<font color="#400080">神识苟能无挂碍，廓周法界等虚空。<br>不假坐禅持戒律，超然解脱岂劳功。<br>
<br>
<font color="#400080">日用事无别，惟吾自偶偕。头头非取舍，处处勿张乖。<BR>
</font></big>
<font color="#400080">朱紫谁为号，青山绝点埃。神通并妙用，运水及搬柴。<BR><BR>
<font color="#400080">十方同聚会，个个学无为。此是选佛场，心空及第归。<br>
<font color="#400080">焰水无鱼下底钩，觅鱼无处笑君愁。<br>可怜谷隐老禅伯，被唾如何见亦羞。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
