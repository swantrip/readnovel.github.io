<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百零八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百零八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷708_1 </em></strong></font><font
face="黑体" color="#800080"> </font><font size="4" color="#800080" face="宋体">【钓台】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">金门谁奉诏，碧岸独垂钩。旧友只樵叟，新交惟野鸥。<BR>
</font></big>
<font color="#400080">嘉名悬日月，深谷化陵丘。便可招巢父，长川好饮牛。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_2 </em></strong></font><font
face="黑体" color="#800080"> </font><font size="4" color="#800080" face="宋体">【旅次寓题】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">胡为名利役，来往老关河。白发随梳少，青山入梦多。<BR>
</font></big>
<font color="#400080">途穷怜抱疾，世乱耻登科。却起渔舟念，春风钓绿波。
<P><big><font size="3" face="黑体" color="#000080"><strong><em>&nbsp;&nbsp; 卷708_3 </em></strong></font><font
face="黑体" color="#800080"> </font><font size="4" color="#800080" face="宋体">【赠严司直】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">承家居阙下，避世出关东。有酒刘伶醉，无儿伯道穷。<BR>
</font></big>
<font color="#400080">新诗吟阁赏，旧业钓台空。雨雪还相访，心怀与我同。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_4 </em></strong></font><font
face="黑体" color="#800080"> </font><font size="4" color="#800080" face="宋体">【赠东方道士】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">葫芦窗畔挂，是物在其间。雪色老人鬓，桃花童子颜。<BR>
</font></big>
<font color="#400080">祭星秋卜日，采药晓登山。旧放长生鹿，时衔瑞草还。<br>
<P><big><font size="3" face="黑体" color="#000080"><strong><em>&nbsp;&nbsp; 卷708_5 </em></strong></font><font
face="黑体" color="#800080"> </font><font size="4" color="#800080" face="宋体">【题僧壁】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">香厨流瀑布，独院锁孤峰。绀发青螺长，文茵紫豹重。<BR>
</font></big>
<font color="#400080">卵枯皆化燕，蜜老却成蜂。明月留人宿，秋声夜著松。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_6 </em></strong></font><font
face="黑体" color="#800080"> </font><font size="4" color="#800080" face="宋体">【和人经隋唐间战处】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">孤军前度战，一败一成功。卷旆早归国，卧尸犹臂弓。<BR>
</font></big>
<font color="#400080">草间腥半在，沙上血残红。伤魄何为者，五湖垂钓翁。
<P><big><font size="3" face="黑体" color="#000080"><strong><em>&nbsp;&nbsp; 卷708_7 </em></strong></font><font
face="黑体" color="#800080"> </font><font size="4" color="#800080" face="宋体">【追和常建叹王昭君】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">红颜如朔雪，日烁忽成空。泪尽黄云雨，尘消白草风。<BR>
</font></big>
<font color="#400080">君心争不悔，恨思竟何穷。愿化南飞燕，年年入汉宫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_8 </em></strong></font><font
face="黑体" color="#800080"> </font><font size="4" color="#800080" face="宋体">【赠董先生】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">寿岁过于百，时闲到上京。餐松双鬓嫩，绝粒四支轻。<BR>
</font></big>
<font color="#400080">雨雪思中岳，云霞梦赤城。来年期寿，何处待先生。<br>
<P><big><font size="3" face="黑体" color="#000080"><strong><em>&nbsp;&nbsp; 卷708_9 </em></strong></font><font
face="黑体" color="#800080"> </font><font size="4" color="#800080" face="宋体">【河流】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">洪流盘砥柱，淮济不同波。莫讶清时少，都缘曲处多。<BR>
</font></big>
<font color="#400080">远能通玉塞，高复接银河。大禹成门M，为龙始得过。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_10 </em></strong></font><font
face="黑体" color="#800080"> </font><font size="4" color="#800080" face="宋体">【题南寺】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">久别猿啼寺，流年劫逝波。旧僧归塔尽，古瓦长松多。<BR>
</font></big>
<font color="#400080">壁藓昏题记，窗萤散薜萝。平生英壮节，何故旋消磨。
<P><big><font size="3" face="黑体" color="#000080"><strong><em>&nbsp;&nbsp; 卷708_11 </em></strong></font><font
face="黑体" color="#800080"> </font><font size="4" color="#800080" face="宋体">【北山秋晚】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">十载衣裘尽，临寒隐薜萝。心闲缘事少，身老爱山多。<BR>
</font></big>
<font color="#400080">玉露催收菊，金风促剪禾。燕秦正戎马，林下好婆娑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_12 </em></strong></font><font
face="黑体" color="#800080"> </font><font size="4" color="#800080" face="宋体">【昔游】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">昔游红杏苑，今隐刺桐村。岁计悬僧债，科名负国恩。<BR>
</font></big>
<font color="#400080">不书胝渐稳，频镊鬓无根。惟有经邦事，年年志尚存。<br>
<P><big><font size="3" face="黑体" color="#000080"><strong><em>&nbsp;&nbsp; 卷708_13 </em></strong></font><font
face="黑体" color="#800080"> </font><font size="4" color="#800080" face="宋体">【酒胡子】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">红筵丝竹合，用尔作欢娱。直指宁偏党，无私绝觊觎。<BR>
</font></big>
<font color="#400080">当歌谁擐袖，应节渐轻躯。恰与真相似，毡裘满颔须。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_14 </em></strong></font><font
face="黑体" color="#800080"> </font><font size="4" color="#800080" face="宋体">【吊崔补阙】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">近来吾道少，恸哭博陵君。直节岩前竹，孤魂岭上云。<BR>
</font></big>
<font color="#400080">缙绅传确论，丞相取遗文。废却中兴策，何由免用军。
<P><big><font size="3" face="黑体" color="#000080"><strong><em>&nbsp;&nbsp; 卷708_15 </em></strong></font><font
face="黑体" color="#800080"> </font><font size="4" color="#800080" face="宋体">【吊赤水李先生】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">三年悲过隙，一室类销冰。妻病入仙观，子穷随岳僧。<BR>
</font></big>
<font color="#400080">荒丘寒有雨，古屋夜无灯。往日清猷著，金门几欲征。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_16 </em></strong></font><font
face="黑体" color="#800080"> </font><font size="4" color="#800080" face="宋体">【香鸭】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">不假陶熔妙，谁教羽翼全。五金池畔质，百和口中烟。<BR>
</font></big>
<font color="#400080">觜钝鱼难啄，心空火自燃。御炉如有阙，须进圣君前。<br>
<P><big><font size="3" face="黑体" color="#000080"><strong><em>&nbsp;&nbsp; 卷708_17 </em></strong></font><font
face="黑体" color="#800080"> </font><font size="4" color="#800080" face="宋体">【鸡】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">名参十二属，花入羽毛深。守信催朝日，能鸣送晓阴。<BR>
</font></big>
<font color="#400080">峨冠装瑞璧，利爪削黄金。徒有稻粱感，何由报德音。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_18 </em></strong></font><font
face="黑体" color="#800080"> </font><font size="4" color="#800080" face="宋体">【白鸽】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">举翼凌空碧，依人到大邦。粉翎栖画阁，雪影拂琼窗。<BR>
</font></big>
<font color="#400080">振鹭堪为侣，鸣鸠好作双。狎鸥归未得，睹尔忆晴江。
<P><big><font size="3" face="黑体" color="#000080"><strong><em>&nbsp;&nbsp; 卷708_19 </em></strong></font><font
face="黑体" color="#800080"> </font><font size="4" color="#800080" face="宋体">【龟】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">行止竟何从，深溪与古峰。青荷巢瑞质，绿水返灵踪。<BR>
</font></big>
<font color="#400080">钻骨神明应，酬恩感激重。仙翁求一卦，何日脱龙钟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_20 </em></strong></font><font
face="黑体" color="#800080"> </font><font size="4" color="#800080" face="宋体">【银结条冠子】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">日下征良匠，宫中赠阿娇。瑞莲开二孕，琼缕织千条。<BR>
</font></big>
<font color="#400080">蝉翼轻轻结，花纹细细挑。舞时红袖举，纤影透龙绡。<br>
<P><big><font size="3" face="黑体" color="#000080"><strong><em>&nbsp;&nbsp; 卷708_21 </em></strong></font><font
face="黑体" color="#800080"> </font><font size="4" color="#800080" face="宋体">【蜀葵】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">剑门南面树，移向会仙亭。锦水饶花艳，岷山带叶青。<BR>
</font></big>
<font color="#400080">文君惭婉娩，神女让娉婷。烂熳红兼紫，飘香入绣扃。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_22 </em></strong></font><font
face="黑体" color="#800080"> </font><font size="4" color="#800080" face="宋体">【华清宫】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">十二琼楼锁翠微，暮霞遗却六铢衣。桐枯丹穴凤何去，<BR>
</font></big>
<font color="#400080">天在鼎湖龙不归。帘影罢添新翡翠，露华犹湿旧珠玑。<BR>
</font></big>
<font color="#400080">君王魂断骊山路，且向蓬瀛伴贵妃。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_23 </em></strong></font><font
face="黑体" color="#800080"> </font><font size="4" color="#800080" face="宋体">【再幸华清宫】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">肠断将军改葬归，锦囊香在忆当时。年来却恨相思树，<BR>
</font></big>
<font color="#400080">春至不生连理枝。雪女冢头瑶草合，贵妃池里玉莲衰。<BR>
</font></big>
<font color="#400080">霓裳旧曲飞霜殿，梦破魂惊绝后期。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_24 </em></strong></font><font
face="黑体" color="#800080"> </font><font size="4" color="#800080" face="宋体">【喜雨上主人尚书】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">天皇攘袂敕神龙，雨我公田兆岁丰。几日淋漓侵暮角，<BR>
</font></big>
<font color="#400080">数宵滂沛彻晨钟。细如春雾笼平野，猛似秋风击古松。<BR>
</font></big>
<font color="#400080">门下十年耕稼者，坐来偏忆翠微峰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_25 </em></strong></font><font
face="黑体" color="#800080"> </font><font size="4" color="#800080" face="宋体">【回文诗二首】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">飞书一幅锦文回，恨写深情寄雁来。机上月残香阁掩，<BR>
</font></big>
<font color="#400080">树梢烟澹绿窗开。霏霏雨罢歌终曲，漠漠云深酒满杯。<BR>
</font></big>
<font color="#400080">归日几人行问卜，徽音想望倚高台。<br><BR>
<font color="#400080">轻帆数点千峰碧，水接云山四望遥。晴日海霞红霭霭，<BR>
</font></big>
<font color="#400080">晓天江树绿迢迢。清波石眼泉当槛，小径松门寺对桥。<BR>
</font></big>
<font color="#400080">明月钓舟渔浦远，倾山雪浪暗随潮。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_26 </em></strong></font><font
face="黑体" color="#800080"> </font><font size="4" color="#800080" face="宋体">【不把渔竿】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">不把渔竿不灌园，策筇吟绕绿芜村。得争野老眠云乐，<BR>
</font></big>
<font color="#400080">倍感闽王与善恩。鸟趁竹风穿静户，鱼吹烟浪喷晴轩。<BR>
</font></big>
<font color="#400080">何人买我安贫趣，百万黄金未可论。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_27 </em></strong></font><font
face="黑体" color="#800080"> </font><font size="4" color="#800080" face="宋体">【古往今来】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">古往今来恨莫穷，不如沈醉卧春风。雀儿无角长穿屋，<BR>
</font></big>
<font color="#400080">鹦鹉能言却入笼。柳惠岂嫌居下位，朱云直去指三公。<BR>
</font></big>
<font color="#400080">闲思郭令长安宅，草没匡墙旧事空。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_28 </em></strong></font><font
face="黑体" color="#800080"> </font><font size="4" color="#800080" face="宋体">【十里烟笼】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">十里烟笼一径分，故人迢递久离群。白云明月皆由我，<BR>
</font></big>
<font color="#400080">碧水青山忽赠君。浮世宦名浑似梦，半生勤苦谩为文。<BR>
</font></big>
<font color="#400080">北邙坡上青松下，尽是锵金佩玉坟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_29 </em></strong></font><font
face="黑体" color="#800080"> </font><font size="4" color="#800080" face="宋体">【偶书】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">巧者多为拙者资，良筹第一在乘时。市门逐利终身饱，<BR>
</font></big>
<font color="#400080">谷口躬耕尽日饥。琼玖鬻来燕石贵，蓬蒿芳处楚兰衰。<BR>
</font></big>
<font color="#400080">高皇冷笑重瞳客，盖世拔山何所为。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_30 </em></strong></font><font
face="黑体" color="#800080"> </font><font size="4" color="#800080" face="宋体">【润屋】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">润屋丰家莫妄求，眼看多是与身雠。百禽罗得皆黄口，<BR>
</font></big>
<font color="#400080">四皓山居始白头。玉烁火光争肯变，草芳崎岸不曾秋。<BR>
</font></big>
<font color="#400080">朱门粉署何由到，空寄新诗谢列侯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_31 </em></strong></font><font
face="黑体" color="#800080"> </font><font size="4" color="#800080" face="宋体">【退居】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">鹤性松心合在山，五侯门馆怯趋攀。三年卧病不能免，<BR>
</font></big>
<font color="#400080">一日受恩方得还。明月送人沿驿路，白云随马入柴关。<BR>
</font></big>
<font color="#400080">笑他范蠡贪婪甚，相罢金多始退闲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_32 </em></strong></font><font
face="黑体" color="#800080"> </font><font size="4" color="#800080" face="宋体">【闭门】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">闭却闲门卧小窗。更何人与疗膏肓。一生有酒唯知醉，<BR>
</font></big>
<font color="#400080">四大无根可预量。骨冷欲针先觉痛，肉顽频灸不成疮。<BR>
</font></big>
<font color="#400080">漳滨伏枕文园渴，盗跖纵横似虎狼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_33 </em></strong></font><font
face="黑体" color="#800080"> </font><font size="4" color="#800080" face="宋体">【开窗】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">闭户开窗寝又兴，三更时节也如冰。长闲便是忘机者，<BR>
</font></big>
<font color="#400080">不出真如过夏僧。环堵岂惭蜗作舍，布衣宁假鹤为翎。<BR>
</font></big>
<font color="#400080">蔷薇花尽薰风起，绿叶空随满架藤。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_34 </em></strong></font><font
face="黑体" color="#800080"> </font><font size="4" color="#800080" face="宋体">【灯花】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">点蜡烧银却胜栽，九华红艳吐玫瑰。独含冬夜寒光拆，<BR>
</font></big>
<font color="#400080">不傍春风暖处开。难见只因能送喜，莫挑唯恐堕成灰。<BR>
</font></big>
<font color="#400080">贪膏附热多相误，为报飞蛾罢拂来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_35 </em></strong></font><font
face="黑体" color="#800080"> </font><font size="4" color="#800080" face="宋体">【东归出城留别知己】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">韦蒙屈指许非才，三载长安共酒杯。欲别未攀杨柳赠，<BR>
</font></big>
<font color="#400080">相留拟待牡丹开。寒随御水波光散，暖逐衡阳雁影来。<BR>
</font></big>
<font color="#400080">他日因书问衰飒，东溪须访子陵台。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_36 </em></strong></font><font
face="黑体" color="#800080"> </font><font size="4" color="#800080" face="宋体">【咏怀】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">愁花变出白髭须，半世辛勤一事无。道在或期君梦想，<BR>
</font></big>
<font color="#400080">贫来争奈鬼揶揄。马卿自愧长婴疾，颜子谁怜不是愚。<BR>
</font></big>
<font color="#400080">借取秦宫台上镜，为时开照汉妖狐。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_37 </em></strong></font><font
face="黑体" color="#800080"> </font><font size="4" color="#800080" face="宋体">【郊村独游】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">岁闰堪怜历候迟，出门惟与野云期。惊鱼掷上绿荷芰，<BR>
</font></big>
<font color="#400080">栖鸟啄馀红荔枝。末路可能长薄命，修途应合有良时。<BR>
</font></big>
<font color="#400080">市头相者休相戏，蹙膝先生半自知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_38 </em></strong></font><font
face="黑体" color="#800080"> </font><font size="4" color="#800080" face="宋体">【经故翰林杨左丞池亭】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">八角红亭荫绿池，一朝青草盖遗基。蔷薇藤老开花浅，<BR>
</font></big>
<font color="#400080">翡翠巢空落羽奇。春榜几深门下客，乐章多取集中诗。<BR>
</font></big>
<font color="#400080">平生德义人间诵，身后何劳更立碑。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_39 </em></strong></font><font
face="黑体" color="#800080"> </font><font size="4" color="#800080" face="宋体">【经故广平员外旧宅】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">门巷萧条引涕，遗孤三岁著麻衣。绿杨树老垂丝短，<BR>
</font></big>
<font color="#400080">翠竹林荒著笋稀。结社僧因秋朔吊，买书船近葬时归。<BR>
</font></big>
<font color="#400080">平生欲献匡君策，抱病犹言未息机。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_40 </em></strong></font><font
face="黑体" color="#800080"> </font><font size="4" color="#800080" face="宋体">【潘丞相旧宅】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">绿树垂枝荫四邻，春风还似旧时春。年年燕是雕梁主，<BR>
</font></big>
<font color="#400080">处处花随落月尘。七贵竟为长逝客，五侯寻作不归人。<BR>
</font></big>
<font color="#400080">秋槐影薄蝉声尽，休谓龙门待化鳞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_41 </em></strong></font><font
face="黑体" color="#800080"> </font><font size="4" color="#800080" face="宋体">【门外闲田数亩长有泉源因筑直堤分为两沼】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">左右澄漪小槛前，直堤高筑古平川。十分春水双檐影，<BR>
</font></big>
<font color="#400080">一片秋空两月悬。前岸好山摇细浪，夹门嘉树合晴烟。<BR>
</font></big>
<font color="#400080">坐来暗起江湖思，速问溪翁买钓船。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_42 </em></strong></font><font
face="黑体" color="#800080"> </font><font size="4" color="#800080" face="宋体">【北园】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">北园干叶旋空枝，兰蕙还将众草衰。笼鸟上天犹有待，<BR>
</font></big>
<font color="#400080">病龙兴雨岂无期。身闲不厌频来客，年老偏怜最小儿。<BR>
</font></big>
<font color="#400080">生事罢求名与利，一窗书策是年支。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_43 </em></strong></font><font
face="黑体" color="#800080"> </font><font size="4" color="#800080" face="宋体">【溪上要一只白簟扇盖头垂钓去年就节推…遂成拙句】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">难求珍过炎天，远就金貂乞月圆。直在引风欹角枕，<BR>
</font></big>
<font color="#400080">且图遮日上渔船。但令织取无花簟，不用挑为饮露蝉。<BR>
</font></big>
<font color="#400080">莫道如今时较晚，也应留得到明年。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_44 </em></strong></font><font
face="黑体" color="#800080"> </font><font size="4" color="#800080" face="宋体">【招隐】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">齿发那能敌岁华，早知休去避尘沙。鬼神只阚高明里，<BR>
</font></big>
<font color="#400080">倚伏不干栖隐家。陶景岂全轻组绶，留侯非独爱烟霞。<BR>
</font></big>
<font color="#400080">赠君吉语堪铭座，看取朝开暮落花。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_45 </em></strong></font><font
face="黑体" color="#800080"> </font><font size="4" color="#800080" face="宋体">【忆山中友人】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">忆得当年接善邻，苦将闲事强夫君。斗开碧沼分明月，<BR>
</font></big>
<font color="#400080">各领青山占白云。近日药方多缮写，旧来诗草半烧焚。<BR>
</font></big>
<font color="#400080">金门几欲言西上，惆怅关河正用军。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_46 </em></strong></font><font
face="黑体" color="#800080"> </font><font size="4" color="#800080" face="宋体">【溪隐】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">将名将利已无缘，深隐清溪拟学仙。绝却腥膻胜服药，<BR>
</font></big>
<font color="#400080">断除杯酒合延年。蜗牛壳漏宁同舍，榆荚花开不是钱。<BR>
</font></big>
<font color="#400080">鸾鹤久从笼槛闭，春风却放纸为鸢。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_47 </em></strong></font><font
face="黑体" color="#800080"> </font><font size="4" color="#800080" face="宋体">【酒醒】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">酒醒欲得适闲情，骑马那胜策杖行。天暖天寒三月暮，<BR>
</font></big>
<font color="#400080">溪南溪北两村名。沙澄浅水鱼知钓，花落平田鹤见耕。<BR>
</font></big>
<font color="#400080">望断长安故交远，来书未说九河清。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_48 </em></strong></font><font
face="黑体" color="#800080"> </font><font size="4" color="#800080" face="宋体">【梦断】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">梦断纱窗半夜雷，别君花落又花开。渔阳路远书难寄，<BR>
</font></big>
<font color="#400080">衡岳山高月不来。玄燕有情穿绣户，灵龟无应祝金杯。<BR>
</font></big>
<font color="#400080">人生若得长相对，萤火生烟草化灰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_49 </em></strong></font><font
face="黑体" color="#800080"> </font><font size="4" color="#800080" face="宋体">【人事】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">人事飘如一炷烟，且须求佛与求仙。丰年甲子春无雨，<BR>
</font></big>
<font color="#400080">良夜庚申夏足眠。颜氏岂嫌瓢里饮，孟光非取镜中妍。<BR>
</font></big>
<font color="#400080">平生生计何为者，三径苍苔十亩田。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_50 </em></strong></font><font
face="黑体" color="#800080"> </font><font size="4" color="#800080" face="宋体">【休说】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">休说人间有陆沈，一樽闲待月明斟。时来不怕沧溟阔，<BR>
</font></big>
<font color="#400080">道大却忧潢潦深。白首钓鱼应是分，青云干禄已无心。<BR>
</font></big>
<font color="#400080">梓桐赋罢相如隐，谁为君前永夜吟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_51 </em></strong></font><font
face="黑体" color="#800080"> </font><font size="4" color="#800080" face="宋体">【嘉运】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">嘉运良时两阻修，钓竿蓑笠乐林丘。家无寸帛浑闲事，<BR>
</font></big>
<font color="#400080">身似浮云且自由。庭际鸟啼花旋落，潭心月在水空流。<BR>
</font></big>
<font color="#400080">晨炊一箸红银粒，忆著长安索米秋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_52 </em></strong></font><font
face="黑体" color="#800080"> </font><font size="4" color="#800080" face="宋体">【绿鬓】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">绿鬓先生自出林，孟光同乐野云深。躬耕为食古人操，<BR>
</font></big>
<font color="#400080">非织不衣贤者心。眼众岂能分瑞璧，舌多须信烁良金。<BR>
</font></big>
<font color="#400080">君看黄阁南迁客，一过泷州绝好音。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_53 </em></strong></font><font
face="黑体" color="#800080"> </font><font size="4" color="#800080" face="宋体">【骄侈】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">骄侈阽危俭素牢，镜中形影岂能逃。石家恃富身还灭，<BR>
</font></big>
<font color="#400080">颜子非贫道不遭。蝙蝠亦能知日月，鸾凤那肯啄腥臊。<BR>
</font></big>
<font color="#400080">古今人事惟堪醉，好脱霜裘换绿醪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_54 </em></strong></font><font
face="黑体" color="#800080"> </font><font size="4" color="#800080" face="宋体">【龙蛰二首】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">龙蛰蛇蟠却待伸，和光何惜且同尘。伍员岂是吹箫者，<BR>
</font></big>
<font color="#400080">冀缺非同执耒人。神剑触星当变化，良金成器在陶钧。<BR>
</font></big>
<font color="#400080">穰侯休忌关东客，张禄先生竟相秦。<br><BR>
<font color="#400080">休说雄才间代生，到头难与运相争。时通有诏征枚乘，<BR>
</font></big>
<font color="#400080">世乱无人荐祢衡。逐日莫矜驽马步，司晨谁要牝鸡鸣。<BR>
</font></big>
<font color="#400080">中林且作烟霞侣，尘满关河未可行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_55 </em></strong></font><font
face="黑体" color="#800080"> </font><font size="4" color="#800080" face="宋体">【逐臭苍蝇】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">逐臭苍蝇岂有为，清蝉吟露最高奇。多藏苟得何名富，<BR>
</font></big>
<font color="#400080">饱食嗟来未胜饥。穷寂不妨延寿考，贪狂总待算毫厘。<BR>
</font></big>
<font color="#400080">首阳山翠千年在，好奠冰壶吊伯夷。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_56 </em></strong></font><font
face="黑体" color="#800080"> </font><font size="4" color="#800080" face="宋体">【牡丹花二首】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">看遍花无胜此花，剪云披雪蘸丹砂。开当青律二三月，<BR>
</font></big>
<font color="#400080">破却长安千万家。天纵华刳鄙吝，春教妖艳毒豪奢。<BR>
</font></big>
<font color="#400080">不随寒令同时放，倍种双松与辟邪。<br><BR>
<font color="#400080">万万花中第一流，浅霞轻染嫩银瓯。能狂绮陌千金子，<BR>
</font></big>
<font color="#400080">也惑朱门万户侯。朝日照开携酒看，暮风吹落绕栏收。<BR>
</font></big>
<font color="#400080">诗书满架尘埃扑，尽日无人略举头。<BR>
<P><big><font size="3" face="黑体" color="#000080"><strong><em>&nbsp;&nbsp; 卷708_57 </em></strong></font><font
face="黑体" color="#800080"> </font><font size="4" color="#800080" face="宋体">【尚书座上赋牡丹花得轻字韵其花自越中移植】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">流苏凝作瑞华精，仙阁开时丽日晴。霜月冷销银烛焰，<BR>
</font></big>
<font color="#400080">宝瓯圆印彩云英。娇含嫩脸春妆薄，红蘸香绡艳色轻。<BR>
</font></big>
<font color="#400080">早晚有人天上去，寄他将赠董双成。<BR>
<P><big><font size="3" face="黑体" color="#000080"><strong><em>&nbsp;&nbsp; 卷708_58 </em></strong></font><font
face="黑体" color="#800080"> </font><font size="4" color="#800080" face="宋体">【依韵和尚书再赠牡丹花】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">烂银基地薄红妆，羞杀千花百卉芳。紫陌昔曾游寺看，<BR>
</font></big>
<font color="#400080">朱门今在绕栏望。龙分夜雨资娇态，天与春风发好香。<BR>
</font></big>
<font color="#400080">多著黄金何处买，轻桡挑过镜湖光。<BR>
<P><big><font size="3" face="黑体" color="#000080"><strong><em>&nbsp;&nbsp; 卷708_59 </em></strong></font><font
face="黑体" color="#800080"> </font><font size="4" color="#800080" face="宋体">【郡庭惜牡丹】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">肠断东风落牡丹，为祥为瑞久留难。青春不驻堪垂泪，<BR>
</font></big>
<font color="#400080">红艳已空犹倚栏。积藓下销香蕊尽，晴阳高照露华干。<BR>
</font></big>
<font color="#400080">明年万叶千枝长，倍发芳菲借客看。<BR>
<P><big><font size="3" face="黑体" color="#000080"><strong><em>&nbsp;&nbsp; 卷708_60 </em></strong></font><font
face="黑体" color="#800080"> </font><font size="4" color="#800080" face="宋体">【追和白舍人咏白牡丹】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">蓓蕾抽开素练囊，琼葩薰出白龙香。裁分楚女朝云片，<BR>
</font></big>
<font color="#400080">剪破娥夜月光。雪句岂须征柳絮，粉腮应恨帖梅妆。<BR>
</font></big>
<font color="#400080">槛边几笑东篱菊，冷折金风待降霜。<BR>
<P><big><font size="3" face="黑体" color="#000080"><strong><em>&nbsp;&nbsp; 卷708_61 </em></strong></font><font
face="黑体" color="#800080"> </font><font size="4" color="#800080" face="宋体">【忆牡丹】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">绿树多和雪霰栽，长安一别十年来。王侯买得价偏重，<BR>
</font></big>
<font color="#400080">桃李落残花始开。宋玉邻边腮正嫩，文君机上锦初裁。<BR>
</font></big>
<font color="#400080">沧洲春暮空肠断，画看犹将劝酒杯。<BR>
<P><big><font size="3" face="黑体" color="#000080"><strong><em>&nbsp;&nbsp; 卷708_62 </em></strong></font><font
face="黑体" color="#800080"> </font><font size="4" color="#800080" face="宋体">【惜牡丹】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">今日狂风揭锦筵，预愁吹落夕阳天。闲看红艳只须醉，<BR>
</font></big>
<font color="#400080">谩惜黄金岂是贤。南国好偷夸粉黛，汉宫宜摘赠神仙。<BR>
</font></big>
<font color="#400080">良时虽作莺花主，白马王孙恰少年。<BR>
<P><big><font size="3" face="黑体" color="#000080"><strong><em>&nbsp;&nbsp; 卷708_63 </em></strong></font><font
face="黑体" color="#800080"> </font><font size="4" color="#800080" face="宋体">【览柳浑汀洲采白O之什，因成一章】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">采尽汀O恨别离，鸳鸯总双飞。月明南浦梦初断，<BR>
</font></big>
<font color="#400080">花落洞庭人未归。天远有书随驿使，夜长无烛照寒机。<BR>
</font></big>
<font color="#400080">年来泣泪知多少，重叠成痕在绣衣。<BR>
<P><big><font size="3" face="黑体" color="#000080"><strong><em>&nbsp;&nbsp; 卷708_64 </em></strong></font><font
face="黑体" color="#800080"> </font><font size="4" color="#800080" face="宋体">【司直巡官无诸移到玫瑰花】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">芳菲移自越王台，最似蔷薇好并栽。艳尽怜胜彩绘，<BR>
</font></big>
<font color="#400080">嘉名谁赠作玫瑰。春藏锦绣风吹拆，天染琼瑶日照开。<BR>
</font></big>
<font color="#400080">为报朱衣早邀客，莫教零落委苍苔。<BR>
<P><big><font size="3" face="黑体" color="#000080"><strong><em>&nbsp;&nbsp; 卷708_65 </em></strong></font><font
face="黑体" color="#800080"> </font><font size="4" color="#800080" face="宋体">【梅花】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">琼瑶初绽岭头葩，蕊粉新妆姹女家。举世更谁怜洁白，<BR>
</font></big>
<font color="#400080">痴心皆尽爱繁华。玄冥借与三冬景，谢氏输他六出花。<BR>
</font></big>
<font color="#400080">结实和羹知有日，肯随羌笛落天涯。<BR>
<P><big><font size="3" face="黑体" color="#000080"><strong><em>&nbsp;&nbsp; 卷708_66 </em></strong></font><font
face="黑体" color="#800080"> </font><font size="4" color="#800080" face="宋体">【荔枝二首】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">朱弹星丸粲日光，绿琼枝散小香囊。龙绡壳绽红纹粟，<BR>
</font></big>
<font color="#400080">鱼目珠涵白膜浆。梅熟已过南岭雨，橘酸空待洞庭霜。<BR>
</font></big>
<font color="#400080">蛮山蹋晓和烟摘，拜捧金盘奉越王。<BR>
<font color="#400080">日日熏风卷瘴烟，南园珍果荔枝先。灵鸦啄破琼津滴，<BR>
</font></big>
<font color="#400080">宝器盛来蚌腹圆。锦里只闻销醉客，蕊宫惟合赠神仙。<BR>
</font></big>
<font color="#400080">何人刺出猩猩血，深染罗纹遍壳鲜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_67 </em></strong></font><font
face="黑体" color="#800080"> </font><font size="4" color="#800080" face="宋体">【菊花】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">桓景登高事可寻，黄花开处绿畦深。消灾辟恶君须采，<BR>
</font></big>
<font color="#400080">冷露寒霜我自禁。篱物早荣还早谢，涧松同德复同心。<BR>
</font></big>
<font color="#400080">陶公岂是居贫者，剩有东篱万朵金。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_68 </em></strong></font><font
face="黑体" color="#800080"> </font><font size="4" color="#800080" face="宋体">【画松】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">涧底阴森验笔精，笔闲开展觉神清。曾当月照还无影，<BR>
</font></big>
<font color="#400080">若许风吹合有声。枝偃只应玄鹤识，根深且与茯苓生。<BR>
</font></big>
<font color="#400080">天台道士频来见，说似株株倚赤城。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_69 </em></strong></font><font
face="黑体" color="#800080"> </font><font size="4" color="#800080" face="宋体">【草木】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">草木无情亦可嗟，重开明镜照无涯。菊英空折罗含宅，<BR>
</font></big>
<font color="#400080">榆荚不生原宪家。天命岂凭医药石，世途还要辟虫沙。<BR>
</font></big>
<font color="#400080">仙翁乞取金盘露，洗却苍苍两鬓华。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_70 </em></strong></font><font
face="黑体" color="#800080"> </font><font size="4" color="#800080" face="宋体">【松】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">涧底青松不染尘，未逢良匠竞谁分。龙盘劲节岩前见，<BR>
</font></big>
<font color="#400080">鹤唳翠梢天上闻。大厦可营谁择木，女萝相附欲凌云。<BR>
</font></big>
<font color="#400080">皇王自有增封日，修竹徒劳号此君。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_71 </em></strong></font><font
face="黑体" color="#800080"> </font><font size="4" color="#800080" face="宋体">【竹】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">翠染琅\粉渐开，东南移得会稽栽。游丝挂处渔竿去，<BR>
</font></big>
<font color="#400080">绿水夹时龙影来。风触有声含六律，露沾如洗绝浮埃。<BR>
</font></big>
<font color="#400080">王猷旧宅无人到，抱却清阴盖绿苔。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_72 </em></strong></font><font
face="黑体" color="#800080"> </font><font size="4" color="#800080" face="宋体">【尚书打球，小骢步骤最奇，因有所赠】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">善价千金未可论，燕王新寄小龙孙。逐将白日驰青汉，<BR>
</font></big>
<font color="#400080">衔得流星入画门。步骤最能随手转，性灵多恐会人言。<BR>
</font></big>
<font color="#400080">桃花雪点多虽贵，全假当场一顾恩。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_73 </em></strong></font><font
face="黑体" color="#800080"> </font><font size="4" color="#800080" face="宋体">【尚书惠蜡面茶】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">武夷春暖月初圆，采摘新芽献地仙。飞鹊印成香蜡片，<BR>
</font></big>
<font color="#400080">啼猿溪走木兰船。金槽和碾沈香末，冰碗轻涵翠缕烟。<BR>
</font></big>
<font color="#400080">分赠恩深知最异，晚铛宜煮北山泉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_74 </em></strong></font><font
face="黑体" color="#800080"> </font><font size="4" color="#800080" face="宋体">【劝酒】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">休向尊前诉羽觥，百壶清酌与君倾。身同绿树年年老，<BR>
</font></big>
<font color="#400080">事比红尘日日生。六国英雄徒反覆，九原松柏甚分明。<BR>
</font></big>
<font color="#400080">醉乡路与乾坤隔，岂信人间有利名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_75 </em></strong></font><font
face="黑体" color="#800080"> </font><font size="4" color="#800080" face="宋体">【断酒】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">因论沈湎觉前非，便碎金与羽卮。采茗早驰三蜀使，<BR>
</font></big>
<font color="#400080">看花甘负五侯期。窗间近火刘伶传，坐右新铭管仲辞。<BR>
</font></big>
<font color="#400080">此事十年前已说，匡庐山下老僧知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷708_76 </em></strong></font><font
face="黑体" color="#800080"> </font><font size="4" color="#800080" face="宋体">【忆旧山】<a
href="authers/qzz_1347.htm" target="_blank"></font><font size="3" color="#0080FF"><font face="黑体">徐夤</font></a></big> 
<br>
</font><br>
<font color="#400080">涧竹岩云有旧期，二年频长鬓边丝。游鱼不爱金杯水，<BR>
</font></big>
<font color="#400080">栖鸟敢求琼树枝。陶景恋深松桧影，留侯抛却帝王师。<BR>
</font></big>
<font color="#400080">龙争虎攫皆闲事，数叠山光在梦思。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
