<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百五十七</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百五十七</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷457_1 </em></strong></font><font
face="黑体" color="#800080"> </font><font size="4" color="#800080" face="宋体">【寄献北都留守裴令公】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">天上中台正，人间一品高。休明值尧舜，勋业过萧曹。<BR>
</font></big>
<font color="#400080">始擅文三捷，终兼武六韬。动人名赫赫，忧国意忉忉。<BR>
</font></big>
<font color="#400080">荡蔡擒封豕，平齐斩巨鳌。两河收土宇，四海定波涛。<BR>
</font></big>
<font color="#400080">宠重移宫龠，恩新换阃旄。保厘东宅静，守护北门牢。<BR>
</font></big>
<font color="#400080">晋国封疆阔，并州士马豪。胡兵惊赤帜，边雁避乌号。<BR>
</font></big>
<font color="#400080">令下流如水，仁沾泽似膏。路喧歌五F，军醉感单醪。<BR>
</font></big>
<font color="#400080">将校森貔武，宾僚俨隽髦。客无烦夜柝，吏不犯秋毫。<BR>
</font></big>
<font color="#400080">神在台骀助，魂亡猃狁逃。德星销彗孛，霖雨灭腥臊。<BR>
</font></big>
<font color="#400080">烽戍高临代，关河远控洮。汾云晴漠漠，朔吹冷bb。<BR>
</font></big>
<font color="#400080">豹尾交牙戟，虬须捧佩刀。通天白犀带，照地紫麟袍。<BR>
</font></big>
<font color="#400080">羌管吹杨柳，燕姬酌蒲萄。银含凿落盏，金屑琵琶槽。<BR>
</font></big>
<font color="#400080">遥想从军乐，应忘报国劳。紫微留北阙，绿野寄东皋。<BR>
</font></big>
<font color="#400080">忽忆前时会，多惭下客叨。清宵陪宴话，美景从游遨。<BR>
</font></big>
<font color="#400080">花月还同赏，琴诗雅自操。朱弦拂宫徵，洪笔振风骚。<BR>
</font></big>
<font color="#400080">近竹开方丈，依林架桔槔。春池八九曲，画舫两三艘。<BR>
</font></big>
<font color="#400080">径滑苔黏屐，潭深水没篙。绿丝萦岸柳，红粉映楼桃。<BR>
</font></big>
<font color="#400080">为穆先陈醴，招刘共藉糟。舞鬟金翡翠，歌颈玉蛴螬。<BR>
</font></big>
<font color="#400080">盛德终难过，明时岂易遭。公虽慕张范，帝未舍伊皋。<BR>
</font></big>
<font color="#400080">眷恋心方结，踟蹰首已搔。鸾皇上寥廓，燕雀任蓬蒿。<BR>
</font></big>
<font color="#400080">欲献文狂简，徒烦思郁陶。可怜四百字，轻重抵鸿毛。<br>
<P><big><font size="3" face="黑体" color="#000080"><strong><em>&nbsp;&nbsp; 卷457_2 </em></strong></font><font
face="黑体" color="#800080"> </font><font size="4" color="#800080" face="宋体">【和东川杨慕巢尚书府中独坐感戚在怀见寄十四韵】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">我是知君者，君今意若何。穷通时不定，苦乐事相和。<BR>
</font></big>
<font color="#400080">东蜀欢殊渥，西江叹逝波。只缘荣贵极，翻使感伤多。<BR>
</font></big>
<font color="#400080">行断风惊雁，年侵日下坡。片心休惨戚，双鬓已蹉跎。<BR>
</font></big>
<font color="#400080">紫绶黄金印，青幢白玉珂。老将荣补贴，愁用道销磨。<BR>
</font></big>
<font color="#400080">外府饶杯酒，中堂有绮罗。应须引满饮，何不放狂歌。<BR>
</font></big>
<font color="#400080">锦水通巴峡，香山对洛河。将军驰铁马，少傅步铜驼。<BR>
</font></big>
<font color="#400080">深契怜松竹，高情忆薜萝。悬车年甚远，未敢故相过。<br>
<P><big><font size="3" face="黑体" color="#000080"><strong><em>&nbsp;&nbsp; 卷457_3 </em></strong></font><font
face="黑体" color="#800080"> </font><font size="4" color="#800080" face="宋体">【分司洛中多暇数与诸客宴游醉后狂吟偶成十韵…奇章公】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">性与时相远，身将世两忘。寄名朝士籍，寓兴少年场。<BR>
</font></big>
<font color="#400080">老岂无谈笑，贫犹有酒浆。随时来伴侣，逐日用风光。<BR>
</font></big>
<font color="#400080">数数游何爽，些些病未妨。天教荣启乐，人恕接舆狂。<BR>
</font></big>
<font color="#400080">改业为逋客，移家住醉乡。不论招梦得，兼拟诱奇章。<BR>
</font></big>
<font color="#400080">要路风波险，权门市井忙。世间无可恋，不是不思量。
<P><big><font size="3" face="黑体" color="#000080"><strong><em>&nbsp;&nbsp; 卷457_4 </em></strong></font><font
face="黑体" color="#800080"> </font><font size="4" color="#800080" face="宋体">【小岁日喜谈氏外孙女孩满月】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">今旦夫妻喜，他人岂得知。自嗟生女晚，敢讶见孙迟。<BR>
</font></big>
<font color="#400080">物以稀为贵，情因老更慈。新年逢吉日，满月乞名时。<BR>
</font></big>
<font color="#400080">桂燎熏花果，兰汤洗玉肌。怀中有可抱，何必是男儿。
<P><big><font size="3" face="黑体" color="#000080"><strong><em>&nbsp;&nbsp; 卷457_5 </em></strong></font><font
face="黑体" color="#800080"> </font><font size="4" color="#800080" face="宋体">【闲吟赠皇甫郎中亲家翁（新与皇甫结姻）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">谁能嗟叹光阴暮，岂复忧愁活计贫。忽忽不知头上事，<BR>
</font></big>
<font color="#400080">时时犹忆眼中人。早为良友非交势，晚接嘉姻不失亲。<BR>
</font></big>
<font color="#400080">最喜两家婚嫁毕，一时抽得尚平身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_6 </em></strong></font><font
face="黑体" color="#800080"> </font><font size="4" color="#800080" face="宋体">【梦得卧病，携酒相寻，先以此寄】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">病来知少客，谁可以为娱。日晏开门未，秋寒有酒无。<BR>
</font></big>
<font color="#400080">自宜相慰问，何必待招呼。小疾无妨饮，还须挈一壶。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_7 </em></strong></font><font
face="黑体" color="#800080"> </font><font size="4" color="#800080" face="宋体">【酬思黯戏赠同用狂字】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">钟乳三千两，金钗十二行。妒他心似火，欺我鬓如霜。<BR>
</font></big>
<font color="#400080">慰老资歌笑，销愁仰酒浆。眼看狂不得，狂得且须狂。<br>
<P><big><font size="3" face="黑体" color="#000080"><strong><em>&nbsp;&nbsp; 卷457_8 </em></strong></font><font
face="黑体" color="#800080"> </font><font size="4" color="#800080" face="宋体">【又戏答绝句（来句云不是道公狂不得，恨公逢我不教狂）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">狂夫与我两相忘，故态些些亦不妨。<br>纵酒放歌聊自乐，接舆争解教人狂。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷457_9 </em></strong></font><font
face="黑体" color="#800080"> </font><font size="4" color="#800080" face="宋体">【令狐相公与梦得交情素深眷予分亦不浅一闻薨逝…继和】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">缄题重叠语殷勤，存没交亲自此分。前月使来犹理命，<BR>
</font></big>
<font color="#400080">今朝诗到是遗文。银钩见晚书无报，玉树埋深哭不闻。<BR>
</font></big>
<font color="#400080">最感一行绝笔字，尚言千万乐天君。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_10 </em></strong></font><font
face="黑体" color="#802080"> </font><font size="4" color="#800080" face="宋体">【洛下雪中频与刘李二宾客宴集，因寄汴州李尚书】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">水南水北雪纷纷，雪里欢游莫厌频。日日暗来唯老病，<BR>
</font></big>
<font color="#400080">年年少去是交亲。碧毡帐暖梅花湿，红燎炉香竹叶春。<BR>
</font></big>
<font color="#400080">今日邹枚俱在洛，梁园置酒召何人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_11 </em></strong></font><font
face="黑体" color="#800080"> </font><font size="4" color="#800080" face="宋体">【看梦得题答李侍郎诗诗中有文星之句因戏和之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">看题锦绣报琼瑰，俱是人天第一才。<br>好遣文星守躔次，亦须防有客星来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷457_12 </em></strong></font><font
face="黑体" color="#800080"> </font><font size="4" color="#800080" face="宋体">【闲适】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">禄俸优饶官不卑，就中闲适是分司。风光暖助游行处，<BR>
</font></big>
<font color="#400080">雨雪寒供饮宴时。肥马轻裘还且有，粗歌薄酒亦相随。<BR>
</font></big>
<font color="#400080">微躬所要今皆得，只是蹉跎得校迟。<BR>
<P><big><font size="3" face="黑体" color="#000080"><strong><em>&nbsp;&nbsp; 卷457_13 </em></strong></font><font
face="黑体" color="#800080"> </font><font size="4" color="#800080" face="宋体">【戏答思黯（思黯有能筝者，以此戏之）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">何时得见十三弦，待取无云有月天。<br>愿得金波明似镜，镜中照出月中仙。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷457_14 </em></strong></font><font
face="黑体" color="#800080"> </font><font size="4" color="#800080" face="宋体">【酬裴令公赠马相戏】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">安石风流无奈何，欲将赤骥换青娥。<br>不辞便送东山去，临老何人与唱歌。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷457_15 </em></strong></font><font
face="黑体" color="#800080"> </font><font size="4" color="#800080" face="宋体">【新岁赠梦得】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">暮齿忽将及，同心私自怜。渐衰宜减食，已喜更加年。<BR>
</font></big>
<font color="#400080">紫绶行联袂，篮舆出比肩。与君同甲子，岁酒合谁先。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_16 </em></strong></font><font
face="黑体" color="#800080"> </font><font size="4" color="#800080" face="宋体">【早春持斋，答皇甫十见赠】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">正月晴和风气新，纷纷已有醉游人。<br>帝城花笑长斋客，三十年来负早春。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷457_17 </em></strong></font><font
face="黑体" color="#800080"> </font><font size="4" color="#800080" face="宋体">【戏赠梦得，兼呈思黯】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">霜鬓莫欺今老矣，一杯莫笑便陶然。陈郎中处为高户，<BR>
</font></big>
<font color="#400080">裴使君前作少年。顾我独狂多自哂，与君同病最相怜。<BR>
</font></big>
<font color="#400080">月终斋满谁开素，须拟奇章置一筵。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_18 </em></strong></font><font
face="黑体" color="#800080"> </font><font size="4" color="#800080" face="宋体">【早春忆游思黯南庄，因寄长句】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">南庄胜处心常忆，借问轩车早晚游。美景难忘竹廊下，<BR>
</font></big>
<font color="#400080">好风争奈柳桥头。冰消见水多于地，雪霁看山尽入楼。<BR>
</font></big>
<font color="#400080">若待春深始同赏，莺残花落却堪愁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_19 </em></strong></font><font
face="黑体" color="#800080"> </font><font size="4" color="#800080" face="宋体">【酬皇甫十早春对雪见赠】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">漠漠复，东风散玉尘。明催竹窗晓，寒退柳园春。<BR>
</font></big>
<font color="#400080">绿酝香堪忆，红炉暖可亲。忍心三两日，莫作破斋人。<br>
<P><big><font size="3" face="黑体" color="#000080"><strong><em>&nbsp;&nbsp; 卷457_20 </em></strong></font><font
face="黑体" color="#800080"> </font><font size="4" color="#800080" face="宋体">【奉和思黯自题南庄见示兼呈梦得】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">谢家别墅最新奇，山展屏风花夹篱。晓月渐沉桥脚底，<BR>
</font></big>
<font color="#400080">晨光初照屋梁时。台头有酒莺呼客，水面无尘风洗池。<BR>
</font></big>
<font color="#400080">除却吟诗两闲客，此中情状更谁知。<BR>
<P><big><font size="3" face="黑体" color="#000080"><strong><em>&nbsp;&nbsp; 卷457_21 </em></strong></font><font
face="黑体" color="#800080"> </font><font size="4" color="#800080" face="宋体">【送蕲春李十九使君赴郡】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">可怜官职好文词，五十专城未是迟。晓日镜前无白发，<BR>
</font></big>
<font color="#400080">春风门外有红旗。郡中何处堪携酒，席上谁人解和诗。<BR>
</font></big>
<font color="#400080">唯共交亲开口笑，知君不及洛阳时。<BR>
<P><big><font size="3" face="黑体" color="#000080"><strong><em>&nbsp;&nbsp; 卷457_22 </em></strong></font><font
face="黑体" color="#800080"> </font><font size="4" color="#800080" face="宋体">【自题酒库】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">野鹤一辞笼，虚舟长任风。送愁还闹处，移老入闲中。<BR>
</font></big>
<font color="#400080">身更求何事，天将富此翁。此翁何处当，酒库不曾空。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_23 </em></strong></font><font
face="黑体" color="#800080"> </font><font size="4" color="#800080" face="宋体">【寒食日寄杨东川】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">不知杨六逢寒食，作底欢娱过此辰。兜率寺高宜望月，<BR>
</font></big>
<font color="#400080">嘉陵江近好游春。蛮旗似火行随马，蜀妓如花坐绕身。<BR>
</font></big>
<font color="#400080">不使黔娄夫妇看，夸张富贵向何人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_24 </em></strong></font><font
face="黑体" color="#800080"> </font><font size="4" color="#800080" face="宋体">【醉后听唱桂华曲】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">桂华词意苦丁宁，唱到常娥醉便醒。<br>此是人间肠断曲，莫教不得意人听。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷457_25 </em></strong></font><font
face="黑体" color="#800080"> </font><font size="4" color="#800080" face="宋体">【酬梦得以予五月长斋延僧徒绝宾友见戏十韵】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">宾客懒逢迎，然池馆清。檐闲空燕语，林静未蝉鸣。<BR>
</font></big>
<font color="#400080">荤血还休食，杯觞亦罢倾。三春多放逸，五月暂修行。<BR>
</font></big>
<font color="#400080">香印朝烟细，纱灯夕焰明。交游诸长老，师事古先生。<BR>
</font></big>
<font color="#400080">禅后心弥寂，斋来体更轻。不唯忘肉味，兼拟灭风情。<BR>
</font></big>
<font color="#400080">蒙以声闻待，难将戏论争。虚空若有佛，灵运恐先成。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_26 </em></strong></font><font
face="黑体" color="#800080"> </font><font size="4" color="#800080" face="宋体">【奉和裴令公三月上巳日游太原龙泉忆去岁禊洛见示之作】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">去岁暮春上巳，共泛洛水中流。今岁暮春上巳，<BR>
</font></big>
<font color="#400080">独立香山下头。风光闲寂寂，旌旆远悠悠。<BR>
</font></big>
<font color="#400080">丞相府归晋国，太行山碍并州。鹏背负天龟曳尾，<BR>
</font></big>
<font color="#400080">云泥不可得同游。<BR>
<P><big><font size="3" face="黑体" color="#000080"><strong><em>&nbsp;&nbsp; 卷457_27 </em></strong></font><font
face="黑体" color="#800080"> </font><font size="4" color="#800080" face="宋体">【又和令公新开龙泉晋水二池】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">旧有潢污泊，今为白水塘。笙歌闻四面，楼阁在中央。<BR>
</font></big>
<font color="#400080">春变烟波色，晴添树木光。龙泉信为美，莫忘午桥庄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_28 </em></strong></font><font
face="黑体" color="#800080"> </font><font size="4" color="#800080" face="宋体">【早夏晓兴赠梦得】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">窗明帘薄透朝光，卧整巾簪起下床。背壁灯残经宿焰，<BR>
</font></big>
<font color="#400080">开箱衣带隔年香。无情亦任他春去，不醉争销得昼长。<BR>
</font></big>
<font color="#400080">一部清商一壶酒，与君明日暖新堂。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_29 </em></strong></font><font
face="黑体" color="#800080"> </font><font size="4" color="#800080" face="宋体">【春日题乾元寺上方最高峰亭】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">危亭绝顶四无邻，见尽三千世界春。但觉虚空无障碍，<BR>
</font></big>
<font color="#400080">不知高下几由旬。回看官路三条线，却望都城一片尘。<BR>
</font></big>
<font color="#400080">宾客暂游无半日，王侯不到便终身。始知天造空闲境，<BR>
</font></big>
<font color="#400080">不为忙人富贵人。<BR>
<P><big><font size="3" face="黑体" color="#000080"><strong><em>&nbsp;&nbsp; 卷457_30 </em></strong></font><font
face="黑体" color="#800080"> </font><font size="4" color="#800080" face="宋体">【奉和思黯相公以李苏州所寄太湖石奇状绝伦…呈梦得】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">错落复崔嵬，苍然玉一堆。峰骈仙掌出，罅坼剑门开。<BR>
</font></big>
<font color="#400080">峭顶高危矣，盘根下壮哉。精神欺竹树，气色压亭台。<BR>
</font></big>
<font color="#400080">隐起磷磷状，凝成瑟瑟胚。廉棱露锋刃，清越扣琼瑰。<BR>
</font></big>
<font color="#400080">岌I形将动，巍峨势欲摧。奇应潜鬼怪，灵合蓄云雷。<BR>
</font></big>
<font color="#400080">黛润沾新雨，斑明点古苔。未曾栖鸟雀，不肯染尘埃。<BR>
</font></big>
<font color="#400080">尖削琅\笋，洼剜玛瑙。海神移碣石，画障簇天台。<BR>
</font></big>
<font color="#400080">在世为尤物，如人负逸才。渡江一苇载，入洛五丁推。<BR>
</font></big>
<font color="#400080">出处虽无意，升沉亦有媒。拔从水府底，置向相庭隈。<BR>
</font></big>
<font color="#400080">对称吟诗句，看宜把酒杯。终随金砺用，不学玉山颓。<BR>
</font></big>
<font color="#400080">疏傅心偏爱，园公眼屡回。共嗟无此分，虚管太湖来。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_31 </em></strong></font><font
face="黑体" color="#800080"> </font><font size="4" color="#800080" face="宋体">【奉和思黯相公雨后林园四韵见示】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">新晴夏景好，复此池边地。烟树绿含滋，水风清有味。<BR>
</font></big>
<font color="#400080">便成林下隐，都忘门前事。骑吏引归轩，始知身富贵。
<P><big><font size="3" face="黑体" color="#000080"><strong><em>&nbsp;&nbsp; 卷457_32 </em></strong></font><font
face="黑体" color="#800080"> </font><font size="4" color="#800080" face="宋体">【晚夏闲居，绝无宾客，欲寻梦得，先寄此诗】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">鱼笋朝餐饱，蕉纱暑服轻。欲为窗下寝，先傍水边行。<BR>
</font></big>
<font color="#400080">晴引鹤双舞，秋生蝉一声。无人解相访，有酒共谁倾。<BR>
</font></big>
<font color="#400080">老更谙时事，闲多见物情。只应刘与白，二叟自相迎。
<P><big><font size="3" face="黑体" color="#000080"><strong><em>&nbsp;&nbsp; 卷457_33 </em></strong></font><font
face="黑体" color="#800080"> </font><font size="4" color="#800080" face="宋体">【寄李蕲州】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">下车书奏龚黄课，动笔诗传鲍谢风。江郡讴谣夸杜母，<BR>
</font></big>
<font color="#400080">洛城欢会忆车公。笛愁春尽梅花里，簟冷秋生薤叶中。<BR>
</font></big>
<font color="#400080">不道蕲州歌酒少，使君难称与谁同。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_34 </em></strong></font><font
face="黑体" color="#800080"> </font><font size="4" color="#800080" face="宋体">【酬思黯相公晚夏雨后感秋见赠】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">暮去朝来无歇期，炎凉暗向雨中移。夜长只合愁人觉，<BR>
</font></big>
<font color="#400080">秋冷先应瘦客知。两幅彩笺挥逸翰，一声寒玉振清辞。<BR>
</font></big>
<font color="#400080">无忧无病身荣贵，何故沉吟亦感时。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_35 </em></strong></font><font
face="黑体" color="#800080"> </font><font size="4" color="#800080" face="宋体">【久雨闲闷，对酒偶吟】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">凄凄苦雨暗铜驼，袅袅凉风起漕河。自夏及秋晴日少，<BR>
</font></big>
<font color="#400080">从朝至暮闷时多。鹭临池立窥鱼笱，隼傍林飞拂雀罗。<BR>
</font></big>
<font color="#400080">赖有杯中神圣物，百忧无奈十分何。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_36 </em></strong></font><font
face="黑体" color="#800080"> </font><font size="4" color="#800080" face="宋体">【雨后秋凉】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">夜来秋雨后，秋气飒然新。团扇先辞手，生衣不著身。<BR>
</font></big>
<font color="#400080">更添砧引思，难与簟相亲。此境谁偏觉，贫闲老瘦人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_37 </em></strong></font><font
face="黑体" color="#800080"> </font><font size="4" color="#800080" face="宋体">【酬梦得早秋夜对月见寄】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">吾衰寡情趣，君病懒经过。其奈西楼上，新秋明月何。<BR>
</font></big>
<font color="#400080">庭芜凄白露，池色澹金波。况是初长夜，东城砧杵多。<br>
<P><big><font size="3" face="黑体" color="#000080"><strong><em>&nbsp;&nbsp; 卷457_38 </em></strong></font><font
face="黑体" color="#800080"> </font><font size="4" color="#800080" face="宋体">【题谢公东山障子】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">贤愚共在浮生内，贵贱同趋群动间。多见忙时已衰病，<BR>
</font></big>
<font color="#400080">少闻健日肯休闲。鹰饥受绁从难退，鹤老乘轩亦不还。<BR>
</font></big>
<font color="#400080">唯有风流谢安石，拂衣携妓入东山。<BR>
<P><big><font size="3" face="黑体" color="#000080"><strong><em>&nbsp;&nbsp; 卷457_39 </em></strong></font><font
face="黑体" color="#800080"> </font><font size="4" color="#800080" face="宋体">【谢杨东川寄衣服】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">年年衰老交游少，处处萧条书信稀。<br>唯有巢兄不相忘，春茶未断寄秋衣。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷457_40 </em></strong></font><font
face="黑体" color="#800080"> </font><font size="4" color="#800080" face="宋体">【咏怀寄皇甫朗之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">老大多情足往还，招僧待客夜开关。学调气后衰中健，<BR>
</font></big>
<font color="#400080">不用心来闹处闲。养病未能辞薄俸，忘名何必入深山。<BR>
</font></big>
<font color="#400080">与君别有相知分，同置身于木雁间。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_41 </em></strong></font><font
face="黑体" color="#800080"> </font><font size="4" color="#800080" face="宋体">【东城晚归】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">一条邛杖悬龟}，双角吴童控马衔。<br>晚入东城谁识我，短靴低帽白蕉衫。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷457_42 </em></strong></font><font
face="黑体" color="#800080"> </font><font size="4" color="#800080" face="宋体">【与梦得沽酒闲饮，且约后期】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">少时犹不忧生计，老后谁能惜酒钱。共把十千沽一斗，<BR>
</font></big>
<font color="#400080">相看七十欠三年。闲征雅令穷经史，醉听清吟胜管弦。<BR>
</font></big>
<font color="#400080">更待菊黄家酝熟，共君一醉一陶然。<BR>
<P><big><font size="3" face="黑体" color="#000080"><strong><em>&nbsp;&nbsp; 卷457_43 </em></strong></font><font
face="黑体" color="#800080"> </font><font size="4" color="#800080" face="宋体">【与牛家妓乐雨后合宴】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">玉管清弦声旖旎，翠钗红袖坐参差。两家合奏洞房夜，<BR>
</font></big>
<font color="#400080">八月连阴秋雨时。歌脸有情凝睇久，舞腰无力转裙迟。<BR>
</font></big>
<font color="#400080">人间欢乐无过此，上界西方即不知。<BR>
<P><big><font size="3" face="黑体" color="#000080"><strong><em>&nbsp;&nbsp; 卷457_44 </em></strong></font><font
face="黑体" color="#800080"> </font><font size="4" color="#800080" face="宋体">【和杨六尚书喜两弟汉公转吴兴鲁士赐章服…长句见示】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">华筵贺客日纷纷，剑外欢娱洛下闻。朱绂宠光新照地，<BR>
</font></big>
<font color="#400080">彤b喜气远凌云。荣联花萼诗难和，乐助埙篪酒易醺。<BR>
</font></big>
<font color="#400080">感羡料应知我意，今生此事不如君。<BR>
<P><big><font size="3" face="黑体" color="#000080"><strong><em>&nbsp;&nbsp; 卷457_45 </em></strong></font><font
face="黑体" color="#800080"> </font><font size="4" color="#800080" face="宋体">【自咏】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">须白面微红，醺醺半醉中。百年随手过，万事转头空。<BR>
</font></big>
<font color="#400080">卧疾瘦居士，行歌狂老翁。仍闻好事者，将我画屏风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_46 </em></strong></font><font
face="黑体" color="#800080"> </font><font size="4" color="#800080" face="宋体">【梦得相过援琴命酒因弹秋思偶咏所怀兼寄继之待价二相府】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">闲居静侣偶相招，小饮初酣琴欲调。我正风前弄秋思，<BR>
</font></big>
<font color="#400080">君应天上听云韶。时和始见陶钧力，物遂方知盛圣朝。<BR>
</font></big>
<font color="#400080">双凤栖梧鱼在藻，飞沈随分各逍遥。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_47 </em></strong></font><font
face="黑体" color="#800080"> </font><font size="4" color="#800080" face="宋体">【九月八日酬皇甫十见赠】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">君方对酒缀诗章，我正持斋坐道场。处处追游虽不去，<BR>
</font></big>
<font color="#400080">时时吟咏亦无妨。霜蓬旧鬓三分白，露菊新花一半黄。<BR>
</font></big>
<font color="#400080">惆怅东篱不同醉，陶家明日是重阳。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_48 </em></strong></font><font
face="黑体" color="#800080"> </font><font size="4" color="#800080" face="宋体">【慕巢尚书书云室人欲为置一歌者非所安也…因而和之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">东川已过二三春，南国须求一两人。富贵大都多老大，<BR>
</font></big>
<font color="#400080">欢娱太半为亲宾。如愁翠黛应堪重，买笑黄金莫诉贫。<BR>
</font></big>
<font color="#400080">他日相逢一杯酒，尊前还要落梁尘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_49 </em></strong></font><font
face="黑体" color="#800080"> </font><font size="4" color="#800080" face="宋体">【杪秋独夜】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">无限少年非我伴，可怜清夜与谁同。欢娱牢落中心少，<BR>
</font></big>
<font color="#400080">亲故凋零四面空。红叶树飘风起后，白须人立月明中。<BR>
</font></big>
<font color="#400080">前头更有萧条物，老菊衰兰三两丛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_50 </em></strong></font><font
face="黑体" color="#800080"> </font><font size="4" color="#800080" face="宋体">【凭李睦州访徐凝山人（凝即睦州之民也）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">郡守轻诗客，乡人薄钓翁。解怜徐处士，唯有李郎中。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_51 </em></strong></font><font
face="黑体" color="#800080"> </font><font size="4" color="#800080" face="宋体">【苏州故吏】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">江南故吏别来久，今日池边识我无。<br>不独使君头似雪，华亭鹤死白莲枯。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷457_52 </em></strong></font><font
face="黑体" color="#800080"> </font><font size="4" color="#800080" face="宋体">【得杨湖州书颇夸抚民接宾纵酒题诗因以绝句戏之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">岂独爱民兼爱客，不唯能饮又能文。<br>白O洲上春传语，柳使君输杨使君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷457_53 </em></strong></font><font
face="黑体" color="#800080"> </font><font size="4" color="#800080" face="宋体">【天宫阁秋晴晚望】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">洛城秋霁后，梵阁暮登时。此日风烟好，今秋节候迟。<BR>
</font></big>
<font color="#400080">霞光红泛艳，树影碧参差。莫虑言归晚，牛家有宿期。<br>
<P><big><font size="3" face="黑体" color="#000080"><strong><em>&nbsp;&nbsp; 卷457_54 </em></strong></font><font
face="黑体" color="#800080"> </font><font size="4" color="#800080" face="宋体">【酬梦得暮秋晴夜对月相忆】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">霁月光如练，盈庭复满池。秋深无热后，夜浅未寒时。<BR>
</font></big>
<font color="#400080">露叶团荒菊，风枝落病梨。相思懒相访，应是各年衰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_55 </em></strong></font><font
face="黑体" color="#800080"> </font><font size="4" color="#800080" face="宋体">【同梦得和思黯见赠来诗中先叙三人同宴之欢…兼吟鄙怀】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">醉伴腾腾白与刘，何朝何夕不同游。留连灯下明犹饮，<BR>
</font></big>
<font color="#400080">断送尊前倒即休。催老莫嫌孙稚长，加年须喜鬓毛秋。<BR>
</font></big>
<font color="#400080">教他伯道争存活，无子无孙亦白头。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_56 </em></strong></font><font
face="黑体" color="#800080"> </font><font size="4" color="#800080" face="宋体">【听歌】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">管妙弦清歌入云，老人合眼醉醺醺。<br>诚知不及当年听，犹觉闻时胜不闻。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷457_57 </em></strong></font><font
face="黑体" color="#800080"> </font><font size="4" color="#800080" face="宋体">【三年冬随事铺设小堂寝处稍似稳暖因念衰病偶吟所怀】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">小宅非全陋，中堂不甚卑。聊堪会亲族，足以贮妻儿。<BR>
</font></big>
<font color="#400080">暖帐迎冬设，温炉向夜施。裘新青兔褐，褥软白猿皮。<BR>
</font></big>
<font color="#400080">似鹿眠深草，如鸡宿稳枝。逐身安枕席，随事有屏帷。<BR>
</font></big>
<font color="#400080">病致衰残早，贫营活计迟。由来蚕老后，方是茧成时。
<P><big><font size="3" face="黑体" color="#000080"><strong><em>&nbsp;&nbsp; 卷457_58 </em></strong></font><font
face="黑体" color="#800080"> </font><font size="4" color="#800080" face="宋体">【初冬即事呈梦得】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">青毡帐暖喜微雪，红地炉深宜早寒。走笔小诗能和否，<BR>
</font></big>
<font color="#400080">泼醅新酒试尝看。僧来乞食因留宿，客到开尊便共欢。<BR>
</font></big>
<font color="#400080">临老交亲零落尽，希君恕我取人宽。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_59 </em></strong></font><font
face="黑体" color="#800080"> </font><font size="4" color="#800080" face="宋体">【自罢河南已换七尹每一入府怅然旧游因宿内厅…韦尹常侍】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">每日河南府，依然似到家。杯尝七尹酒，树看十年花。<BR>
</font></big>
<font color="#400080">且健须欢喜，虽衰莫叹嗟。迎门无故吏，侍坐有新娃。<BR>
</font></big>
<font color="#400080">暖阁谋宵宴，寒庭放晚衙。主人留宿定，一任夕阳斜。
<P><big><font size="3" face="黑体" color="#000080"><strong><em>&nbsp;&nbsp; 卷457_60 </em></strong></font><font
face="黑体" color="#800080"> </font><font size="4" color="#800080" face="宋体">【天寒晚起引酌咏怀寄许州王尚书、汝州李常侍】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">叶覆冰池雪满山，日高慵起未开关。寒来更亦无过醉，<BR>
</font></big>
<font color="#400080">老后何由可得闲。四海故交唯许汝，十年贫健是樊蛮。<BR>
</font></big>
<font color="#400080">相思莫忘樱桃会，一放狂歌一破颜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_61 </em></strong></font><font
face="黑体" color="#800080"> </font><font size="4" color="#800080" face="宋体">【四年春】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">柳梢黄嫩草芽新，又入开成第四春。近日放慵多不出，<BR>
</font></big>
<font color="#400080">少年嫌老可相亲。分司吉傅频过舍，致仕崔卿拟卜邻。<BR>
</font></big>
<font color="#400080">时辈推迁年事到，往还多是白头人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_62 </em></strong></font><font
face="黑体" color="#800080"> </font><font size="4" color="#800080" face="宋体">【白发】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">白发生来三十年，而今须鬓尽皤然。歌吟终日如狂叟，<BR>
</font></big>
<font color="#400080">衰疾多时似瘦仙。八戒夜持香火印，三光朝念蕊珠篇。<BR>
</font></big>
<font color="#400080">其馀便被春收拾，不作闲游即醉眠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_63 </em></strong></font><font
face="黑体" color="#800080"> </font><font size="4" color="#800080" face="宋体">【追欢偶作】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">追欢逐乐少闲时，补贴平生得事迟。何处花开曾后看，<BR>
</font></big>
<font color="#400080">谁家酒熟不先知。石楼月下吹芦管，金谷风前舞柳枝。<BR>
</font></big>
<font color="#400080">十听春啼变莺舌，三嫌老丑换蛾眉。乐天一过难知分，<BR>
</font></big>
<font color="#400080">犹自咨嗟两鬓丝。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷457_64 </em></strong></font><font
face="黑体" color="#800080"> </font><font size="4" color="#800080" face="宋体">【公垂尚书以白马见寄，光洁稳善，以诗谢之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">翩翩白马称金羁，领缀银花尾曳丝。毛色鲜明人尽爱，<BR>
</font></big>
<font color="#400080">性灵驯善主偏知。免将妾换惭来处，试使奴牵欲上时。<BR>
</font></big>
<font color="#400080">不蹶不惊行步稳，最宜山简醉中骑。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_65 </em></strong></font><font
face="黑体" color="#800080"> </font><font size="4" color="#800080" face="宋体">【西楼独立】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">身著白衣头似雪，时时醉立小楼中。<br>路人回顾应相怪，十一年来见此翁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷457_66 </em></strong></font><font
face="黑体" color="#800080"> </font><font size="4" color="#800080" face="宋体">【书事咏怀】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">官俸将生计，虽贫岂敢嫌。金多输陆贾，酒足胜陶潜。<BR>
</font></big>
<font color="#400080">床暖僧敷坐，楼晴妓卷帘。日遭斋破用，春赖闰加添。<BR>
</font></big>
<font color="#400080">老向欢弥切，狂于饮不廉。十年闲未足，亦恐涉无厌。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_67 </em></strong></font><font
face="黑体" color="#800080"> </font><font size="4" color="#800080" face="宋体">【酬梦得比萱草见赠】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">杜康能散闷，萱草解忘忧。借问萱逢杜，何如白见刘。<BR>
</font></big>
<font color="#400080">老衰胜少夭，闲乐笑忙愁。试问同年内，何人得白头。<br>
<P><big><font size="3" face="黑体" color="#000080"><strong><em>&nbsp;&nbsp; 卷457_68 </em></strong></font><font
face="黑体" color="#800080"> </font><font size="4" color="#800080" face="宋体">【问皇甫十】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">苦乐心由我，穷通命任他。坐倾张翰酒，行唱接舆歌。<BR>
</font></big>
<font color="#400080">荣盛傍看好，优闲自适多。知君能断事，胜负两如何。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷457_69 </em></strong></font><font
face="黑体" color="#800080"> </font><font size="4" color="#800080" face="宋体">【早春独登天宫阁】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">天宫日暖阁门开，独上迎春饮一杯。<br>无限游人遥怪我，缘何最老最先来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷457_70 </em></strong></font><font
face="黑体" color="#800080"> </font><font size="4" color="#800080" face="宋体">【送苏州李使君赴郡二绝句】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">忆抛印绶辞吴郡，衰病当时已有馀。<br>今日贺君兼自喜，八回看换旧铜鱼。<br>
<br>
<font color="#400080">馆娃宫深春日长，乌鹊桥高秋夜凉。<br>风月不知人世变，奉君直似奉吴王。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷457_71 </em></strong></font><font
face="黑体" color="#800080"> </font><font size="4" color="#800080" face="宋体">【长洲曲新词】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">茂苑绮罗佳丽地，女湖桃李艳阳时。<br>心奴已死胡容老，后辈风流是阿谁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷457_72 </em></strong></font><font
face="黑体" color="#800080"> </font><font size="4" color="#800080" face="宋体">【忆江南词三首（此曲亦名《谢秋娘》，每首五句）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">江南好，风景旧曾谙。日出江花红胜火，春来江水绿如蓝。<BR>
</font></big>
<font color="#400080">能不忆江南？<br> <BR>
<font color="#400080">江南忆，最忆是杭州。山寺月中寻桂子，郡亭枕上看潮头。<BR>
</font></big>
<font color="#400080">何日更重游？<br> <BR>
<font color="#400080">江南忆，其次忆吴宫。吴酒一杯春竹叶，吴娃双舞醉芙蓉。<BR>
</font></big>
<font color="#400080">早晚复相逢。<br> <BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
