<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百九十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百九十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷895_1 </em></strong></font><font
face="黑体" color="#800080"> </font><font size="4" color="#800080" face="宋体">【诉衷情】<a
href="authers/qzz_1948.htm" target="_blank"></font><font size="3" color="#0080FF"><font face="黑体">魏承班</font></a></big> 
<br>
</font><br>
<font color="#400080">高歌宴罢月初盈，诗情引恨情。烟露冷，水流轻，<BR>
</font></big>
<font color="#400080">思想梦难成¤   <BR>
</font></big>
<font color="#400080">罗帐袅香平，恨频生。思君无计睡还醒，隔层城。<br><BR>
<font color="#400080">春深花簇小楼台，风飘锦绣开。新睡觉，步香阶，<BR>
</font></big>
<font color="#400080">山枕印红腮¤   <BR>
</font></big>
<font color="#400080">鬓乱坠金钗，语檀偎。临行执手重重属，几千回。<br><BR>
<font color="#400080">银汉云情玉漏长，蛩声悄画堂。筠簟冷，碧窗凉，<BR>
</font></big>
<font color="#400080">红蜡泪飘香¤   <BR>
</font></big>
<font color="#400080">皓月泻寒光，割人肠。那堪独自步池塘，对鸳鸯。<br><BR>
<font color="#400080">金风轻透碧窗纱，银G焰影斜。欹枕卧，恨何赊，<BR>
</font></big>
<font color="#400080">山掩小屏霞¤   <BR>
</font></big>
<font color="#400080">云雨别吴娃，想容华。梦成几度绕天涯，到君家。<br><BR>
<font color="#400080">春情满眼脸红消，娇妒索人饶。星靥小，玉摇，<BR>
</font></big>
<font color="#400080">几共醉春朝¤   <BR>
</font></big>
<font color="#400080">别后忆纤腰，梦魂劳。如今风叶又萧萧，恨迢迢。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷895_2 </em></strong></font><font
face="黑体" color="#800080"> </font><font size="4" color="#800080" face="宋体">【生查子】<a
href="authers/qzz_1948.htm" target="_blank"></font><font size="3" color="#0080FF"><font face="黑体">魏承班</font></a></big> 
<br>
</font><br>
<font color="#400080">烟雨晚晴天，零落花无语。难话此时心，梁燕双来去¤<BR>
</font></big>
<font color="#400080">琴韵对薰风，有恨和情抚。肠断断弦频，泪滴黄金缕。<BR><BR>
<font color="#400080">寂寞画堂空，深夜垂罗幕。灯暗锦屏欹，月冷珠帘薄¤<BR>
</font></big>
<font color="#400080">愁恨梦难成，何处贪欢乐。看看又春来，还是长萧索。<BR><BR>
<font color="#400080">离别又经年，独对芳菲景。嫁得薄情夫，长抱相思病¤<BR>
</font></big>
<font color="#400080">花红柳绿间晴空，蝶舞双双影。羞看绣罗衣，为有金鸾并。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷895_3 </em></strong></font><font
face="黑体" color="#800080"> </font><font size="4" color="#800080" face="宋体">【菩萨蛮】<a
href="authers/qzz_1948.htm" target="_blank"></font><font size="3" color="#0080FF"><font face="黑体">魏承班</font></a></big> 
<br>
</font><br>
<font color="#400080">罗裾薄薄秋波染，眉间画得山两点。相见绮筵时，<BR>
</font></big>
<font color="#400080">深情暗共知¤   <BR>
</font></big>
<font color="#400080">翠翘云鬓动，敛态弹金凤。宴罢入兰房，邀人解佩。<BR><BR>
<font color="#400080">罗衣隐约金泥画，玳筵一曲当秋夜。声颤觑人娇，<BR>
</font></big>
<font color="#400080">云鬟袅翠翘¤   <BR>
</font></big>
<font color="#400080">酒醺红玉软，眉翠秋山远。绣幌麝烟沈，谁人知两心。<br>
<font color="#400080">玉容光照菱花影，沉沉脸上秋波冷。白雪一声新，<BR>
</font></big>
<font color="#400080">雕梁起暗尘¤   <BR>
</font></big>
<font color="#400080">宝钗摇翡翠，香惹芙蓉醉。携手入鸳衾，谁人知此心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷895_4 </em></strong></font><font
face="黑体" color="#800080"> </font><font size="4" color="#800080" face="宋体">【渔歌子】<a
href="authers/qzz_1948.htm" target="_blank"></font><font size="3" color="#0080FF"><font face="黑体">魏承班</font></a></big> 
<br>
</font><br>
<font color="#400080">柳如眉，云似发，鲛绡雾e笼香雪。梦魂惊，钟漏歇，<BR>
</font></big>
<font color="#400080">窗外晓莺残月¤ <BR>
</font></big>
<font color="#400080">几多情，无处说，落花飞絮清明节。少年郎，容易别，<BR>
</font></big>
<font color="#400080">一去音书断绝。<BR>
<P><big><font size="3" face="黑体" color="#000080"><strong><em>&nbsp;&nbsp; 卷895_5 </em></strong></font><font
face="黑体" color="#800080"> </font><font size="4" color="#800080" face="宋体">【满宫花】<a
href="authers/qzz_1948.htm" target="_blank"></font><font size="3" color="#0080FF"><font face="黑体">魏承班</font></a></big> 
<br>
</font><br>
<font color="#400080">雪霏霏，风凛凛，玉郎何处狂饮？醉时想得纵风流，<BR>
</font></big>
<font color="#400080">罗帐香帏鸳寝¤ <BR>
</font></big>
<font color="#400080">春朝秋夜思君甚，愁见绣屏孤枕。少年何事负初心，<BR>
</font></big>
<font color="#400080">泪滴缕金双衽。<br>   <BR>
<font color="#400080">寒夜长，更漏永，愁见透帘月影。王孙何处不归来，<BR>
</font></big>
<font color="#400080">应在倡楼酩酊¤ <BR>
</font></big>
<font color="#400080">金鸭无香罗帐冷，羞更双鸾交颈。梦中几度见儿夫，<BR>
</font></big>
<font color="#400080">不忍骂伊薄幸。<br>   <BR>
<P><big><font size="3" face="黑体" color="#000080"><strong><em>&nbsp;&nbsp; 卷895_6 </em></strong></font><font
face="黑体" color="#800080"> </font><font size="4" color="#800080" face="宋体">【谒金门】<a
href="authers/qzz_1948.htm" target="_blank"></font><font size="3" color="#0080FF"><font face="黑体">魏承班</font></a></big> 
<br>
</font><br>
<font color="#400080">烟水阔，人值清明时节，雨细花零莺语切，愁肠千万结¤<BR>
</font></big>
<font color="#400080">雁去音徽断绝，有恨欲凭谁说？无事伤心犹不彻，<BR>
</font></big>
<font color="#400080">春时容易别。<br> <BR>
<font color="#400080">春欲半，堆砌落花千片。早是潘郎长不见，忍听双语燕¤<BR>
</font></big>
<font color="#400080">飞絮晴空r远，风送谁家弦管？愁倚画屏凡事懒，<BR>
</font></big>
<font color="#400080">泪沾金缕线。<BR>
<font color="#400080">长思忆，思忆佳辰轻掷。霜月透帘澄夜色，小屏山凝碧¤<BR>
</font></big>
<font color="#400080">恨恨君何太极，记得娇娆无力。独坐思量愁似织，<BR>
</font></big>
<font color="#400080">断肠烟水隔，<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷895_7 </em></strong></font><font
face="黑体" color="#800080"> </font><font size="4" color="#800080" face="宋体">【木兰花】<a
href="authers/qzz_1948.htm" target="_blank"></font><font size="3" color="#0080FF"><font face="黑体">魏承班</font></a></big> 
<br>
</font><br>
<font color="#400080">小芙蓉，香旖旎，碧玉堂深清似水。闭宝匣，掩金铺，<BR>
</font></big>
<font color="#400080">倚屏拖袖愁如醉¤   <BR>
</font></big>
<font color="#400080">迟迟好景烟花媚，曲渚鸳鸯眠锦翅。凝然愁望静相思，<BR>
</font></big>
<font color="#400080">一双笑靥瓜闳铩<BR>
<P><big><font size="3" face="黑体" color="#000080"><strong><em>&nbsp;&nbsp; 卷895_8 </em></strong></font><font
face="黑体" color="#800080"> </font><font size="4" color="#800080" face="宋体">【玉楼春】<a
href="authers/qzz_1948.htm" target="_blank"></font><font size="3" color="#0080FF"><font face="黑体">魏承班</font></a></big> 
<br>
</font><br>
<font color="#400080">寂寂画堂梁上燕，高卷翠帘横数扇。一庭春色恼人来，<BR>
</font></big>
<font color="#400080">满地落花红几片¤   <BR>
</font></big>
<font color="#400080">愁倚锦屏低雪面，泪滴绣罗金缕线。好天凉月尽伤心，<BR>
</font></big>
<font color="#400080">为是玉郎长不见。<br> <BR>
<font color="#400080">轻敛翠蛾呈皓齿，莺转一枝花影里。声声清迥遏行云，<BR>
</font></big>
<font color="#400080">寂寂画梁尘暗起¤   <BR>
</font></big>
<font color="#400080">玉新斟情未已，促坐王孙公子醉。春风筵上贯珠匀，<BR>
</font></big>
<font color="#400080">艳色韶颜娇旖旎。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷895_9 </em></strong></font><font
face="黑体" color="#800080"> </font><font size="4" color="#800080" face="宋体">【黄钟乐】<a
href="authers/qzz_1948.htm" target="_blank"></font><font size="3" color="#0080FF"><font face="黑体">魏承班</font></a></big> 
<br>
</font><br>
<font color="#400080">池塘烟暖草萋萋，惆怅闲宵含恨，愁坐思堪迷。<BR>
</font></big>
<font color="#400080">遥想玉人情事远，音容浑似隔桃溪¤<BR>
</font></big>
<font color="#400080">偏记同欢秋月低，帘外论心花畔，和醉暗相携。<BR>
</font></big>
<font color="#400080">何事春来君不见，梦魂长在锦江西。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷895_10 </em></strong></font><font
face="黑体" color="#800080"> </font><font size="4" color="#800080" face="宋体">【江城子】<a
href="authers/qzz_1949.htm" target="_blank"></font><font size="3" color="#0080FF"><font face="黑体">尹鹗</font></a></big> 
<br>
</font><br>
<font color="#400080">裙拖碧，步飘香，织腰束素长。鬓云光，拂面珑璁，<BR>
</font></big>
<font color="#400080">腻玉碎凝妆。宝柱秦筝弹向晚，弦促雁，更思量。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷895_11 </em></strong></font><font
face="黑体" color="#800080"> </font><font size="4" color="#800080" face="宋体">【何满子】<a
href="authers/qzz_1949.htm" target="_blank"></font><font size="3" color="#0080FF"><font face="黑体">尹鹗</font></a></big> 
<br>
</font><br>
<font color="#400080">云雨常陪胜会，笙歌惯逐闲游。锦里风光应占，<BR>
</font></big>
<font color="#400080">玉鞭金勒骅骝。戴月潜穿深曲，和香醉脱轻裘¤<BR>
</font></big>
<font color="#400080">方喜正同鸳帐，又言将往皇州。每忆良宵公子伴，<BR>
</font></big>
<font color="#400080">梦魂长挂红楼。欲表伤离情味，丁香结在心头。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷895_12 </em></strong></font><font
face="黑体" color="#800080"> </font><font size="4" color="#800080" face="宋体">【醉公子】<a
href="authers/qzz_1949.htm" target="_blank"></font><font size="3" color="#0080FF"><font face="黑体">尹鹗</font></a></big> 
<br>
</font><br>
<font color="#400080">暮烟笼藓砌，戟门犹未闭。尽日醉寻春，归来月满身¤<BR>
</font></big>
<font color="#400080">离鞍偎绣袂，坠巾花乱缀。何处恼佳人，檀痕衣上新。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷895_13 </em></strong></font><font
face="黑体" color="#800080"> </font><font size="4" color="#800080" face="宋体">【女冠子】<a
href="authers/qzz_1949.htm" target="_blank"></font><font size="3" color="#0080FF"><font face="黑体">尹鹗</font></a></big> 
<br>
</font><br>
<font color="#400080">双成伴侣，去去不知何处。有佳期，霞帔金丝薄，<BR>
</font></big>
<font color="#400080">花冠玉叶危¤   <BR>
</font></big>
<font color="#400080">懒乘丹凤子，学跨小龙儿。叵耐天风紧，挫腰肢。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷895_14 </em></strong></font><font
face="黑体" color="#800080"> </font><font size="4" color="#800080" face="宋体">【菩萨蛮】<a
href="authers/qzz_1949.htm" target="_blank"></font><font size="3" color="#0080FF"><font face="黑体">尹鹗</font></a></big> 
<br>
</font><br>
<font color="#400080">陇云暗合秋天白，俯窗独坐窥烟陌。楼际角重吹，<BR>
</font></big>
<font color="#400080">黄昏方醉归¤   <BR>
</font></big>
<font color="#400080">荒唐难共语，明日还应去。上马出门时，金鞭莫与伊。<BR><BR>
<font color="#400080">呜呜晓角调如语，画楼三会喧雷鼓。枕上梦方残，<BR>
</font></big>
<font color="#400080">月光铺水寒¤   <BR>
</font></big>
<font color="#400080">蛾眉应敛翠，咫尺同千里。宿酒未全消，满怀离恨饶。<br>
<font color="#400080">锦茵闲衬丁香枕，银G烬落犹慵寝。J坐遍红炉，<BR>
</font></big>
<font color="#400080">谁知情绪孤¤   <BR>
</font></big>
<font color="#400080">少年狂荡惯，花曲长牵绊。去便不归来，空教骏马回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷895_15 </em></strong></font><font
face="黑体" color="#800080"> </font><font size="4" color="#800080" face="宋体">【杏园芳】<a
href="authers/qzz_1949.htm" target="_blank"></font><font size="3" color="#0080FF"><font face="黑体">尹鹗</font></a></big> 
<br>
</font><br>
<font color="#400080">严妆嫩脸花明，教人见了关情。含羞举步越罗轻，称娉婷¤<BR>
</font></big>
<font color="#400080">终朝咫尺窥香阁，迢遥似隔层城。何时休遣梦相萦，<BR>
</font></big>
<font color="#400080">入云屏。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷895_16 </em></strong></font><font
face="黑体" color="#800080"> </font><font size="4" color="#800080" face="宋体">【清平乐】<a
href="authers/qzz_1949.htm" target="_blank"></font><font size="3" color="#0080FF"><font face="黑体">尹鹗</font></a></big> 
<br>
</font><br>
<font color="#400080">偎红敛翠，尽日思闲事。髻滑凤凰钗欲坠，雨打梨花满地¤<BR>
</font></big>
<font color="#400080">绣衣独倚阑干，玉容似怯春寒。应待少年公子，<BR>
</font></big>
<font color="#400080">鸳帏深处同欢。<br>   <BR>
<font color="#400080">芳年妙妓，淡拂铅华翠。轻笑自然生百媚，争那尊前人意¤<BR>
</font></big>
<font color="#400080">酒倾琥珀杯时，更堪能唱新词。赚得王孙狂处，<BR>
</font></big>
<font color="#400080">断肠一搦腰肢。<br>   <BR>
<P><big><font size="3" face="黑体" color="#000080"><strong><em>&nbsp;&nbsp; 卷895_17 </em></strong></font><font
face="黑体" color="#800080"> </font><font size="4" color="#800080" face="宋体">【满宫花】<a
href="authers/qzz_1949.htm" target="_blank"></font><font size="3" color="#0080FF"><font face="黑体">尹鹗</font></a></big> 
<br>
</font><br>
<font color="#400080">月沉沉，人悄悄，一炷后庭香袅。风流帝子不归来，<BR>
</font></big>
<font color="#400080">满地禁花慵扫¤ <BR>
</font></big>
<font color="#400080">离恨多，相见少，何处醉迷三岛？漏清宫树子规啼，<BR>
</font></big>
<font color="#400080">愁锁碧窗春晓。<br>   <BR>
<P><big><font size="3" face="黑体" color="#000080"><strong><em>&nbsp;&nbsp; 卷895_18 </em></strong></font><font
face="黑体" color="#800080"> </font><font size="4" color="#800080" face="宋体">【临江仙】<a
href="authers/qzz_1949.htm" target="_blank"></font><font size="3" color="#0080FF"><font face="黑体">尹鹗</font></a></big> 
<br>
</font><br>
<font color="#400080">一番荷芰生池沼，槛前风送馨香。昔年于此伴萧娘。<BR>
</font></big>
<font color="#400080">相偎伫立，牵惹叙衷肠¤<BR>
</font></big>
<font color="#400080">时逞笑容无限态，还如菡萏争芳。别来虚遣思悠r。<BR>
</font></big>
<font color="#400080">慵窥往事，金锁小兰房。<BR>
<font color="#400080">深秋寒夜银河静，月明深院中庭。西窗幽梦等闲成。<BR>
</font></big>
<font color="#400080">逡巡觉后，特地恨难平¤<BR>
</font></big>
<font color="#400080">红烛半条残焰短，依稀暗背银屏。枕前何事最伤情？<BR>
</font></big>
<font color="#400080">梧桐叶上，点点露珠零。<BR>
<P><big><font size="3" face="黑体" color="#000080"><strong><em>&nbsp;&nbsp; 卷895_19 </em></strong></font><font
face="黑体" color="#800080"> </font><font size="4" color="#800080" face="宋体">【拨棹子】<a
href="authers/qzz_1949.htm" target="_blank"></font><font size="3" color="#0080FF"><font face="黑体">尹鹗</font></a></big> 
<br>
</font><br>
<font color="#400080">风切切，深秋月，十朵芙蓉繁艳歇。小槛细腰无力，<BR>
</font></big>
<font color="#400080">空赢得，目断魂飞何处说¤<BR>
</font></big>
<font color="#400080">寸心恰似丁香结，看看瘦尽胸前雪。偏挂恨，少年抛掷。<BR>
</font></big>
<font color="#400080">羞睹见，绣被堆红闲不彻。<br><BR>
<font color="#400080">丹脸腻，双靥媚，冠子缕金装翡翠。将一朵，琼花堪比。<BR>
</font></big>
<font color="#400080">窠窠绣，鸾凤衣裳香@地¤<BR>
</font></big>
<font color="#400080">银台蜡烛滴红泪，X酒劝人教半醉。帘幕外，月华如水。<BR>
</font></big>
<font color="#400080">特地向，宝帐颠狂不肯睡。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷895_20 </em></strong></font><font
face="黑体" color="#800080"> </font><font size="4" color="#800080" face="宋体">【秋夜月】<a
href="authers/qzz_1949.htm" target="_blank"></font><font size="3" color="#0080FF"><font face="黑体">尹鹗</font></a></big> 
<br>
</font><br>
<font color="#400080">三秋佳节，I晴空，凝碎露，茱萸千结。菊蕊和烟轻樱<BR>
</font></big>
<font color="#400080">酒浮金屑。征云雨，调丝竹，此时难辍。欢极、<BR>
</font></big>
<font color="#400080">一片艳歌声揭¤ <BR>
</font></big>
<font color="#400080">黄昏慵别，炷沉烟，熏绣被，翠帷同歇。醉并鸳鸯双枕，<BR>
</font></big>
<font color="#400080">暖偎春雪。语丁宁，情委曲，论心正切。夜深、<BR>
</font></big>
<font color="#400080">窗透数条斜月。<BR>
<P><big><font size="3" face="黑体" color="#000080"><strong><em>&nbsp;&nbsp; 卷895_21 </em></strong></font><font
face="黑体" color="#800080"> </font><font size="4" color="#800080" face="宋体">【金浮图】<a
href="authers/qzz_1949.htm" target="_blank"></font><font size="3" color="#0080FF"><font face="黑体">尹鹗</font></a></big> 
<br>
</font><br>
<font color="#400080">繁华地，王孙富贵。玳瑁筵开，下朝无事。压红茵、<BR>
</font></big>
<font color="#400080">凤舞黄金翅。玉立纤腰，一片揭天歌吹。满目绮罗珠翠。<BR>
</font></big>
<font color="#400080">和风淡荡，偷散沉檀气¤<BR>
</font></big>
<font color="#400080">堪判醉，韶光正媚。折尽牡丹，艳迷人意，<BR>
</font></big>
<font color="#400080">金张许史应难比。贪恋欢娱，不觉金乌坠。<BR>
</font></big>
<font color="#400080">还惜会难别易，金船更劝，勒住花骢辔。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷895_22 </em></strong></font><font
face="黑体" color="#800080"> </font><font size="4" color="#800080" face="宋体">【定西番】<a
href="authers/qzz_1950.htm" target="_blank"></font><font size="3" color="#0080FF"><font face="黑体">毛熙震</font></a></big> 
<br>
</font><br>
<font color="#400080">苍翠浓阴满院，莺对语，蝶交飞，戏蔷薇¤<BR>
</font></big>
<font color="#400080">斜日倚阑风好，馀香出绣衣。未得玉郎消息，几时归。
<P><big><font size="3" face="黑体" color="#000080"><strong><em>&nbsp;&nbsp; 卷895_23 </em></strong></font><font
face="黑体" color="#800080"> </font><font size="4" color="#800080" face="宋体">【何满子】<a
href="authers/qzz_1950.htm" target="_blank"></font><font size="3" color="#0080FF"><font face="黑体">毛熙震</font></a></big> 
<br>
</font><br>
<font color="#400080">寂寞芳菲暗度，岁华如箭堪惊。缅想旧欢多少事，<BR>
</font></big>
<font color="#400080">转添春思难平。曲槛丝垂金柳，小窗弦断银筝¤<BR>
</font></big>
<font color="#400080">深院空闻燕语，满园闲落花轻。一片相思休不得，<BR>
</font></big>
<font color="#400080">忍教长日愁生。谁见夕阳孤梦，觉来无限伤情。<br><BR>
<font color="#400080">无语残妆澹薄，含羞袂轻盈。几度香闺眠过晓，<BR>
</font></big>
<font color="#400080">绮窗疏日微明。云母帐中偷惜，水精枕上初惊¤<BR>
</font></big>
<font color="#400080">笑靥嫩疑花拆，愁眉翠敛山横。相望只教添怅恨，<BR>
</font></big>
<font color="#400080">整鬟时见纤琼。独倚朱扉闲立，谁知别有深情。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷895_24 </em></strong></font><font
face="黑体" color="#800080"> </font><font size="4" color="#800080" face="宋体">【女冠子】<a
href="authers/qzz_1950.htm" target="_blank"></font><font size="3" color="#0080FF"><font face="黑体">毛熙震</font></a></big> 
<br>
</font><br>
<font color="#400080">碧桃红杏，迟日媚笼光影。彩霞深，香暖熏莺语，<BR>
</font></big>
<font color="#400080">风清引鹤音¤   <BR>
</font></big>
<font color="#400080">翠鬟冠玉叶，霓袖捧瑶琴。应共吹箫侣，暗相寻。<br><BR>
<font color="#400080">修蛾慢脸，不语檀心一点。小山妆，蝉鬓低含绿，<BR>
</font></big>
<font color="#400080">罗衣澹拂黄¤   <BR>
</font></big>
<font color="#400080">闷来深院里，闲步落花傍。纤手轻轻整，玉炉香。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷895_25 </em></strong></font><font
face="黑体" color="#800080"> </font><font size="4" color="#800080" face="宋体">【酒泉子】<a
href="authers/qzz_1950.htm" target="_blank"></font><font size="3" color="#0080FF"><font face="黑体">毛熙震</font></a></big> 
<br>
</font><br>
<font color="#400080">闲卧绣帏，慵想万般情宠。锦檀偏，翘股重，翠云欹¤<BR>
</font></big>
<font color="#400080">暮天屏上春山碧，映香烟雾隔。蕙兰心，魂梦役，敛蛾眉。<br><BR>
<font color="#400080">钿匣舞鸾，隐映艳红修碧。月梳斜，云鬓腻，粉香寒¤<BR>
</font></big>
<font color="#400080">晓花微敛轻呵展，袅钗金燕软。日初升，帘半卷，对妆残。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷895_26 </em></strong></font><font
face="黑体" color="#800080"> </font><font size="4" color="#800080" face="宋体">【浣溪沙】<a
href="authers/qzz_1950.htm" target="_blank"></font><font size="3" color="#0080FF"><font face="黑体">毛熙震</font></a></big> 
<br>
</font><br>
<font color="#400080">春暮黄莺下砌前，水精帘影露珠悬，绮霞低映晚晴天¤<BR>
</font></big>
<font color="#400080">弱柳万条垂翠带，残红满地碎香钿，蕙风飘荡散轻烟。<BR>
<font color="#400080">花榭香红烟景迷，满庭芳草绿萋萋，金铺闲掩绣帘低¤<BR>
</font></big>
<font color="#400080">紫燕一双娇语碎，翠屏十二晚峰齐，梦魂消散醉空闺。<br>
<font color="#400080">晚起红房醉欲消，绿鬟云散袅金翘，雪香花语不胜娇¤<BR>
</font></big>
<font color="#400080">好是向人柔弱处，玉纤时急绣裙腰，春心牵惹转无l。<BR>
<font color="#400080">一只横钗坠髻丛，静眠珍簟起来慵，绣罗红嫩抹苏胸¤<BR>
</font></big>
<font color="#400080">羞敛细蛾魂暗断，困迷无语思犹浓，小屏香霭碧山重。<br>
<font color="#400080">云薄罗裙绶带长，满身新`瑞龙香，翠钿斜映艳梅妆¤<BR>
</font></big>
<font color="#400080">佯不觑人空婉约，笑和娇语太猖狂，忍教牵恨暗形相。<BR>
<font color="#400080">碧玉冠轻袅燕钗，捧心无语步香阶，缓移弓底绣罗鞋¤<BR>
</font></big>
<font color="#400080">暗想欢娱何计好，岂堪期约有时乖，日高深院正忘怀。<br>
<font color="#400080">半醉凝情卧绣茵，睡容无力卸罗裙，玉笼鹦鹉厌听闻¤<BR>
</font></big>
<font color="#400080">慵整落钗金翡翠，象梳欹鬓月生云，锦屏绡幌麝烟薰。
<P><big><font size="3" face="黑体" color="#000080"><strong><em>&nbsp;&nbsp; 卷895_27 </em></strong></font><font
face="黑体" color="#800080"> </font><font size="4" color="#800080" face="宋体">【后庭花（或加玉树二字）】<a
href="authers/qzz_1950.htm" target="_blank"></font><font size="3" color="#0080FF"><font face="黑体">毛熙震</font></a></big> 
<br>
</font><br>
<font color="#400080">莺啼燕语芳菲节，瑞庭花发。昔时欢宴歌声揭，管弦清越¤<BR>
</font></big>
<font color="#400080">自从陵谷追游歇，画梁尘g。伤心一片如月，闲锁宫阙。<br><BR>
<font color="#400080">轻盈舞伎含芳艳，竞妆新脸。步摇珠翠修蛾敛，腻鬟云染¤<BR>
</font></big>
<font color="#400080">歌声慢发开檀点，绣衫斜掩。时将纤手匀红脸，笑拈金靥。<br><BR>
<font color="#400080">越罗小袖新香`，薄笼金钏。倚阑无语摇轻扇，半遮匀面¤<BR>
</font></big>
<font color="#400080">春残日暖莺娇懒，满庭花片。争不教人长相见，画堂深院。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷895_28 </em></strong></font><font
face="黑体" color="#800080"> </font><font size="4" color="#800080" face="宋体">【菩萨蛮】<a
href="authers/qzz_1950.htm" target="_blank"></font><font size="3" color="#0080FF"><font face="黑体">毛熙震</font></a></big> 
<br>
</font><br>
<font color="#400080">梨花满院飘香雪，高楼夜静风筝咽。斜月照帘帷，<BR>
</font></big>
<font color="#400080">忆君和梦稀¤   <BR>
</font></big>
<font color="#400080">小窗灯影背，燕语惊愁态。屏掩断香飞，行云山外归。<BR><BR>
<font color="#400080">绣帘高轴临塘看，雨翻荷芰真珠散。残暑晚初凉，<BR>
</font></big>
<font color="#400080">轻风渡水香¤   <BR>
</font></big>
<font color="#400080">无l悲往事，争那牵情思。光影暗相催，等闲秋又来。<br>
<font color="#400080">天含残碧融春色，五陵薄幸无消息。尽日掩朱门，<BR>
</font></big>
<font color="#400080">离愁暗断魂¤   <BR>
</font></big>
<font color="#400080">莺啼芳树暖，燕拂回塘满。寂寞对屏山，相思醉梦间。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷895_29 </em></strong></font><font
face="黑体" color="#800080"> </font><font size="4" color="#800080" face="宋体">【清平乐】<a
href="authers/qzz_1950.htm" target="_blank"></font><font size="3" color="#0080FF"><font face="黑体">毛熙震</font></a></big> 
<br>
</font><br>
<font color="#400080">春光欲暮，寂寞闲庭户。粉蝶双双穿槛舞，帘卷晚天疏雨¤<BR>
</font></big>
<font color="#400080">含愁独倚闺帏，玉炉烟断香微。正是销魂时节，<BR>
</font></big>
<font color="#400080">东风满院花飞。<br>   <BR>
<P><big><font size="3" face="黑体" color="#000080"><strong><em>&nbsp;&nbsp; 卷895_30 </em></strong></font><font
face="黑体" color="#800080"> </font><font size="4" color="#800080" face="宋体">【更漏子】<a
href="authers/qzz_1950.htm" target="_blank"></font><font size="3" color="#0080FF"><font face="黑体">毛熙震</font></a></big> 
<br>
</font><br>
<font color="#400080">秋色清，河影淡，深户烛寒光暗。绡幌碧，锦衾红，<BR>
</font></big>
<font color="#400080">博山香炷融¤   <BR>
</font></big>
<font color="#400080">更漏咽，蛩鸣切，满院霜华如雪。新月上，薄云收，<BR>
</font></big>
<font color="#400080">映帘悬玉钩。<BR>
<font color="#400080">烟月寒，秋夜静，漏转金壶初永。罗幕下，绣屏空，<BR>
</font></big>
<font color="#400080">灯花结碎红¤   <BR>
</font></big>
<font color="#400080">人悄悄，愁无了，思梦不成难晓。长忆得，与郎期，<BR>
</font></big>
<font color="#400080">窃香私语时。<BR>
<P><big><font size="3" face="黑体" color="#000080"><strong><em>&nbsp;&nbsp; 卷895_31 </em></strong></font><font
face="黑体" color="#800080"> </font><font size="4" color="#800080" face="宋体">【南歌子（一名望秦川，一名风蝶令）】<a
href="authers/qzz_1950.htm" target="_blank"></font><font size="3" color="#0080FF"><font face="黑体">毛熙震</font></a></big> 
<br>
</font><br>
<font color="#400080">远山愁黛碧，横波慢脸明。腻香红玉茜罗轻，<BR>
</font></big>
<font color="#400080">深院晚堂人静，理银筝¤<BR>
</font></big>
<font color="#400080">鬓动行云影，裙遮点屐声。娇羞爱问曲中名，<BR>
</font></big>
<font color="#400080">杨柳杏花时节，几多情。<br><BR>
<font color="#400080">惹恨还添恨，牵肠即断肠。凝情不语一枝芳，<BR>
</font></big>
<font color="#400080">独映画帘闲立，绣衣香¤<BR>
</font></big>
<font color="#400080">暗想为云女，应怜傅粉郎。晚来轻步出闺房，<BR>
</font></big>
<font color="#400080">髻慢钗横无力，纵猖狂。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷895_32 </em></strong></font><font
face="黑体" color="#800080"> </font><font size="4" color="#800080" face="宋体">【木兰花】<a
href="authers/qzz_1950.htm" target="_blank"></font><font size="3" color="#0080FF"><font face="黑体">毛熙震</font></a></big> 
<br>
</font><br>
<font color="#400080">掩朱扉，钩翠箔，满院莺声春寂寞。匀粉泪，恨檀郎，<BR>
</font></big>
<font color="#400080">一去不归花又落¤   <BR>
</font></big>
<font color="#400080">对斜晖，临小阁，前事岂堪重想著。金带冷，画屏幽，<BR>
</font></big>
<font color="#400080">宝帐慵熏兰麝薄。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷895_33 </em></strong></font><font
face="黑体" color="#800080"> </font><font size="4" color="#800080" face="宋体">【小重山】<a
href="authers/qzz_1950.htm" target="_blank"></font><font size="3" color="#0080FF"><font face="黑体">毛熙震</font></a></big> 
<br>
</font><br>
<font color="#400080">梁燕双飞画阁前，寂寥多少恨、懒孤眠。<BR>
</font></big>
<font color="#400080">晓来闲处想君怜，红罗帐、金鸭冷沉烟¤<BR>
</font></big>
<font color="#400080">谁信损婵娟，倚屏啼玉箸、湿香钿。<BR>
</font></big>
<font color="#400080">四支无力上秋千，群花谢、愁对艳阳天。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷895_34 </em></strong></font><font
face="黑体" color="#800080"> </font><font size="4" color="#800080" face="宋体">【临江仙】<a
href="authers/qzz_1950.htm" target="_blank"></font><font size="3" color="#0080FF"><font face="黑体">毛熙震</font></a></big> 
<br>
</font><br>
<font color="#400080">南齐天子宠婵娟，六宫罗绮三千。潘妃娇艳独芳妍。<BR>
</font></big>
<font color="#400080">椒房兰洞，云雨降神仙¤<BR>
</font></big>
<font color="#400080">纵态迷欢心不足，风流可惜当年。纤腰婉约步金莲。<BR>
</font></big>
<font color="#400080">妖君倾国，犹自至今传。<BR>
<font color="#400080">幽闺欲曙闻莺转，红窗月影微明。好风频谢落花声。<BR>
</font></big>
<font color="#400080">隔帏残烛，犹照绮屏筝¤<BR>
</font></big>
<font color="#400080">绣被锦茵眠玉暖，炷香斜袅烟轻。淡蛾羞敛不胜情。<BR>
</font></big>
<font color="#400080">暗思闲梦，何处逐行云。<BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
