<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百五十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百五十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷853_1 </em></strong></font><font
face="黑体" color="#800080"> </font><font size="4" color="#800080" face="宋体">【游仙二十四首】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">启册观往载，摇怀考今情。终古已寂寂，举世何营营。<BR>
</font></big>
<font color="#400080">悟彼众仙妙，超然含至精。凝神契冲玄，化服凌太清。<BR>
</font></big>
<font color="#400080">心同宇宙广，体合云霞轻。翔风吹羽盖，庆霄拂霓旌。<BR>
</font></big>
<font color="#400080">龙驾朝紫微，后天保令名。岂如寰中士，轩冕矜暂荣。<BR><BR>
<font color="#400080">鸾凤栖瑶林，雕鹗集平楚。饮啄本殊好，翱翔终异所。<BR>
</font></big>
<font color="#400080">吾方遗喧嚣，立节慕高举。解兹区中恋，结彼霄外侣。<BR>
</font></big>
<font color="#400080">谁谓天路遐，感通自无阻。<BR>
<font color="#400080">愍俗从迁谢，寻仙去沦没。三元有真人，与我生道骨。<BR>
</font></big>
<font color="#400080">凌晨吸丹景，入夜饮黄月。百关弥调畅，方寸益清越。<BR>
</font></big>
<font color="#400080">栖神合虚无，洞览周恍惚。不觉随玉皇，焚香诣金阙。<BR><BR>
<font color="#400080">西龟初定，东华已校名。三官无遗谴，七祖升云。<BR>
</font></big>
<font color="#400080">体妙尘累隔，心微玄化并。一朝出天地，亿载犹童婴。<BR>
</font></big>
<font color="#400080">使我齐浩劫，萧萧宴玉清。<br><BR>
<font color="#400080">怡神在灵府，皎皎含清澄。仙经不吾欺，轻举信有征。<BR>
</font></big>
<font color="#400080">畴昔希道念，而今果天矜。岂非阴功著，乃致白日升。<BR>
</font></big>
<font color="#400080">焉用过洞府，吾其越朱陵。<br><BR>
<font color="#400080">高真诚寥邈，道合不我遗。孰谓姑射远，神人可同嬉。<BR>
</font></big>
<font color="#400080">结驾从之游，飘飘出天垂。不理人自化，神凝物无疵。<BR>
</font></big>
<font color="#400080">因知至精感，足以和四时。<BR>
<font color="#400080">碧海广无际，三山高不极。金台罗中天，羽客恣游息。<BR>
</font></big>
<font color="#400080">霞液朝可饮，虹芝晚堪食。啸歌自忘心，腾举宁假翼。<BR>
</font></big>
<font color="#400080">保寿同三光，安能纪千亿。<BR>
<font color="#400080">将过太帝宫，暂诣扶桑处。真童已相迓，为我清宿雾。<BR>
</font></big>
<font color="#400080">海若宁洪涛，羲和止奔驭。五云结层阁，八景动飞舆。<BR>
</font></big>
<font color="#400080">青霞正可挹，丹椹时一遇。留我宴玉堂，归轩不令遽。<BR>
<font color="#400080">欲超洞阳界，试鉴丹极表。赤帝跃火龙，炎官控朱鸟。<BR>
</font></big>
<font color="#400080">导我升绛府，长驱出天杪。阳灵赫重晖，四达何皎皎。<BR>
</font></big>
<font color="#400080">为尔流飘风，群生遂无夭。<br><BR>
<font color="#400080">予因诣金母，飞盖超西极。遂入素中天，停轮太蒙侧。<BR>
</font></big>
<font color="#400080">若华拂流影，不使白日匿。倾曦复亭午，六合无暝色。<BR>
</font></big>
<font color="#400080">道化随感迁，此理谁能测。<BR>
<font color="#400080">九龙何蜿蜿，载我升云纲。临睨怀旧国，风尘混苍茫。<BR>
</font></big>
<font color="#400080">依依远人寰，去去迩帝乡。上超星辰纪，下视日月光。<BR>
</font></big>
<font color="#400080">倏已过太微，天居焕煌煌。<BR>
<font color="#400080">停骖太仪侧，整服金阙前。肃肃承上帝，锵锵会群仙。<BR>
</font></big>
<font color="#400080">鸿炉发灵香，广庑张钧天。玉醴洽中座，霞膏充四筵。<BR>
</font></big>
<font color="#400080">良期无终极，俯仰移亿年。<br><BR>
<font color="#400080">峻朗妙门辟，澄微真鉴通。琼林九霞上，金阁三天中。<BR>
</font></big>
<font color="#400080">飞虬跃庆云，翔鹤抟灵风。郁彼玉京会，仙期六合同。<br>
<font color="#400080">予升至阳元，欲憩明霞馆。飘飘琼轮举，晔晔金景散。<BR>
</font></big>
<font color="#400080">结虚成万有，高妙咸可玩。玉山郁嵯峨，琅海杳无岸。<BR>
</font></big>
<font color="#400080">暂赏过千椿，遐龄谁复算。<BR>
<font color="#400080">招携紫阳友，合宴玉清台。排景羽衣振，浮空云驾来。<BR>
</font></big>
<font color="#400080">灵幡七曜动，琼障九光开。凤舞龙H奏，虬轩殊未回。<BR><BR>
<font color="#400080">高升紫极上，宴此玄都岑。玉藻散奇香，琼柯流雅音。<BR>
</font></big>
<font color="#400080">灵风生太漠，习习吹人襟。体混希微广，神凝空洞深。<BR>
</font></big>
<font color="#400080">萧然宇宙外，自得乾坤心。<BR>
<font color="#400080">晨登千仞岭，俯瞰四人居。原野间城邑，山河分里闾。<BR>
</font></big>
<font color="#400080">眇彼埃尘中，争奔声利途。百龄宠辱尽，万事皆为虚。<BR>
</font></big>
<font color="#400080">自昔无成功，安能与尔俱。将期驾云景，超迹升天衢。<BR><BR>
<font color="#400080">骨炼体弥清，鉴明尘已绝。恬夷宇宙泰，焕朗天光彻。<BR>
</font></big>
<font color="#400080">羽服参烟霄，童颜皎冰雪。隐符千魔骇，鸣玉万帝悦。<BR>
</font></big>
<font color="#400080">遂使区宇中，n气永沦灭。<br><BR>
<font color="#400080">朝逾弱水北，夕憩钟山顶。颛顼清玄宫，禺强扫幽境。<BR>
</font></big>
<font color="#400080">烛龙发神曜，阴野弥焕炳。导达三气和，驱除六天静。<BR>
</font></big>
<font color="#400080">玉楼互相晖，烟客何秀颖。一举流霞津，千年在俄顷。<BR><BR>
<font color="#400080">扬盖造辰极，乘烟游阆风。上元降玉闼，王母开琳宫。<BR>
</font></big>
<font color="#400080">天人何济济，高会碧堂中。列侍奏云歌，真音满太空。<BR>
</font></big>
<font color="#400080">千年紫柰熟，四劫灵瓜丰。斯乐异荒宴，陶陶殊未终。<br>
<font color="#400080">整驾辞五岳，排烟凌九霄。纷然太虚中，羽旆更相招。<BR>
</font></big>
<font color="#400080">且盼蓬壶近，谁言昆阆遥。悠悠竟安适，仰赴三天朝。<BR>
<font color="#400080">予招三清友，迥出九天上。挠挑绝漠中，差池遥相望。<BR>
</font></big>
<font color="#400080">大空含常明，八外无隐障。鸾凤有逸翮，泠然恣飘r。<BR>
</font></big>
<font color="#400080">寥寥唯玄虚，至乐在神王。<br><BR>
<font color="#400080">纵身太霞上，眇眇虚中浮。八威先启行，五老同我游。<BR>
</font></big>
<font color="#400080">灵景何灼灼，祥风正寥寥。啸歌振长空，逸响清且柔。<BR>
</font></big>
<font color="#400080">遨嬉无迹赏，顾眄皆真俦。不疾而自速，万天俄已周。<br>
<font color="#400080">返视太初先，与道冥至一。空洞凝真精，乃为虚中实。<BR>
</font></big>
<font color="#400080">变通有常性，合散无定质。不行迅飞电，隐曜光白日。<BR>
</font></big>
<font color="#400080">玄栖忘玄深，无得固无失。
<P><big><font size="3" face="黑体" color="#000080"><strong><em>&nbsp;&nbsp; 卷853_2 </em></strong></font><font
face="黑体" color="#800080"> </font><font size="4" color="#800080" face="宋体">【览古十四首】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">圣人重周济，明道欲救时。孔席不暇暖，墨突何尝缁。<BR>
</font></big>
<font color="#400080">兴言振颓纲，将以有所维。君臣恣淫惑，风俗日凋衰。<BR>
</font></big>
<font color="#400080">三代业遽陨，七雄遂交驰。庶物坠涂炭，区中若棼丝。<BR>
</font></big>
<font color="#400080">秦皇燎儒术，方册靡孑遗。大汉历五叶，斯文复崇推。<BR>
</font></big>
<font color="#400080">乃验经籍道，与世同屯夷。弛张固天意，设教安能持。<BR><BR>
<font color="#400080">兴亡道之运，否泰理所全。奈何淳古风，既往不复旋。<BR>
</font></big>
<font color="#400080">三皇已散朴，五帝初尚贤。王业与霸功，浮伪日以宣。<BR>
</font></big>
<font color="#400080">忠诚及狙诈，淆混安可甄。馀智入九霄，守愚沦重泉。<BR>
</font></big>
<font color="#400080">永怀巢居时，感涕徒泫然。<br><BR>
<font color="#400080">栋宇代巢穴，其来自三皇。迹生固为累，经始增百王。<BR>
</font></big>
<font color="#400080">瑶台既灭夏，琼室复陨汤。覆车世不悟，秦氏兴阿房。<BR>
</font></big>
<font color="#400080">继踵迷反正，汉家崇建章。力役弊万人，瑰奇殚八方。<BR>
</font></big>
<font color="#400080">徇志仍未极，促龄已云亡。侈靡竟何在，荆榛生庙堂。<BR><BR>
<font color="#400080">闲居览前载，恻彼商与秦。所残必忠良，所宝皆凶ā<BR>
</font></big>
<font color="#400080">昵谀方自圣，不悟祸灭身。箕子作周辅，孙通为汉臣。<BR>
</font></big>
<font color="#400080">洪范及礼仪，后王用经纶。<BR>
<font color="#400080">吾观采苓什，复感青蝇诗。谗佞乱忠孝，古今同所悲。<BR>
</font></big>
<font color="#400080">奸邪起狡猾，骨肉相残夷。汉储殒江充，晋嗣灭骊姬。<BR>
</font></big>
<font color="#400080">天性犹可间，君臣固其宜。子胥烹吴鼎，文种断越铍。<BR>
</font></big>
<font color="#400080">屈原沈湘流，厥戚咸自贻。何不若范蠡，扁舟无还期。<br>
<font color="#400080">尝稽真仙道，清寂祛众烦。秦皇及汉武，焉得游其藩。<BR>
</font></big>
<font color="#400080">情扰万机屑，位骄四海尊。既欲先宇宙，仍规后乾坤。<BR>
</font></big>
<font color="#400080">崇高与久远，物莫能两存。矧乃恣所欲，荒淫伐灵根。<BR>
</font></big>
<font color="#400080">金膏恃延期，玉色复动魂。征战穷外域，杀伤被中原。<BR>
</font></big>
<font color="#400080">天鉴谅难诬，神理不可谖。安期返蓬莱，王母还昆仑。<BR>
</font></big>
<font color="#400080">异术终莫告，悲哉竟何言。<br><BR>
<font color="#400080">鲁侯祈政术，尼父从弃捐。汉主思英才，贾生被排迁。<BR>
</font></big>
<font color="#400080">始皇重韩子，及睹乃不全。武帝爱相如，既征复忘贤。<BR>
</font></big>
<font color="#400080">贵远世咸尔，贱今理共然。方知古来主，难以效当年。<BR><BR>
<font color="#400080">食其昔未偶，落魄为狂生。一朝君臣契，雄辩何纵横。<BR>
</font></big>
<font color="#400080">运筹康汉业，凭轼下齐城。既以智所达，还为智所烹。<BR>
</font></big>
<font color="#400080">岂若终贫贱，酣歌本无营。<BR>
<font color="#400080">晁错抱远策，为君纳良规。削彼诸侯权，永用得所宜。<BR>
</font></big>
<font color="#400080">奸臣负旧隙，乘衅谋相危。世主竟不辨，身戮宗且夷。<BR>
</font></big>
<font color="#400080">汉景称钦明，滥罚犹如斯。比干与龙逢，残害何足悲。<BR><BR>
<font color="#400080">绛侯成大绩，赏厚位仍尊。一朝对狱吏，荣辱安可论。<BR>
</font></big>
<font color="#400080">苏生佩六印，奕奕为殃源。主父食五鼎，昭昭成祸根。<BR>
</font></big>
<font color="#400080">李斯佐二辟，巨衅钟其门。霍孟翼三后，伊戚及后昆。<BR>
</font></big>
<font color="#400080">天人忌盈满，兹理固永存。方知得意者，何必乘朱轮。<BR>
</font></big>
<font color="#400080">灭景栖远壑，弦歌对清樽。二疏返海滨，蒋诩归林园。<BR>
</font></big>
<font color="#400080">萧洒去物累，此谋诚足敦。<br><BR>
<font color="#400080">至人顺通塞，委命固无疵。吾观太史公，可谓识道规。<BR>
</font></big>
<font color="#400080">留滞焉足愤，感怀殄生涯。吾叹龚夫子，秉义确不移。<BR>
</font></big>
<font color="#400080">晦迹一何晚，天年夭当时。薰膏自销铄，楚老空馀悲。<br>
<font color="#400080">达者贵量力，至人尚知几。京房洞幽赞，神奥咸发挥。<BR>
</font></big>
<font color="#400080">如何嫉元恶，不悟祸所归。谋物暗谋已，谁言尔精微。<BR>
<font color="#400080">玄元明知止，大雅尚保躬。茂先洽闻者，幽赜咸该通。<BR>
</font></big>
<font color="#400080">弱年赋鹪鹩，可谓达养蒙。晚节希鸾鹄，长飞戾曾穹。<BR>
</font></big>
<font color="#400080">知进不知退，遂令其道穷。伊昔辨福初，胡为迷祸终。<BR>
</font></big>
<font color="#400080">方验嘉遁客，永贞天壤同。<br><BR>
<font color="#400080">圣人垂大训，奥义不苟设。天道殃顽凶，神明v懿哲。<BR>
</font></big>
<font color="#400080">斯言犹影响，安得复回穴。鲧瞍诞英睿，唐虞育昏孽。<BR>
</font></big>
<font color="#400080">盗跖何延期，颜生乃短折。鲁隐全克让，祸机遂潜结。<BR>
</font></big>
<font color="#400080">楚穆肆巨逆，福柄奚赫烈。田常弑其主，祚国久罔缺。<BR>
</font></big>
<font color="#400080">管仲存霸功，世祖成诡说。汉氏方版荡，群阉恣邪谲。<BR>
</font></big>
<font color="#400080">謇謇陈蕃徒，孜孜抗忠节。誓期区宇静，爰使凶丑绝。<BR>
</font></big>
<font color="#400080">谋协事靡从，俄而反诛灭。古来若兹类，纷扰难尽列。<BR>
</font></big>
<font color="#400080">道遐理微茫，谁为我昭晰。吾将询上帝，寥廓讵跻彻。<BR>
</font></big>
<font color="#400080">已矣勿用言，忘怀庶自悦。
<P><big><font size="3" face="黑体" color="#000080"><strong><em>&nbsp;&nbsp; 卷853_3 </em></strong></font><font
face="黑体" color="#800080"> </font><font size="4" color="#800080" face="宋体">【步虚词十首】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">众仙仰灵范，肃驾朝神宗。金景相照曜，逶迤升太空。<BR>
</font></big>
<font color="#400080">七玄已高飞，火炼生珠宫。馀庆逮天壤，平和王道融。<BR>
</font></big>
<font color="#400080">八威清游气，十绝舞祥风。使我跻阳源，其来自阴功。<BR>
</font></big>
<font color="#400080">逍遥太霞上，真鉴靡不通。<BR>
<font color="#400080">逸辔登紫清，乘光迈奔电。阆风隔三天，俯视犹可见。<BR>
</font></big>
<font color="#400080">玉闼砍朗，琼林郁葱`。自非挺金骨，焉得谐夙愿。<BR>
</font></big>
<font color="#400080">真朋何森森，合景恣游宴。良会忘淹留，千龄才一眄。<BR><BR>
<font color="#400080">三宫发明景，朗照同郁仪。纷然驰飙H，上采空清蕤。<BR>
</font></big>
<font color="#400080">令我洞金色，后天耀琼姿。心协太虚静，寥寥竟何思。<BR>
</font></big>
<font color="#400080">玄中有至乐，淡泊终无为。但与正真友，飘u散遨嬉。<BR>
<font color="#400080">禀化凝正气，炼形为真仙。忘心符元宗，返本协自然。<BR>
</font></big>
<font color="#400080">帝一集绛宫，流光出丹玄。元英与桃君，朗咏长生篇。<BR>
</font></big>
<font color="#400080">六府焕明霞，百关罗紫烟。飙车涉寥廓，靡靡乘景迁。<BR>
</font></big>
<font color="#400080">不觉云路远，斯须游万天。<br><BR>
<font color="#400080">扶桑诞初景，羽盖凌晨霞。倏H造西域，嬉游金母家。<BR>
</font></big>
<font color="#400080">碧津湛洪源，灼烁敷荷花。煌煌青琳宫，粲粲列玉华。<BR>
</font></big>
<font color="#400080">真气溢绛府，自然思无邪。俯矜区中士，夭浊良可嗟。<BR><BR>
<font color="#400080">琼台劫万仞，孤映大罗表。常有三素云，凝光自飞绕。<BR>
</font></big>
<font color="#400080">羽幢泛明霞，升降何缥缈。鸾凤吹雅音，栖翔绛林标。<BR>
</font></big>
<font color="#400080">玉虚无昼夜，灵景何皎皎。一睹太上京，方知众天小。<br>
<font color="#400080">灼灼青华林，灵风振琼柯。三光无冬春，一气清且和。<BR>
</font></big>
<font color="#400080">回首迩结灵，倾眸亲曜罗。豁落制六天，流铃威百魔。<BR>
</font></big>
<font color="#400080">绵绵庆不极，谁谓椿龄多。<BR>
<font color="#400080">高情无侈靡，遇物生华光。至乐无箫歌，金玉音琅琅。<BR>
</font></big>
<font color="#400080">或登明真台，宴此羽景堂。杳霭结宝云，霏微散灵香。<BR>
</font></big>
<font color="#400080">天人诚遐旷，欢泰不可量。<br><BR>
<font color="#400080">爰从太微上，肆觐虚皇尊。腾我八景舆，威迟入天门。<BR>
</font></big>
<font color="#400080">既登玉宸庭，肃肃仰紫轩。敢问龙汉末，如何辟乾坤。<BR>
</font></big>
<font color="#400080">怡然辍云H，告我希夷言。幸闻至精理，方见造化源。<BR><BR>
<font color="#400080">二气播万有，化机无停轮。而我操其端，乃能出陶钧。<BR>
</font></big>
<font color="#400080">寥寥大漠上，所遇皆清真。澄莹含元和，气同自相亲。<BR>
</font></big>
<font color="#400080">绛树结丹实，紫霞流碧津。以兹保童婴，永用超形神。<br>
<P><big><font size="3" face="黑体" color="#000080"><strong><em>&nbsp;&nbsp; 卷853_4 </em></strong></font><font
face="黑体" color="#800080"> </font><font size="4" color="#800080" face="宋体">【登北固山望海】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">此山镇京口，迥出沧海湄。跻览何所见，茫茫潮汐驰。<BR>
</font></big>
<font color="#400080">云生蓬莱岛，日出扶桑枝。万里混一色，焉能分两仪。<BR>
</font></big>
<font color="#400080">愿言策烟驾，缥缈寻安期。挥手谢人境，吾将从此辞。<br>
<P><big><font size="3" face="黑体" color="#000080"><strong><em>&nbsp;&nbsp; 卷853_5 </em></strong></font><font
face="黑体" color="#800080"> </font><font size="4" color="#800080" face="宋体">【听尹炼师弹琴】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">至乐本太一，幽琴和乾坤。郑声久乱雅，此道稀能尊。<BR>
</font></big>
<font color="#400080">吾见尹仙翁，伯牙今复存。众人乘其流，夫子达其源。<BR>
</font></big>
<font color="#400080">在山峻峰峙，在水洪涛奔。都忘迩城阙，但觉清心魂。<BR>
</font></big>
<font color="#400080">代乏识微者，幽音谁与论。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_6 </em></strong></font><font
face="黑体" color="#800080"> </font><font size="4" color="#800080" face="宋体">【题龚山人草堂】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">世人负一美，未肯甘陆沉。独抱匡济器，能怀真隐心。<BR>
</font></big>
<font color="#400080">结庐迩城郭，及到云木深。灭迹慕颍阳，忘机同汉阴。<BR>
</font></big>
<font color="#400080">启户面白水，凭轩对苍岑。但歌考诗，不学梁父吟。<BR>
</font></big>
<font color="#400080">兹道我所适，感君齐素襟。勖哉龚夫子，勿使嚣尘侵。
<P><big><font size="3" face="黑体" color="#000080"><strong><em>&nbsp;&nbsp; 卷853_7 </em></strong></font><font
face="黑体" color="#800080"> </font><font size="4" color="#800080" face="宋体">【游庐山五老峰】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">彭蠡隐深翠，沧波照芙蓉。日初金光满，景落黛色浓。<BR>
</font></big>
<font color="#400080">云外听猿鸟，烟中见杉松。自然符幽情，潇洒惬所从。<BR>
</font></big>
<font color="#400080">整策务探讨，嬉游任从容。玉膏正滴沥，瑶草多<a href="../BZK/zxv.jpg"target="_blank">zv</a>茸。<br>
</font></big>
<font color="#400080">羽人栖层崖，道合乃一逢。挥手欲轻举，为余扣琼钟。<BR>
</font></big>
<font color="#400080">空香清人心，正气信有宗。永用谢物累，吾将乘鸾龙。<br>
<P><big><font size="3" face="黑体" color="#000080"><strong><em>&nbsp;&nbsp; 卷853_43 </em></strong></font><font
face="黑体" color="#800080"> </font><font size="4" color="#800080" face="宋体">【登庐山东峰观九江合彭蠡湖】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">百川灌彭蠡，秋水方浩浩。九派混东流，朝宗合天沼。<BR>
</font></big>
<font color="#400080">写心陟云峰，纵目还缥缈。宛转众浦分，差池群山绕。<BR>
</font></big>
<font color="#400080">江妃弄明霞，仿佛呈窈窕。而我临长风，飘然欲腾矫。<BR>
</font></big>
<font color="#400080">昔怀沧洲兴，斯志果已绍。焉得忘机人，相从洽鱼鸟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_44 </em></strong></font><font
face="黑体" color="#800080"> </font><font size="4" color="#800080" face="宋体">【建业怀古】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">炎精既失御，宇内为三分。吴王霸荆越，建都长江滨。<BR>
</font></big>
<font color="#400080">爰资股肱力，以静淮海民。魏后欲济师，临流遽旋军。<BR>
</font></big>
<font color="#400080">岂惟限天堑，所忌在有人。惜哉归命侯，淫虐败前勋。<BR>
</font></big>
<font color="#400080">衔璧入洛阳，委躬为晋臣。无何覆宗社，为尔含悲辛。<BR>
</font></big>
<font color="#400080">俄及永嘉末，中原塞胡尘。五马浮渡江，一龙跃天津。<BR>
</font></big>
<font color="#400080">此时成大业，实赖贤缙绅。辟土虽未远，规模亦振振。<BR>
</font></big>
<font color="#400080">谢公佐王室，仗节扫伪秦。谁为吴兵孱，用之在有伦。<BR>
</font></big>
<font color="#400080">荏苒宋齐末，斯须变梁陈。绵历已六代，兴亡互纷纶。<BR>
</font></big>
<font color="#400080">在德不在险，成败良有因。高堞复于隍，广殿摧于榛。<BR>
</font></big>
<font color="#400080">王风久泯灭，胜气犹氤氲。皇家一区域，玄化通无垠。<BR>
</font></big>
<font color="#400080">常言宇宙泰，忽遘云雷屯。极目梁宋郊，茫茫晦妖氛。<BR>
</font></big>
<font color="#400080">安得倚天剑，斩兹横海鳞。徘徊江山暮，感激为谁申。
<P><big><font size="3" face="黑体" color="#000080"><strong><em>&nbsp;&nbsp; 卷853_45 </em></strong></font><font
face="黑体" color="#800080"> </font><font size="4" color="#800080" face="宋体">【经羊角哀墓作】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">o召出江国，路傍旌古坟。伯桃葬角哀，墓近荆将军。<BR>
</font></big>
<font color="#400080">神道不相得，称兵解其纷。幽明信难知，胜负理莫分。<BR>
</font></big>
<font color="#400080">长呼遂刎颈，此节古未闻。两贤结情爱，骨肉何足云。<BR>
</font></big>
<font color="#400080">感子初并粮，我心正氛氲。迟回驻征骑，不觉空林醺。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_46 </em></strong></font><font
face="黑体" color="#800080"> </font><font size="4" color="#800080" face="宋体">【过天门山怀友】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">举帆遇风劲，逸势如飞奔。缥缈凌烟波，崩腾走川原。<BR>
</font></big>
<font color="#400080">两山夹沧江，豁尔开天门。须臾轻舟远，想象孤屿存。<BR>
</font></big>
<font color="#400080">归路日已近，怡然慰心魂。所经多奇趣，待与吾友论。<BR>
</font></big>
<font color="#400080">一日如三秋，相思意弥敦。
<P><big><font size="3" face="黑体" color="#000080"><strong><em>&nbsp;&nbsp; 卷853_47 </em></strong></font><font
face="黑体" color="#800080"> </font><font size="4" color="#800080" face="宋体">【舟中遇柳伯存归潜山，因有此赠】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">浇风久成俗，真隐不可求。何悟非所冀，得君在扁舟。<BR>
</font></big>
<font color="#400080">目击道已存，一笑遂忘言。况观绝交书，兼睹箴隐文。<BR><BR>
<font color="#400080">见君浩然心，视世如浮空。君归潜山曲，我复庐山中。<BR>
</font></big>
<font color="#400080">形间心不隔，谁能嗟异同。他日或相访，无辞驭冷风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_48 </em></strong></font><font
face="黑体" color="#800080"> </font><font size="4" color="#800080" face="宋体">【舟中夜行】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">榜人识江路，挂席从宵征。莫辨洲渚状，但闻风波惊。<BR>
</font></big>
<font color="#400080">阴云正飘u，落月无光晶。岂不畏艰险，所凭在忠诚。<BR>
</font></big>
<font color="#400080">何时达遥夜，伫见初日明。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_49 </em></strong></font><font
face="黑体" color="#800080"> </font><font size="4" color="#800080" face="宋体">【晚到湖口见庐山作呈诸故人】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">夜舟达湖口，渐近庐山侧。高高标横天，隐隐何峻极。<BR>
</font></big>
<font color="#400080">石镜启晨晖，垆烟凝寒色。旅泊将休暇，归心已Y陟。<BR>
</font></big>
<font color="#400080">虚名久为累，使我辞逸域。良愿道不违，幽襟果兹得。<BR>
</font></big>
<font color="#400080">故人在云峤，乃复同晏息。鸿飞入青冥，虞氏罢缯弋。
<P><big><font size="3" face="黑体" color="#000080"><strong><em>&nbsp;&nbsp; 卷853_50 </em></strong></font><font
face="黑体" color="#800080"> </font><font size="4" color="#800080" face="宋体">【苦春霖作寄友】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">应龙迁南方，霪雨备江干。俯望失平陆，仰瞻隐崇峦。<BR>
</font></big>
<font color="#400080">阴风敛暄气，残月凄已寒。时鸟戢好音，众芳亦微残。<BR>
</font></big>
<font color="#400080">万流注江湖，日夜增波澜。数君旷不接，悄然无与欢。<BR>
</font></big>
<font color="#400080">对酒聊自娱，援琴为谁弹。弹为愁霖引，曲罢仍永叹。<BR>
</font></big>
<font color="#400080">此叹因感物，谁能识其端。写怀寄同心，词极意未殚。<br>
<P><big><font size="3" face="黑体" color="#000080"><strong><em>&nbsp;&nbsp; 卷853_51 </em></strong></font><font
face="黑体" color="#800080"> </font><font size="4" color="#800080" face="宋体">【酬叶县刘明府避地庐山言怀诒郑录事昆季苟尊师兼见赠之】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">明哲良罕遇，遇君辄思齐。挺生著天爵，自可析人。<BR>
</font></big>
<font color="#400080">河洛初沸腾，方期扫虹霓。时命竟未合，安能亲鼓鼙。<BR>
</font></big>
<font color="#400080">从此罢飞凫，投簪辞割鸡。驱车适南土，忠孝两不暌。<BR>
</font></big>
<font color="#400080">庐岳镇江介，于焉惬林栖。入门披彩服，出谷杖红藜。<BR>
</font></big>
<font color="#400080">隐令旧闾里，而今复成跻。郑公解簪绂，华萼曜松G。<BR>
</font></big>
<font color="#400080">贤哉苟征君，灭迹为圃畦。顾已成非薄，忝兹忘筌蹄。<BR>
</font></big>
<font color="#400080">相观对绿樽，逸思凌丹梯。道泰我长往，时清君勿迷。<BR>
</font></big>
<font color="#400080">王孙且无归，芳草正萋萋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_52 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・混元皇帝】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">玄元九仙主，道冠三气初。应物方佐命，栖真亦归居。<BR>
</font></big>
<font color="#400080">贻篇训终古，驾景还太虚。孔父叹犹龙，谁能知所如。<br>
<P><big><font size="3" face="黑体" color="#000080"><strong><em>&nbsp;&nbsp; 卷853_53 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・广成子】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">广成卧云岫，缅邈逾千龄。轩辕来顺风，问道修神形。<BR>
</font></big>
<font color="#400080">至言发玄理，告以从杳冥。三光入无穷，寂默返太宁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_54 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・许先生】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">大名贤所尚，宝位圣所珍。皎皎许仲武，遗之若纤尘。<BR>
</font></big>
<font color="#400080">弃瓢箕山下，洗耳颍水滨。物外两寂寞，独与玄冥均。
<P><big><font size="3" face="黑体" color="#000080"><strong><em>&nbsp;&nbsp; 卷853_55 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・樊先生】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">巢父志何远，潜精人莫知。耻闻让王事，饮犊方见移。<BR>
</font></big>
<font color="#400080">不欲散大朴，焉能为尧师。炼真自轻举，浮世何足遗。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_56 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・柏成子高】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">大禹受禅让，子高辞诸侯。退躬适外野，放浪夫何求。<BR>
</font></big>
<font color="#400080">万乘造中亩，一言良见酬。XX耕不顾，斯情邈难俦。<br>
<P><big><font size="3" face="黑体" color="#000080"><strong><em>&nbsp;&nbsp; 卷853_57 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・臧丈人】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">臧叟隐中壑，垂纶心浩然。文王感昔梦，授政道斯全。<BR>
</font></big>
<font color="#400080">一遵无为术，三载淳化宣。功成遂不处，遁迹符冲玄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_58 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・伯夷叔齐】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">夷齐互崇让，弃国从所钦。聿来及宗周，乃复非其心。<BR>
</font></big>
<font color="#400080">世浊不可处，冰清首阳岑。采薇咏羲农，高义越古今。
<P><big><font size="3" face="黑体" color="#000080"><strong><em>&nbsp;&nbsp; 卷853_59 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・南华真人】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">南华源道宗，玄远故不测。动与造化游，静合太和息。<BR>
</font></big>
<font color="#400080">放旷生死外，逍遥神明域。况乃资九丹，轻举归太极。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_60 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・冲虚真人】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">冲虚冥至理，体道自玄通。不受子阳禄，但饮壶丘宗。<BR>
</font></big>
<font color="#400080">泠然竟何依，挠挑游大空。未知风乘我，为是我乘风。<br>
<P><big><font size="3" face="黑体" color="#000080"><strong><em>&nbsp;&nbsp; 卷853_61 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・洞灵真人】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">亢仓致虚极，潜迹依远岫。智去愚独留，日亏岁方就。<BR>
</font></big>
<font color="#400080">乡人谋尸祝，不欲闻俎豆。尚贤非至理，尧舜固为陋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_62 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・通玄真人】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">通玄贵阴德，利物非市朝。悠然大江上，散发挥轻桡。<BR>
</font></big>
<font color="#400080">已陈缁帷说，复表沧浪谣。灭迹竟何往，遗文独昭昭。
<P><big><font size="3" face="黑体" color="#000080"><strong><em>&nbsp;&nbsp; 卷853_63 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・文始真人】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">文始通道源，含光隐关吏。遥欣紫气浮，果验真人至。<BR>
</font></big>
<font color="#400080">玄诰已云锡，世荣何足累。高步三清境，超登九仙位。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_64 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・荣启期】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">荣期信知止，带索无所求。外物非我尚，琴歌自优游。<BR>
</font></big>
<font color="#400080">三乐通至道，一言醉孔丘。居常以待终，啸傲夫何忧。<br>
<P><big><font size="3" face="黑体" color="#000080"><strong><em>&nbsp;&nbsp; 卷853_65 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・长沮桀溺】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">贤哉彼沮溺，避世全其真。孔父栖栖者，征途方问津。<BR>
</font></big>
<font color="#400080">行藏既异迹，语默岂同伦。耦耕长林下，甘与鸟雀群。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_66 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・颜阖】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">世情矜宠誉，效节徼当时。颜阖遵无名，饭牛聊自怡。<BR>
</font></big>
<font color="#400080">逃聘鄙束帛，凿坏欣茅茨。托聘嚣尘表，放浪世莫知。
<P><big><font size="3" face="黑体" color="#000080"><strong><em>&nbsp;&nbsp; 卷853_67 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・老莱夫妻】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">莱氏道已远，懿妻德弥清。一遁嚣烦趣，永契云壑情。<BR>
</font></big>
<font color="#400080">禄位非所重，拂衣遂遐征。杳然从我愿，岂为物所撄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_68 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・楚狂接舆夫妻】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">接舆耽冲玄，伉俪亦真逸。傲然辞征聘，耕绩代禄秩。<BR>
</font></big>
<font color="#400080">凤歌诫文宣，龙德遂隐密。一游峨嵋上，千载保灵术。<br>
<P><big><font size="3" face="黑体" color="#000080"><strong><em>&nbsp;&nbsp; 卷853_69 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・郑商人弦高】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">卓哉弦高子，商隐独科妗Ｐ谋全郑国，矫命犒秦师。<BR>
</font></big>
<font color="#400080">赏神义不受，存公灭其私。虚心贵无名，远迹居九夷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_70 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・柳下惠】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">展禽抱纯粹，灭迹和光尘。高情遗轩冕，降志救世人。<BR>
</font></big>
<font color="#400080">百行既无点，三黜道弥真。信谓德超古，岂惟言中伦。
<P><big><font size="3" face="黑体" color="#000080"><strong><em>&nbsp;&nbsp; 卷853_71 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・荷晨门】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">荷隐耕艺，晨门潜抱关。道尊名可贱，理惬心弥闲。<BR>
</font></big>
<font color="#400080">混迹是非域，纵怀天地间。同讥孔宣父，匿景杳不还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_72 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・汉阴丈人】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">野哉汉阴叟，好古遂忘机。抱瓮诚亦勤，守朴全道微。<BR>
</font></big>
<font color="#400080">子贡初不达，听言识其非。已为风波人，U惘失所依。<br>
<P><big><font size="3" face="黑体" color="#000080"><strong><em>&nbsp;&nbsp; 卷853_73 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・於陵夫妻】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">皎皎於陵子，己贤妻亦明。安兹道德重，顾彼浮华轻。<BR>
</font></big>
<font color="#400080">琴书不为务，禄位不可荣。逃迹终灌园，谁能达世情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_74 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・项橐】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">太项冥虚极，微远不可究。禀量合太初，返形寄童幼。<BR>
</font></big>
<font color="#400080">孔父惭至理，颜生赖真授。泛然同万流，无迹世莫觏。
<P><big><font size="3" face="黑体" color="#000080"><strong><em>&nbsp;&nbsp; 卷853_75 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・太伯延陵】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">太伯全至让，远投蛮夷间。延陵嗣高风，去国不复还。<BR>
</font></big>
<font color="#400080">尊荣比蝉翼，道义侔崇山。元规与峻节，历世无能攀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_76 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・壶丘子】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">壶丘道为量，玄虚固难知。季咸曜浅术，御寇初深疑。<BR>
</font></big>
<font color="#400080">至人忘祸福，感变靡定期。太冲杳无朕，元化谁能知。<br>
<P><big><font size="3" face="黑体" color="#000080"><strong><em>&nbsp;&nbsp; 卷853_77 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・段干木】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">干木布衣者，守道杜衡门。德光义且富，肯易王侯尊。<BR>
</font></big>
<font color="#400080">魏主钦其贤，轼庐情亦敦。秦兵遂不举，高卧为国藩。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_78 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・鲁仲连】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">仲连秉奇节，释难含道情。一言却秦围，片札降聊城。<BR>
</font></big>
<font color="#400080">辞金义何远，让禄心益清。处世功已立，拂衣蹈沧溟。
<P><big><font size="3" face="黑体" color="#000080"><strong><em>&nbsp;&nbsp; 卷853_79 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・颜b】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">高哉彼颜b，逸气陵齐宣。道尊义不屈，士重王来前。<BR>
</font></big>
<font color="#400080">荣禄安可诱，保和从自然。放情任所尚，长揖归山泉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_80 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・周丰】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">周丰贵隐耀，静默尊无名。鲁侯询政体，喻以治道精。<BR>
</font></big>
<font color="#400080">莅人在忠悫，疑叛由会盟。一言达至义，千载良为程。<br>
<P><big><font size="3" face="黑体" color="#000080"><strong><em>&nbsp;&nbsp; 卷853_81 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・师金】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">圣人贵素朴，礼义非玄同。师金告颜生，可谓达化宗。<BR>
</font></big>
<font color="#400080">夫子饰刍狗，自然道斯穷。应物方矫行，俯仰靡不通。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_82 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・南郭子綦】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">子綦方隐几，冥寂久灰心。悟来应颜游，清义杳何深。<BR>
</font></big>
<font color="#400080">含响尽天籁，有言同d音。是非不足辩，安用劳神襟。
<P><big><font size="3" face="黑体" color="#000080"><strong><em>&nbsp;&nbsp; 卷853_83 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・黔娄先生】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">黔娄蕴雅操，守约遗代华。淡然常有怡，与物固无瑕。<BR>
</font></big>
<font color="#400080">哲妻配明德，既没辩正邪。辞禄乃馀贵，表谥良可嘉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_84 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・原宪】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">原生何淡漠，观妙自怡性。蓬户常晏如，弦歌乐天命。<BR>
</font></big>
<font color="#400080">无财方是贫，有道固非病。木赐钦高风，退惭车马盛。<br>
<P><big><font size="3" face="黑体" color="#000080"><strong><em>&nbsp;&nbsp; 卷853_85 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・商山四皓】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">万方厌秦德，战伐何纷纷。四皓同无为，丘中卧白云。<BR>
</font></big>
<font color="#400080">自汉成帝业，一来翼储君。知几道可尚，隐括成元勋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_86 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・河上公】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">邈邈河上叟，无名契虚冲。灵关畅玄旨，万乘趋道风。<BR>
</font></big>
<font color="#400080">宠辱不可累，飘然在云空。独与造化友，谁能测无穷。
<P><big><font size="3" face="黑体" color="#000080"><strong><em>&nbsp;&nbsp; 卷853_87 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・东方曼倩】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">东方禀易象，玩世隐廊庙。栖心抱清微，混迹秘光耀。<BR>
</font></big>
<font color="#400080">玄览寄数术，纳规在谈笑。卖药五湖中，还从九仙妙。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_88 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・严君平】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">汉皇举遗逸，多士咸已宁。至德不可拔，严君独湛冥。<BR>
</font></big>
<font color="#400080">卜筮训流俗，指归畅玄经。闭关动元象，何必游紫庭。<br>
<P><big><font size="3" face="黑体" color="#000080"><strong><em>&nbsp;&nbsp; 卷853_89 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・司马季主】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">季主超常伦，沉迹寄卜筮。宋贾二大夫，停车试观艺。<BR>
</font></big>
<font color="#400080">高谈哂朝列，洪辩不可际。终秉鸾凤心，然已遐逝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_90 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・郑子真张仲蔚】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">子真岩石下，仲蔚蓬蒿居。礼聘终不屈，清贫长晏如。<BR>
</font></big>
<font color="#400080">心情在耕艺，养寿资玄虚。至乐非外物，道冥欢有馀。
<P><big><font size="3" face="黑体" color="#000080"><strong><em>&nbsp;&nbsp; 卷853_91 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・严子陵】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">汉皇敦故友，物色访严生。三聘迨深泽，一来遇帝庭。<BR>
</font></big>
<font color="#400080">紫宸同御寝，玄象验客星。禄位终不屈，云山乐躬耕。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_92 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・向子平】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">子平好真隐，清净玩老易。探玄乐无为，观象验损益。<BR>
</font></big>
<font color="#400080">常抱方外心，且纡人间迹。一朝毕婚娶，五岳遂长适。<br>
<P><big><font size="3" face="黑体" color="#000080"><strong><em>&nbsp;&nbsp; 卷853_93 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・韩康】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">伯休抱遐心，隐括自为美。卖药不二价，有名反深耻。<BR>
</font></big>
<font color="#400080">安能受玄c，秉愿终素履。逃遁从所尚，萧萧绝尘轨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_94 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・台佟管宁】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">吾嘉台孝威，乐道隐岩穴。吾尚管幼安，栖真养高节。<BR>
</font></big>
<font color="#400080">采药聊自给，观书任所悦。风尘不可混，真素比松雪。
<P><big><font size="3" face="黑体" color="#000080"><strong><em>&nbsp;&nbsp; 卷853_95 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・高凤】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">吾观时人趣，矫迹务驰声。独有高文通，讼田求翳名。<BR>
</font></big>
<font color="#400080">公车徒见累，爵禄非所荣。隐身乐鱼钓，世网不可撄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_96 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・庞德公】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">庞公栖鹿门，绝迹远城市。超然风尘外，自得丘壑美。<BR>
</font></big>
<font color="#400080">耕凿勤厥躬，耘锄课妻子。保兹永无患，轩冕何足纪。<br>
<P><big><font size="3" face="黑体" color="#000080"><strong><em>&nbsp;&nbsp; 卷853_97 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・玄晏先生】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">士安逾弱冠，落魄未修饰。一朝因感激，志学忘寝食。<BR>
</font></big>
<font color="#400080">著书穷天人，辞聘守玄默。薄葬信昭俭，可为将来则。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_98 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・孙公和】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">孙登好淳古，卉服从穴居。弹琴合天和，读易见象初。<BR>
</font></big>
<font color="#400080">终日无愠色，恬然在玄虚。贻言诫叔夜，超迹安所如。
<P><big><font size="3" face="黑体" color="#000080"><strong><em>&nbsp;&nbsp; 卷853_99 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・董威辇】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">董京依白社，散发咏玄风。心出区宇外，迹参城市中。<BR>
</font></big>
<font color="#400080">嚣尘不能杂，名位安可笼。匿影留雅什，精微信难穷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_100 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・郭文举】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">郭生在童稚，已得方外心。绝迹遗世务，栖真入长林。<BR>
</font></big>
<font color="#400080">元和感异类，猛兽怀德音。不忆固无情，斯言微且深。<br>
<P><big><font size="3" face="黑体" color="#000080"><strong><em>&nbsp;&nbsp; 卷853_101 </em></strong></font><font
face="黑体" color="#800080"> </font><font size="4" color="#800080" face="宋体">【高士咏・陶征君】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">吾重陶渊明，达生知止足。怡情在樽酒，此外无所欲。<BR>
</font></big>
<font color="#400080">彭泽非我荣，折腰信为辱。归来北窗下，复采东篱菊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_102 </em></strong></font><font
face="黑体" color="#800080"> </font><font size="4" color="#800080" face="宋体">【元日言怀，因以自励，诒诸同志】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">驰光无时憩，加我五十年。知非慕伯玉，读易宗文宣。<BR>
</font></big>
<font color="#400080">经世匪吾事，庶几唯道全。谁言帝乡远，自古多真仙。<BR>
</font></big>
<font color="#400080">馀滓永可涤，秉心方杳然。孰能无相与，灭迹俱忘筌。<BR>
</font></big>
<font color="#400080">安用感时变，当期升九天。
<P><big><font size="3" face="黑体" color="#000080"><strong><em>&nbsp;&nbsp; 卷853_103 </em></strong></font><font
face="黑体" color="#800080"> </font><font size="4" color="#800080" face="宋体">【同刘主簿承介建昌江泛舟作】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">吾友从吏隐，和光心杳然。鸣琴正多暇，啸侣浮清川。<BR>
</font></big>
<font color="#400080">风霁远澄映，昭昭涵洞天。坐惊众峰转，乃觉孤舟迁。<BR>
</font></big>
<font color="#400080">崖屿非一状，差池过目前。徘徊白日暮，月色江中鲜。<BR>
</font></big>
<font color="#400080">真兴殊未已，滔滔且溯沿。时歌沧浪曲，或诵逍遥篇。<BR>
</font></big>
<font color="#400080">酣畅迷夜久，迟迟方告旋。此时无相与，其旨在忘筌。
<P><big><font size="3" face="黑体" color="#000080"><strong><em>&nbsp;&nbsp; 卷853_104 </em></strong></font><font
face="黑体" color="#800080"> </font><font size="4" color="#800080" face="宋体">【缑山庙】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">朝吾自嵩山，驱驾遵洛I。逶迟S辕侧，仰望缑山际。<BR>
</font></big>
<font color="#400080">王子谢时人，笙歌此宾帝。仙材夙所禀，宝位焉足系。<BR>
</font></big>
<font color="#400080">为迫丹霄期，阙流苍生惠。高踪邈千载，遗庙今一诣。<BR>
</font></big>
<font color="#400080">肃肃生风云，森森列松桂。大君弘至道，层构何壮丽。<BR>
</font></big>
<font color="#400080">稽首环金坛，焚香陟瑶砌。伊余超浮俗，尘虑久已闭。<BR>
</font></big>
<font color="#400080">况复清夙心，萧然叶真契。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷853_105 </em></strong></font><font
face="黑体" color="#800080"> </font><font size="4" color="#800080" face="宋体">【胡无人行】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">剑头利如芒，恒持照眼光。铁骑追骁虏，金羁讨黠羌。<BR>
</font></big>
<font color="#400080">高秋八九月，胡地早风霜。男儿不惜死，破胆与君尝。<br>
<P><big><font size="3" face="黑体" color="#000080"><strong><em>&nbsp;&nbsp; 卷853_106 </em></strong></font><font
face="黑体" color="#800080"> </font><font size="4" color="#800080" face="宋体">【别章叟】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">平昔同邑里，经年不相思。今日成远别，相对心凄其。
<P><big><font size="3" face="黑体" color="#000080"><strong><em>&nbsp;&nbsp; 卷853_107 </em></strong></font><font
face="黑体" color="#800080"> </font><font size="4" color="#800080" face="宋体">【题缙云岭永望馆】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">人惊此路险，我爱山前深。犹恐佳趣尽，欲行且沉吟。<br>
<P><big><font size="3" face="黑体" color="#000080"><strong><em>&nbsp;&nbsp; 卷853_108 </em></strong></font><font
face="黑体" color="#800080"> </font><font size="4" color="#800080" face="宋体">【题华山人所居】<a
href="authers/qzz_1868.htm" target="_blank"></font><font size="3" color="#0080FF"><font face="黑体">吴筠</font></a></big> 
<br>
</font><br>
<font color="#400080">故人住南郭，邀我对芳樽。欢畅日云暮，不知城市喧。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
