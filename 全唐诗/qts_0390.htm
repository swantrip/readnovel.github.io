<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百九十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百九十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷390_1 </em></strong></font><font
face="黑体" color="#800080"> </font><font size="4" color="#800080" face="宋体">【李凭箜篌引】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">吴丝蜀桐张高秋，空白凝云颓不流。江娥啼竹素女愁，<BR>
</font></big>
<font color="#400080">李凭中国弹箜篌。昆山玉碎凤凰叫，芙蓉泣露香兰笑。<BR>
</font></big>
<font color="#400080">十二门前融冷光，二十三丝动紫皇。女娲炼石补天处，<BR>
</font></big>
<font color="#400080">石破天惊逗秋雨。梦入坤山教神妪，老鱼跳波瘦蛟舞。<BR>
</font></big>
<font color="#400080">吴质不眠倚桂树，露脚斜飞湿寒兔。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷390_2 </em></strong></font><font
face="黑体" color="#800080"> </font><font size="4" color="#800080" face="宋体">【残丝曲】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">垂杨叶老莺哺儿，残丝欲断黄蜂归。绿鬓年少金钗客，<BR>
</font></big>
<font color="#400080">缥粉壶中沉琥珀。花台欲暮春辞去，落花起作回风舞。<BR>
</font></big>
<font color="#400080">榆荚相催不知数，沈郎青钱夹城路。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷390_3 </em></strong></font><font
face="黑体" color="#800080"> </font><font size="4" color="#800080" face="宋体">【还自会稽歌】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">野粉椒壁黄，湿萤满梁殿。台城应教人，秋衾梦铜辇。<BR>
</font></big>
<font color="#400080">吴霜点归鬓，身与塘蒲晚。脉脉辞金鱼，羁臣守贱。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷390_4 </em></strong></font><font
face="黑体" color="#800080"> </font><font size="4" color="#800080" face="宋体">【出城寄权璩、杨敬之】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">草暖云昏万里春，宫花拂面送行人。<br>自言汉剑当飞去，何事还车载病身。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷390_5 </em></strong></font><font
face="黑体" color="#800080"> </font><font size="4" color="#800080" face="宋体">【示弟】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">别弟三年后，还家一日馀。X今夕酒，缃帙去时书。<BR>
</font></big>
<font color="#400080">病骨犹能在，人间底事无。何须问牛马，抛掷任枭卢。
<P><big><font size="3" face="黑体" color="#000080"><strong><em>&nbsp;&nbsp; 卷390_6 </em></strong></font><font
face="黑体" color="#800080"> </font><font size="4" color="#800080" face="宋体">【竹】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">入水文光动，抽空绿影春。露华生笋径，苔色拂霜根。<BR>
</font></big>
<font color="#400080">织可承香汗，裁堪钓锦鳞。三梁曾入用，一节奉王孙。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷390_7 </em></strong></font><font
face="黑体" color="#800080"> </font><font size="4" color="#800080" face="宋体">【同沈驸马赋得御沟水】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">入苑白泱泱，宫人正靥黄。绕堤龙骨冷，拂岸鸭头香。<BR>
</font></big>
<font color="#400080">别馆惊残梦，停杯泛小觞。幸因流浪处，暂得见何郎。<br>
<P><big><font size="3" face="黑体" color="#000080"><strong><em>&nbsp;&nbsp; 卷390_8 </em></strong></font><font
face="黑体" color="#800080"> </font><font size="4" color="#800080" face="宋体">【始为奉礼忆昌谷山居】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">扫断马蹄痕，衙回自闭门。长枪江米熟，小树枣花春。<BR>
</font></big>
<font color="#400080">向壁悬如意，当帘阅角巾。犬书曾去洛，鹤病悔游秦。<BR>
</font></big>
<font color="#400080">土甑封茶叶，山杯锁竹根。不知船上月，谁棹满溪云。<br>
<P><big><font size="3" face="黑体" color="#000080"><strong><em>&nbsp;&nbsp; 卷390_9 </em></strong></font><font
face="黑体" color="#800080"> </font><font size="4" color="#800080" face="宋体">【七夕】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">别浦今朝暗，罗帷午夜愁。鹊辞穿线月，花入曝衣楼。<BR>
</font></big>
<font color="#400080">天上分金镜，人间望玉钩。钱塘苏小小，更值一年秋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷390_10 </em></strong></font><font
face="黑体" color="#800080"> </font><font size="4" color="#800080" face="宋体">【过华清宫】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">春月夜啼鸦，宫帘隔御花。云生朱络暗，石断紫钱斜。<BR>
</font></big>
<font color="#400080">玉碗盛残露，银灯点旧纱。蜀王无近信，泉上有芹芽。
<P><big><font size="3" face="黑体" color="#000080"><strong><em>&nbsp;&nbsp; 卷390_11 </em></strong></font><font
face="黑体" color="#800080"> </font><font size="4" color="#800080" face="宋体">【送沈亚之歌】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">吴兴才人怨春风，桃花满陌千里红。紫丝竹断骢马小，<BR>
</font></big>
<font color="#400080">家住钱塘东复东。白藤交穿织书笈，短策齐裁如梵夹。<BR>
</font></big>
<font color="#400080">雄光宝矿献春卿，烟底蓦波乘一叶。春卿拾材白日下，<BR>
</font></big>
<font color="#400080">掷置黄金解龙马。携笈归江重入门，劳劳谁是怜君者。<BR>
</font></big>
<font color="#400080">吾闻壮夫重心骨，古人三走无摧邸Ｇ刖待旦事长鞭，<BR>
</font></big>
<font color="#400080">他日还辕及秋律。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷390_12 </em></strong></font><font
face="黑体" color="#800080"> </font><font size="4" color="#800080" face="宋体">【咏怀二首】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">长卿怀茂陵，绿草垂石井。弹琴看文君，春风吹鬓影。<BR>
</font></big>
<font color="#400080">梁王与武帝，弃之如断梗。惟留一简书，金泥泰山顶。<br>
<font color="#400080">日夕著书罢，惊霜落素丝。镜中聊自笑，讵是南山期。<BR>
</font></big>
<font color="#400080">头上无幅巾，苦檗已染衣。不见清溪鱼，饮水得自宜。
<P><big><font size="3" face="黑体" color="#000080"><strong><em>&nbsp;&nbsp; 卷390_13 </em></strong></font><font
face="黑体" color="#800080"> </font><font size="4" color="#800080" face="宋体">【追和柳恽】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">汀洲白O草，柳恽乘马归。江头楂树香，岸上蝴蝶飞。<BR>
</font></big>
<font color="#400080">酒杯箬叶露，玉轸蜀桐虚。朱楼通水陌，沙暖一双鱼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷390_14 </em></strong></font><font
face="黑体" color="#800080"> </font><font size="4" color="#800080" face="宋体">【春坊正字剑子歌】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">先辈匣中三尺水，曾入吴潭斩龙子。隙月斜明刮露寒，<BR>
</font></big>
<font color="#400080">练带平铺吹不起。蛟胎皮老蒺藜刺，G鹈淬花白鹇尾。<BR>
</font></big>
<font color="#400080">直是荆轲一片心，莫教照见春坊字。邓客沤鹦bA<a href="../BZK/zxy.jpg"target="_blank">zy</a>，<br>
</font></big>
<font color="#400080">神光欲截蓝田玉。提出西方白帝惊，嗷嗷鬼母秋郊哭。
<P><big><font size="3" face="黑体" color="#000080"><strong><em>&nbsp;&nbsp; 卷390_45 </em></strong></font><font
face="黑体" color="#800080"> </font><font size="4" color="#800080" face="宋体">【贵公子夜阑曲】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">袅袅沉水烟，乌啼夜阑景。曲沼芙蓉波，腰围白玉冷。<br>
<P><big><font size="3" face="黑体" color="#000080"><strong><em>&nbsp;&nbsp; 卷390_46 </em></strong></font><font
face="黑体" color="#800080"> </font><font size="4" color="#800080" face="宋体">【雁门太守行】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">黑云压城城欲摧，甲光向日金鳞开。角声满天秋色里，<BR>
</font></big>
<font color="#400080">寒上燕脂凝夜紫。半卷红旗临易水，霜重鼓寒声不起。<BR>
</font></big>
<font color="#400080">报君黄金台上意，提携玉龙为君死。<BR>
<P><big><font size="3" face="黑体" color="#000080"><strong><em>&nbsp;&nbsp; 卷390_47 </em></strong></font><font
face="黑体" color="#800080"> </font><font size="4" color="#800080" face="宋体">【大堤曲】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">妾家住横塘，红纱满桂香。青云教绾头上髻，<BR>
</font></big>
<font color="#400080">明月与作耳边。莲风起，江畔春。大堤上，留北人。<BR>
</font></big>
<font color="#400080">郎食鲤鱼尾，妾食猩猩唇。莫指襄阳道，绿浦归帆少。<BR>
</font></big>
<font color="#400080">今日菖蒲花，明朝枫树老。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷390_48 </em></strong></font><font
face="黑体" color="#800080"> </font><font size="4" color="#800080" face="宋体">【蜀国弦】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">枫香晚花静，锦水南山影。惊石坠猿哀，竹云愁半岭。<BR>
</font></big>
<font color="#400080">凉月生秋浦，玉沙粼粼光。谁家红泪客，不忍过瞿塘。<br>
<P><big><font size="3" face="黑体" color="#000080"><strong><em>&nbsp;&nbsp; 卷390_49 </em></strong></font><font
face="黑体" color="#800080"> </font><font size="4" color="#800080" face="宋体">【苏小小墓】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">幽兰露，如啼眼。无物结同心，烟花不堪剪。草如茵，<BR>
</font></big>
<font color="#400080">松如盖。风为裳，水为。油壁车，夕相待。冷翠烛，<BR>
</font></big>
<font color="#400080">劳光彩。西陵下，风吹雨。
<P><big><font size="3" face="黑体" color="#000080"><strong><em>&nbsp;&nbsp; 卷390_50 </em></strong></font><font
face="黑体" color="#800080"> </font><font size="4" color="#800080" face="宋体">【梦天】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">老兔寒蟾泣天色，云楼半开壁斜白。玉轮轧露湿团光，<BR>
</font></big>
<font color="#400080">鸾相逢桂香陌。黄尘清水三山下，更变千年如走马。<BR>
</font></big>
<font color="#400080">遥望齐州九点烟，一泓海水杯中泻。<BR>
<P><big><font size="3" face="黑体" color="#000080"><strong><em>&nbsp;&nbsp; 卷390_51 </em></strong></font><font
face="黑体" color="#800080"> </font><font size="4" color="#800080" face="宋体">【唐儿歌（杜豳公之子）】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">头玉硗硗眉刷翠，杜郎生得真男子。骨重神寒天庙器，<BR>
</font></big>
<font color="#400080">一双瞳人剪秋水。竹马梢梢摇绿尾，银鸾光踏半臂。<BR>
</font></big>
<font color="#400080">东家娇娘求对值，浓笑画空作唐字。眼大心雄知所以，<BR>
</font></big>
<font color="#400080">莫忘作歌人姓李。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷390_52 </em></strong></font><font
face="黑体" color="#800080"> </font><font size="4" color="#800080" face="宋体">【绿章封事（为吴道士夜醮作）】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">青霓扣额呼宫神，鸿龙玉狗开天门。石榴花发满溪津，<BR>
</font></big>
<font color="#400080">溪女洗花染白云。绿章封事谘元父，六街马蹄浩无主。<BR>
</font></big>
<font color="#400080">虚空风气不清泠，短衣小冠作尘土。金家香巷千轮鸣，<BR>
</font></big>
<font color="#400080">扬雄秋室无俗声。愿携汉戟招书鬼，休令恨骨填蒿里。
<P><big><font size="3" face="黑体" color="#000080"><strong><em>&nbsp;&nbsp; 卷390_53 </em></strong></font><font
face="黑体" color="#800080"> </font><font size="4" color="#800080" face="宋体">【河南府试十二月乐词・正月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">上楼迎春新春归，暗黄著柳宫漏迟。薄薄淡霭弄野姿，<BR>
</font></big>
<font color="#400080">寒绿幽风生短丝。锦床晓卧玉肌冷，露脸未开对朝暝。<BR>
</font></big>
<font color="#400080">官街柳带不堪折，早晚菖蒲胜绾结。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷390_54 </em></strong></font><font
face="黑体" color="#800080"> </font><font size="4" color="#800080" face="宋体">【河南府试十二月乐词・二月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">二月饮酒采桑津，宜男草生兰笑人。蒲如交剑风如薰，<BR>
</font></big>
<font color="#400080">劳劳胡燕怨酣春。薇帐逗烟生绿尘，金翘峨髻愁暮云，<BR>
</font></big>
<font color="#400080">沓飒起舞真珠裙。津头送别唱流水，酒客背寒南山死。
<P><big><font size="3" face="黑体" color="#000080"><strong><em>&nbsp;&nbsp; 卷390_55 </em></strong></font><font
face="黑体" color="#800080"> </font><font size="4" color="#800080" face="宋体">【河南府试十二月乐词・三月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">东方风来满眼春，花城柳暗愁杀人。复宫深殿竹风起，<BR>
</font></big>
<font color="#400080">新翠舞衿净如水。光风转蕙百馀里，暖雾驱云扑天地。<BR>
</font></big>
<font color="#400080">军装宫妓扫蛾浅，摇摇锦旗夹城暖。曲水漂香去不归，<BR>
</font></big>
<font color="#400080">梨花落尽成秋苑。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷390_56 </em></strong></font><font
face="黑体" color="#800080"> </font><font size="4" color="#800080" face="宋体">【河南府试十二月乐词・四月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">晓凉暮凉树如尽，千山浓绿生云外。依微香雨青氛氲，<BR>
</font></big>
<font color="#400080">腻叶蟠花照曲门。金塘闲水摇碧漪，老景沉重无惊飞，<BR>
</font></big>
<font color="#400080">堕红残萼暗参差。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷390_57 </em></strong></font><font
face="黑体" color="#800080"> </font><font size="4" color="#800080" face="宋体">【河南府试十二月乐词・五月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">雕玉押帘额，轻e笼虚门。井汲铅华水，扇织鸳鸯纹。<BR>
</font></big>
<font color="#400080">回雪舞凉殿，甘露洗空绿。罗袖从徊翔，香汗沾宝粟。
<P><big><font size="3" face="黑体" color="#000080"><strong><em>&nbsp;&nbsp; 卷390_58 </em></strong></font><font
face="黑体" color="#800080"> </font><font size="4" color="#800080" face="宋体">【河南府试十二月乐词・六月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">裁生罗，伐湘竹，帔拂疏霜簟秋玉。炎炎红镜东方开，<BR>
</font></big>
<font color="#400080">晕如车轮上裴回，啾啾赤帝骑龙来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷390_59 </em></strong></font><font
face="黑体" color="#800080"> </font><font size="4" color="#800080" face="宋体">【河南府试十二月乐词・七月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">星依云渚冷，露滴盘中圆。好花生木末，衰蕙愁空园。<BR>
</font></big>
<font color="#400080">夜天如玉砌，池叶极青钱。仅厌舞衫薄，稍知花簟寒。<BR>
</font></big>
<font color="#400080">晓风何拂拂，北斗光阑干。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷390_60 </em></strong></font><font
face="黑体" color="#800080"> </font><font size="4" color="#800080" face="宋体">【河南府试十二月乐词・八月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">孀妾怨夜长，独客梦归家。傍檐虫缉丝，向壁灯垂花。<BR>
</font></big>
<font color="#400080">帘外月光吐，帘内树影斜。悠悠飞露姿，点缀池中荷。<br>
<P><big><font size="3" face="黑体" color="#000080"><strong><em>&nbsp;&nbsp; 卷390_61 </em></strong></font><font
face="黑体" color="#800080"> </font><font size="4" color="#800080" face="宋体">【河南府试十二月乐词・九月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">离宫散萤天似水，竹黄池冷芙蓉死。月缀金铺光脉脉，<BR>
</font></big>
<font color="#400080">凉苑虚庭空澹白。露花飞飞风草草，翠锦斓斑满层道。<BR>
</font></big>
<font color="#400080">鸡人罢唱晓珑璁，鸦啼金井下疏桐。<BR>
<P><big><font size="3" face="黑体" color="#000080"><strong><em>&nbsp;&nbsp; 卷390_62 </em></strong></font><font
face="黑体" color="#800080"> </font><font size="4" color="#800080" face="宋体">【河南府试十二月乐词・十月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">玉壶银箭稍难倾，G花夜笑凝幽明。碎霜斜舞上罗幕，<BR>
</font></big>
<font color="#400080">烛龙两行照飞阁。珠帷怨卧不成眠，金凤刺衣著体寒，<BR>
</font></big>
<font color="#400080">长眉对月斗弯环。<BR>
<P><big><font size="3" face="黑体" color="#000080"><strong><em>&nbsp;&nbsp; 卷390_63 </em></strong></font><font
face="黑体" color="#800080"> </font><font size="4" color="#800080" face="宋体">【河南府试十二月乐词・十一月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">宫城团回凛严光，白天碎碎堕琼芳。挝钟高饮千日酒，<BR>
</font></big>
<font color="#400080">却天凝寒作君寿。御沟泉合如环素，火井温泉在何处。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷390_64 </em></strong></font><font
face="黑体" color="#800080"> </font><font size="4" color="#800080" face="宋体">【河南府试十二月乐词・十二月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">日脚淡光红洒洒，薄霜不销桂枝下。<br>依稀和气排冬严，已就长日辞长夜。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷390_65 </em></strong></font><font
face="黑体" color="#800080"> </font><font size="4" color="#800080" face="宋体">【河南府试十二月乐词・闰月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">帝重光，年重时，七十二候回环推，天官玉g灰剩飞。<BR>
</font></big>
<font color="#400080">今岁何长来岁迟，王母移桃献天子，羲氏和氏迂龙辔。<br>
<P><big><font size="3" face="黑体" color="#000080"><strong><em>&nbsp;&nbsp; 卷390_66 </em></strong></font><font
face="黑体" color="#800080"> </font><font size="4" color="#800080" face="宋体">【天上谣】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">天河夜转漂回星，银浦流云学水声。玉宫桂树花未落，<BR>
</font></big>
<font color="#400080">仙妾采香垂缨。秦妃卷帘北窗晓，窗前植桐青凤小。<BR>
</font></big>
<font color="#400080">王子吹笙鹅管长，呼龙耕烟种瑶草。粉霞红绶藕丝裙，<BR>
</font></big>
<font color="#400080">青洲步拾兰苕春。东指羲和能走马，海尘新生石山下。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷390_67 </em></strong></font><font
face="黑体" color="#800080"> </font><font size="4" color="#800080" face="宋体">【浩歌】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">南风吹山作平地，帝遣天吴移海水。王母桃花千遍红，<BR>
</font></big>
<font color="#400080">彭祖巫咸几回死。青毛骢马参差钱，娇春杨柳含细烟。<BR>
</font></big>
<font color="#400080">筝人劝我金屈卮，神血未凝身问谁。不须浪饮丁都护，<BR>
</font></big>
<font color="#400080">世上英雄本无主。买丝绣作平原君，有酒惟浇赵州土。<BR>
</font></big>
<font color="#400080">漏催水咽玉蟾蜍，卫娘发薄不胜梳。看见秋眉换新绿，<BR>
</font></big>
<font color="#400080">二十男儿那刺促。<BR>
<P><big><font size="3" face="黑体" color="#000080"><strong><em>&nbsp;&nbsp; 卷390_68 </em></strong></font><font
face="黑体" color="#800080"> </font><font size="4" color="#800080" face="宋体">【秋来】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">桐风惊心壮士苦，衰灯络纬啼寒素。谁看青简一编书，<BR>
</font></big>
<font color="#400080">不遣花虫粉空蠹。思牵今夜肠应直，雨冷香魂吊书客。<BR>
</font></big>
<font color="#400080">秋坟鬼唱鲍家诗，恨血千年土中碧。<BR>
<P><big><font size="3" face="黑体" color="#000080"><strong><em>&nbsp;&nbsp; 卷390_69 </em></strong></font><font
face="黑体" color="#800080"> </font><font size="4" color="#800080" face="宋体">【帝子歌】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">洞庭明月一千里，凉风雁啼天在水。九节菖蒲石上死，<BR>
</font></big>
<font color="#400080">湘神弹琴迎帝子。山头老桂吹古香，雌龙怨吟寒水光。<BR>
</font></big>
<font color="#400080">沙浦走鱼白石郎，闲取真珠掷龙堂。<BR>
<P><big><font size="3" face="黑体" color="#000080"><strong><em>&nbsp;&nbsp; 卷390_70 </em></strong></font><font
face="黑体" color="#800080"> </font><font size="4" color="#800080" face="宋体">【秦王饮酒】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">秦王骑虎游八极，剑光照空天自碧。羲和敲日玻璃声，<BR>
</font></big>
<font color="#400080">劫灰飞尽古今平。龙头泻酒邀酒星，金槽琵琶夜枨枨。<BR>
</font></big>
<font color="#400080">洞庭雨脚来吹笙，酒酣喝月使倒行。银云栉栉瑶殿明，<BR>
</font></big>
<font color="#400080">宫门掌事报一更。花楼玉凤声娇狞，海绡红文香浅清，<BR>
</font></big>
<font color="#400080">黄鹅跌舞千年觥。仙人烛树蜡烟轻，清琴醉眼泪泓泓。
<P><big><font size="3" face="黑体" color="#000080"><strong><em>&nbsp;&nbsp; 卷390_71 </em></strong></font><font
face="黑体" color="#800080"> </font><font size="4" color="#800080" face="宋体">【洛姝真珠】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">真珠小娘下清廓，洛苑香风飞绰绰。寒鬓斜钗玉燕光，<BR>
</font></big>
<font color="#400080">高楼唱月敲悬。兰风桂露洒幽翠，红弦袅云咽深思。<BR>
</font></big>
<font color="#400080">花袍白马不归来，浓蛾叠柳香唇醉。金鹅屏风蜀山梦，<BR>
</font></big>
<font color="#400080">鸾裾凤带行烟重。八骢笼晃脸差移，日丝繁散曛罗洞。<BR>
</font></big>
<font color="#400080">市南曲陌无秋凉，楚腰卫鬓四时芳。玉喉II排空光，<BR>
</font></big>
<font color="#400080">牵云曳雪留陆郎。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷390_72 </em></strong></font><font
face="黑体" color="#800080"> </font><font size="4" color="#800080" face="宋体">【李夫人歌】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">紫皇宫殿重重开，夫人飞入琼瑶台。绿香绣帐何时歇，<BR>
</font></big>
<font color="#400080">青云无光宫水咽。翩联桂花坠秋月，孤鸾惊啼商丝发。<BR>
</font></big>
<font color="#400080">红壁阑珊悬，歌台小妓遥相望。玉蟾滴水鸡人唱，<BR>
</font></big>
<font color="#400080">露华兰叶参差光。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷390_73 </em></strong></font><font
face="黑体" color="#800080"> </font><font size="4" color="#800080" face="宋体">【走马引】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">我有辞乡剑，玉锋堪截云。襄阳走马客，意气自生春。<BR>
</font></big>
<font color="#400080">朝嫌剑花净，暮嫌剑光冷。能持剑向人，不解持照身。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷390_74 </em></strong></font><font
face="黑体" color="#800080"> </font><font size="4" color="#800080" face="宋体">【湘妃】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">筠竹千年老不死，长伴秦娥盖湘水。蛮娘吟弄满寒空，<BR>
</font></big>
<font color="#400080">九山静绿泪花红。离鸾别凤烟梧中，巫云蜀雨遥相通。<BR>
</font></big>
<font color="#400080">幽愁秋气上青枫，凉夜波间吟古龙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷390_75 </em></strong></font><font
face="黑体" color="#800080"> </font><font size="4" color="#800080" face="宋体">【南园十三首】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">花枝草蔓眼中开，小白长红越女腮。<br>可怜日暮嫣香落，嫁与春风不用媒。<br>
<br>
<font color="#400080">宫北田塍晓气酣，黄桑饮露@宫帘。<br>长腰健妇偷攀折，将喂吴王八茧蚕。<br>
<br>
<font color="#400080">竹里缲丝挑网车，青蝉独噪日光斜。<br>桃胶迎夏香琥珀，自课越佣能种瓜。<br>
<br>
<font color="#400080">三十未有二十馀，白日长饥小甲蔬。<br>桥头长老相哀念，因遗戎韬一卷书。<br>
<br>
<font color="#400080">男儿何不带吴钩，收取关山五十州。<br>请君暂上凌烟阁，若个书生万户侯。<br>
<br>
<font color="#400080">寻章摘句老雕虫，晓月当帘挂玉弓。<br>不见年年辽海上，文章何处哭秋风。<br>
<br>
<font color="#400080">长卿牢落悲空舍，曼倩诙谐取自容。<br>见买若耶溪水剑，明朝归去事猿公。<br>
<br>
<font color="#400080">春水初生乳燕飞，黄蜂小尾扑花归。<br>窗含远色通书幌，鱼拥香钩近石矶。<br>
<br>
<font color="#400080">泉沙软卧鸳鸯暖，曲岸回篙舴艋迟。<br>泻酒木栏椒叶盖，病容扶起种菱丝。<br>
<br>
<font color="#400080">边让今朝忆蔡邕，无心裁曲卧春风。<br>舍南有竹堪书字，老去溪头作钓翁。<br>
<br>
<font color="#400080">长峦谷口倚嵇家，白昼千峰老翠华。<br>自履藤鞋收石蜜，手牵苔絮长莼花。<br>
<br>
<font color="#400080">松溪黑水新龙卵，桂洞生硝旧马牙。<br>谁遣虞卿裁道帔，轻绡一匹染朝霞。<br>
<br>
<font color="#400080">小树开朝径，长茸湿夜烟。柳花惊雪浦，麦雨涨溪田。<BR>
</font></big>
<font color="#400080">古刹疏钟度，遥岚破月悬。沙头敲石火，烧竹照渔船。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
