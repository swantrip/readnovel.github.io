<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百九十九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百九十九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷599_1 </em></strong></font><font
face="黑体" color="#800080"> </font><font size="4" color="#800080" face="宋体">【青楼曲】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">青楼临大道，一上一回老。所思终不来，极目伤春草。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷599_2 </em></strong></font><font
face="黑体" color="#800080"> </font><font size="4" color="#800080" face="宋体">【塞下曲】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">紫塞晓屯兵，黄沙披甲卧。战鼓声未齐，乌鸢已相贺。<BR>
</font></big>
<font color="#400080">燕然山上云，半是离乡魂。卫霍待富贵，岂能无乾坤。<br>
<P><big><font size="3" face="黑体" color="#000080"><strong><em>&nbsp;&nbsp; 卷599_3 </em></strong></font><font
face="黑体" color="#800080"> </font><font size="4" color="#800080" face="宋体">【山村晓思】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">开门省禾黍，邻翁水头住。今朝南涧波，昨夜西川雨。<BR>
</font></big>
<font color="#400080">牧童披短蓑，腰笛期烟渚。不问水边人，骑牛傍山去。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷599_4 </em></strong></font><font
face="黑体" color="#800080"> </font><font size="4" color="#800080" face="宋体">【马嵬驿】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">常经马嵬驿，见说坡前客。一从屠贵妃，生女愁倾国。<BR>
</font></big>
<font color="#400080">是日芙蓉花，不如秋草色。当时嫁匹夫，不妨得头白。
<P><big><font size="3" face="黑体" color="#000080"><strong><em>&nbsp;&nbsp; 卷599_5 </em></strong></font><font
face="黑体" color="#800080"> </font><font size="4" color="#800080" face="宋体">【苦辛吟】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">垄上扶犁儿，手种腹长饥。窗下抛梭女，手织身无衣。<BR>
</font></big>
<font color="#400080">我愿燕赵姝，化为嫫母姿。一笑不值钱，自然家国肥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷599_6 </em></strong></font><font
face="黑体" color="#800080"> </font><font size="4" color="#800080" face="宋体">【野蚕】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">野蚕食青桑，吐丝亦成茧。无功及生人，何异偷饱暖。<BR>
</font></big>
<font color="#400080">我愿均尔丝，化为寒者衣。
<P><big><font size="3" face="黑体" color="#000080"><strong><em>&nbsp;&nbsp; 卷599_7 </em></strong></font><font
face="黑体" color="#800080"> </font><font size="4" color="#800080" face="宋体">【秦原览古】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">耕者戮力地，龙虎曾角逐。火德道将亨，夜逢蛇母哭。<BR>
</font></big>
<font color="#400080">昔日望夷宫，是处寻桑谷。汉祖竟为龙，赵高徒指鹿。<BR>
</font></big>
<font color="#400080">当时行路人，已合伤心目。汉祚又千年，秦原草还绿。<br>
<P><big><font size="3" face="黑体" color="#000080"><strong><em>&nbsp;&nbsp; 卷599_8 </em></strong></font><font
face="黑体" color="#800080"> </font><font size="4" color="#800080" face="宋体">【古宴曲】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">雉扇合蓬莱，朝车回紫陌。重门集嘶马，言宴金张宅。<BR>
</font></big>
<font color="#400080">燕娥奉卮酒，低鬟若无力。十户手胼胝，凤凰钗一只。<BR>
</font></big>
<font color="#400080">高楼齐下视，日照罗衣色。笑指负薪人，不信生中国。<br>
<P><big><font size="3" face="黑体" color="#000080"><strong><em>&nbsp;&nbsp; 卷599_9 </em></strong></font><font
face="黑体" color="#800080"> </font><font size="4" color="#800080" face="宋体">【南越谣】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">迢迢东南天，巨浸无津肌Ｐ鄯缇砘栉恚干戈满楼船。<BR>
</font></big>
<font color="#400080">此时尉佗心，儿童待幽燕。三寸陆贾舌，万里汉山川。<BR>
</font></big>
<font color="#400080">若令交趾货，尽生虞芮田。天意苟如此，遐人谁肯怜。<br>
<P><big><font size="3" face="黑体" color="#000080"><strong><em>&nbsp;&nbsp; 卷599_10 </em></strong></font><font
face="黑体" color="#800080"> </font><font size="4" color="#800080" face="宋体">【述己叹】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">不长不成人，及长老逼身。履善本求乐，及善尤苦辛。<BR>
</font></big>
<font color="#400080">如何幽并儿，一箭取功勋。
<P><big><font size="3" face="黑体" color="#000080"><strong><em>&nbsp;&nbsp; 卷599_11 </em></strong></font><font
face="黑体" color="#800080"> </font><font size="4" color="#800080" face="宋体">【辽阳行】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">辽阳在何处，妾欲随君去。义合齐死生，本不夸机杼。<BR>
</font></big>
<font color="#400080">谁能守空闺，虚问辽阳路。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷599_12 </em></strong></font><font
face="黑体" color="#800080"> </font><font size="4" color="#800080" face="宋体">【旅馆秋思】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">旅馆坐孤寂，出门成苦吟。何事觉归晚，黄花秋意深。<BR>
</font></big>
<font color="#400080">寒蝶恋衰草，轸我离乡心。更见庭前树，南枝巢宿禽。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷599_13 </em></strong></font><font
face="黑体" color="#800080"> </font><font size="4" color="#800080" face="宋体">【长城】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">秦皇岂无德，蒙氏非不武。岂将版筑功，万里遮胡虏。<BR>
</font></big>
<font color="#400080">团沙世所难，作垒明知苦。死者倍堪伤，僵尸犹抱杵。<BR>
</font></big>
<font color="#400080">十年居上郡，四海谁为主。纵使骨为尘，冤名不入土。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷599_14 </em></strong></font><font
face="黑体" color="#800080"> </font><font size="4" color="#800080" face="宋体">【田翁叹】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">手植千树桑，文杏作中梁。频年徭役重，尽属富家郎。<BR>
</font></big>
<font color="#400080">富家田业广，用此买金章。昨日门前过，轩车满垂杨。<BR>
</font></big>
<font color="#400080">归来说向家，儿孙竟咨嗟。不见千树桑，一浦芙蓉花。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷599_15 </em></strong></font><font
face="黑体" color="#800080"> </font><font size="4" color="#800080" face="宋体">【沙场夜】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">城上更声发，城下杵声歇。征人烧断蓬，对泣沙中月。<BR>
</font></big>
<font color="#400080">耕牛朝挽甲，战马夜衔铁。士卒浣戎衣，交河水为血。<BR>
</font></big>
<font color="#400080">轻裘两都客，洞房愁宿别。何况远辞家，生死犹未决。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷599_16 </em></strong></font><font
face="黑体" color="#800080"> </font><font size="4" color="#800080" face="宋体">【里中女】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">吾闻池中鱼，不识海水深。吾闻桑下女，不识华堂阴。<BR>
</font></big>
<font color="#400080">贫窗苦机杼，富家鸣杵砧。天与双明眸，只教识蒿簪。<BR>
</font></big>
<font color="#400080">徒惜越娃貌，亦蕴韩娥音。珠玉不到眼，遂无奢侈心。<BR>
</font></big>
<font color="#400080">岂知赵飞燕，满髻钗黄金。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷599_17 </em></strong></font><font
face="黑体" color="#800080"> </font><font size="4" color="#800080" face="宋体">【寒食】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">二月野中芳，凡花亦能香。素娥哭新冢，樵柯鸣柔桑。<BR>
</font></big>
<font color="#400080">田父引黄犬，寻狐上高冈。坟前呼犬归，不知头似霜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷599_18 </em></strong></font><font
face="黑体" color="#800080"> </font><font size="4" color="#800080" face="宋体">【边游录戍卒言】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">二十属卢龙，三十防沙漠。平生爱功业，不觉从军恶。<BR>
</font></big>
<font color="#400080">今来客鬓改，知学弯弓错。赤肉痛金疮，他人成卫霍。<BR>
</font></big>
<font color="#400080">目断望君门，君门苦寥廓。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷599_19 </em></strong></font><font
face="黑体" color="#800080"> </font><font size="4" color="#800080" face="宋体">【古征战】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">高峰凌青冥，深穴万丈坑。皇天自山谷，焉得人心平。<BR>
</font></big>
<font color="#400080">齐鲁足兵甲，燕赵多娉婷。仍闻丽水中，日日黄金生。<BR>
</font></big>
<font color="#400080">苟非夷齐心，岂得无战争。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷599_20 </em></strong></font><font
face="黑体" color="#800080"> </font><font size="4" color="#800080" face="宋体">【山村叟】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">古凿岩居人，一廛称有产。虽沾巾覆形，不及贵门犬。<BR>
</font></big>
<font color="#400080">驱牛耕白石，课女经黄茧。岁暮霜霰浓，画楼人饱暖。<br>
<P><big><font size="3" face="黑体" color="#000080"><strong><em>&nbsp;&nbsp; 卷599_21 </em></strong></font><font
face="黑体" color="#800080"> </font><font size="4" color="#800080" face="宋体">【戍客南归】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">北别黄榆塞，南归白云乡。孤舟下彭蠡，楚月沈沧浪。<BR>
</font></big>
<font color="#400080">为子惜功业，满身刀箭疮。莫渡汨罗水，回君忠孝肠。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷599_22 </em></strong></font><font
face="黑体" color="#800080"> </font><font size="4" color="#800080" face="宋体">【经馆娃宫】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">馆娃宫畔顾，国变生娇妒。勾践胆未尝，夫差心已误。<BR>
</font></big>
<font color="#400080">吴亡甘已矣，越胜今何处。当时二国君，一种江边墓。
<P><big><font size="3" face="黑体" color="#000080"><strong><em>&nbsp;&nbsp; 卷599_23 </em></strong></font><font
face="黑体" color="#800080"> </font><font size="4" color="#800080" face="宋体">【村居晏起】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">村舍少闻事，日高犹闭关。起来花满地，戴胜鸣桑间。<BR>
</font></big>
<font color="#400080">居安即永业，何者为故山。朱门与蓬户，六十头尽斑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷599_24 </em></strong></font><font
face="黑体" color="#800080"> </font><font size="4" color="#800080" face="宋体">【感怀】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">采薇易为山，何必登首阳。濯缨易为水，何必泛沧浪。<BR>
</font></big>
<font color="#400080">贵崇已难慕，谄笑何所长。东堂桂欲空，犹有收萤光。<br>
<P><big><font size="3" face="黑体" color="#000080"><strong><em>&nbsp;&nbsp; 卷599_25 </em></strong></font><font
face="黑体" color="#800080"> </font><font size="4" color="#800080" face="宋体">【金谷感怀】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">黄金骄石崇，与晋争国力。更欲住人间，一日买不得。<BR>
</font></big>
<font color="#400080">行为忠信主，身是文章宅。四者俱不闻，空传堕楼客。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷599_26 </em></strong></font><font
face="黑体" color="#800080"> </font><font size="4" color="#800080" face="宋体">【恨从军】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">不嫁白衫儿，爱君新紫衣。早知遽相别，何用假光辉。<BR>
</font></big>
<font color="#400080">已闻都万骑，又道出重围。一轴金装字，致君终不归。
<P><big><font size="3" face="黑体" color="#000080"><strong><em>&nbsp;&nbsp; 卷599_27 </em></strong></font><font
face="黑体" color="#800080"> </font><font size="4" color="#800080" face="宋体">【烧金曲】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">天寿畏不永，烧金希长年。积土培枯根，自谓松柏坚。<BR>
</font></big>
<font color="#400080">南陌试腰，西楼歌婵娟。岂知蔓草中，日日开夜泉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷599_28 </em></strong></font><font
face="黑体" color="#800080"> </font><font size="4" color="#800080" face="宋体">【子从军】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">男作乡中丁，女作乡男妇。南村与北里，日日见父母。<BR>
</font></big>
<font color="#400080">岂似从军儿，一去便白首。何当铸剑戟，尽得丁男力。<br>
<P><big><font size="3" face="黑体" color="#000080"><strong><em>&nbsp;&nbsp; 卷599_29 </em></strong></font><font
face="黑体" color="#800080"> </font><font size="4" color="#800080" face="宋体">【越溪女】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">会稽山上云，化作越溪人。枉破吴王国，徒为西子身。<BR>
</font></big>
<font color="#400080">江边浣纱伴，黄金扼双腕。倏忽不相期，思倾赵飞燕。<BR>
</font></big>
<font color="#400080">妾家基业薄，空有如花面。嫁尽绿窗人，独自盘金线。<br>
<P><big><font size="3" face="黑体" color="#000080"><strong><em>&nbsp;&nbsp; 卷599_30 </em></strong></font><font
face="黑体" color="#800080"> </font><font size="4" color="#800080" face="宋体">【巫山高】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">何山无朝云，彼云亦悠扬。何山无暮雨，彼雨亦苍茫。<BR>
</font></big>
<font color="#400080">宋玉恃才者，恁虚构高唐。自垂文赋名，荒淫归楚襄。<BR>
</font></big>
<font color="#400080">峨峨十二峰，永作妖鬼乡。
<P><big><font size="3" face="黑体" color="#000080"><strong><em>&nbsp;&nbsp; 卷599_31 </em></strong></font><font
face="黑体" color="#800080"> </font><font size="4" color="#800080" face="宋体">【织素谣】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">贫女苦筋力，缲丝夜夜织。万梭为一素，世重韩娥色。<BR>
</font></big>
<font color="#400080">五侯初买笑，建章方落籍。一曲古凉州，六亲长血食。<BR>
</font></big>
<font color="#400080">劝尔画长眉，学歌饱亲戚。
<P><big><font size="3" face="黑体" color="#000080"><strong><em>&nbsp;&nbsp; 卷599_32 </em></strong></font><font
face="黑体" color="#800080"> </font><font size="4" color="#800080" face="宋体">【拟古讽】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">洛阳大道傍，甲第何深邃。南亩无一廛，东园有馀地。<BR>
</font></big>
<font color="#400080">春溪化桃李，秋沼生荷芰。草木本无情，此时如有为。<BR>
</font></big>
<font color="#400080">旱苗当垄死，流水资嘉致。余心甘至愚，不会皇天意。<br>
<P><big><font size="3" face="黑体" color="#000080"><strong><em>&nbsp;&nbsp; 卷599_33 </em></strong></font><font
face="黑体" color="#800080"> </font><font size="4" color="#800080" face="宋体">【赠太行开路者】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">手碧行山，心齐太行巅。本√行险，君心更摩天。<BR>
</font></big>
<font color="#400080">何如回苦辛，自凿东皋田。
<P><big><font size="3" face="黑体" color="#000080"><strong><em>&nbsp;&nbsp; 卷599_34 </em></strong></font><font
face="黑体" color="#800080"> </font><font size="4" color="#800080" face="宋体">【戍卒伤春】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">连年戍边塞，过却芳菲节。东风气力尽，不减阴山雪。<BR>
</font></big>
<font color="#400080">萧条柳一株，南枝叶微发。为带故乡情，依依藉攀折。<BR>
</font></big>
<font color="#400080">晚风吹碛沙，夜泪啼乡月。凌烟阁上人，未必皆忠烈。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷599_35 </em></strong></font><font
face="黑体" color="#800080"> </font><font size="4" color="#800080" face="宋体">【富农诗】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">长闻乡人语，此家胜良贾。骨肉化饥魂，仓中有饱鼠。<BR>
</font></big>
<font color="#400080">青春满桑柘，旦夕鸣机杼。秋风一夜来，累累闻砧杵。<BR>
</font></big>
<font color="#400080">西邻有原宪，蓬蒿绕环堵。自乐固穷心，天意在何处。<BR>
</font></big>
<font color="#400080">当门见堆子，已作桑田主。安得四海中，尽为虞芮土。<br>
<P><big><font size="3" face="黑体" color="#000080"><strong><em>&nbsp;&nbsp; 卷599_36 </em></strong></font><font
face="黑体" color="#800080"> </font><font size="4" color="#800080" face="宋体">【早发】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">绿野含曙光，东北云如茜。栖鸦林际起，落月水中见。<BR>
</font></big>
<font color="#400080">此身何自苦，日日凌霜霰。流苏帐里人，犹在阳台畔。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷599_37 </em></strong></font><font
face="黑体" color="#800080"> </font><font size="4" color="#800080" face="宋体">【季夏逢朝客】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">核桃李熟，杜曲芙蓉老。九天休沐归，腰玉垂杨道。<BR>
</font></big>
<font color="#400080">避路回绮罗，迎风嘶[。岂知山谷中，日日吹瑶草。
<P><big><font size="3" face="黑体" color="#000080"><strong><em>&nbsp;&nbsp; 卷599_38 </em></strong></font><font
face="黑体" color="#800080"> </font><font size="4" color="#800080" face="宋体">【陇头水】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">行人何彷徨，陇头水呜咽。寒沙战鬼愁，白骨风霜切。<BR>
</font></big>
<font color="#400080">薄日朦胧秋，怨气阴云结。杀成边将名，名著生灵灭。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷599_39 </em></strong></font><font
face="黑体" color="#800080"> </font><font size="4" color="#800080" face="宋体">【古别离】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">入室少情意，出门多路岐。黄鹤有归日，荡子无还时。<BR>
</font></big>
<font color="#400080">人谁无分命，妾身何太奇。君为东南风，妾作西北枝。<BR>
</font></big>
<font color="#400080">青楼邻里妇，终年画长眉。自倚对良匹，笑妾空罗帏。<BR><BR>
<font color="#400080">郎本东家儿，妾本西家女。对门中道间，终谓无离阻。<BR>
</font></big>
<font color="#400080">岂知中道间，遣作空闺主。自是爱封侯，非关备胡虏。<BR>
</font></big>
<font color="#400080">知子去从军，何处无良人。
<P><big><font size="3" face="黑体" color="#000080"><strong><em>&nbsp;&nbsp; 卷599_40 </em></strong></font><font
face="黑体" color="#800080"> </font><font size="4" color="#800080" face="宋体">【拟古意】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">白玉若无玷，花颜须及时。国色久在室，良媒亦生疑。<BR>
</font></big>
<font color="#400080">鸦鬟未成髻，鸾镜徒相知。翻惭效颦者，却笑从人迟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷599_41 </em></strong></font><font
face="黑体" color="#800080"> </font><font size="4" color="#800080" face="宋体">【陇头吟】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">借问陇头水，终年恨何事。深疑呜咽声，中有征人泪。<BR>
</font></big>
<font color="#400080">自古蕴长策，况我非才智。无计谢潺，一宵空不寐。
<P><big><font size="3" face="黑体" color="#000080"><strong><em>&nbsp;&nbsp; 卷599_42 </em></strong></font><font
face="黑体" color="#800080"> </font><font size="4" color="#800080" face="宋体">【思归引】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">不耕南亩田，为爱东堂桂。身同树上花，一落又经岁。<BR>
</font></big>
<font color="#400080">交亲日相薄，知己恩潜替。日开十二门，自是无归计。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷599_43 </em></strong></font><font
face="黑体" color="#800080"> </font><font size="4" color="#800080" face="宋体">【秦富人】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">高高起华堂，远远引流水。粪土视金珍，犹嫌未奢侈。<BR>
</font></big>
<font color="#400080">陋巷满蓬蒿，谁怜有颜子。
<P><big><font size="3" face="黑体" color="#000080"><strong><em>&nbsp;&nbsp; 卷599_44 </em></strong></font><font
face="黑体" color="#800080"> </font><font size="4" color="#800080" face="宋体">【对花（一作武诗，题云感事）】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">花开蝶满枝，花落蝶还稀。惟有旧巢燕，主人贫亦归。
<P><big><font size="3" face="黑体" color="#000080"><strong><em>&nbsp;&nbsp; 卷599_45 </em></strong></font><font
face="黑体" color="#800080"> </font><font size="4" color="#800080" face="宋体">【宫怨】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">妾家望江口，少年家财厚。临江起珠楼，不卖文君酒。<BR>
</font></big>
<font color="#400080">当年乐贞独，巢燕时为友。父兄未许人，畏妾事姑舅。<BR>
</font></big>
<font color="#400080">西墙邻宋玉，窥见妾眉宇。一旦及天聪，恩光生户牖。<BR>
</font></big>
<font color="#400080">谓言入汉宫，富贵可长久。君王纵有情，不奈陈皇后。<BR>
</font></big>
<font color="#400080">谁怜颊似桃，孰知腰胜柳。今日在长门，从来不如丑。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
