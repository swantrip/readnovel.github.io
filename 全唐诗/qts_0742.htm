<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百四十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百四十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷742_1 </em></strong></font><font
face="黑体" color="#800080"> </font><font size="4" color="#800080" face="宋体">【惜花】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">蝶散莺啼尚数枝，日斜风定更离披。<br>看多记得伤心事，金谷楼前委地时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷742_2 </em></strong></font><font
face="黑体" color="#800080"> </font><font size="4" color="#800080" face="宋体">【寄人】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">别梦依依到谢家，小廊回合曲阑斜。<br>多情只有春庭月，犹为离人照落花。<br>
<br>
<font color="#400080">酷怜风月为多情，还到春时别恨生。<br>倚柱寻思倍惆怅，一场春梦不分明。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷742_3 </em></strong></font><font
face="黑体" color="#800080"> </font><font size="4" color="#800080" face="宋体">【边上】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">戍楼吹角起征鸿，猎猎寒旌背晚风。千里暮烟愁不尽，<BR>
</font></big>
<font color="#400080">一川秋草恨无穷。山河惨澹关城闭，人物萧条市井空。<BR>
</font></big>
<font color="#400080">只此旅魂招未得，更堪回首夕阳中。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷742_4 </em></strong></font><font
face="黑体" color="#800080"> </font><font size="4" color="#800080" face="宋体">【长安道中早行】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">客离孤馆一灯残，牢落星河欲曙天。鸡唱未沈函谷月，<BR>
</font></big>
<font color="#400080">雁声新度灞陵烟。浮生已悟庄周蝶，壮志仍输祖逖鞭。<BR>
</font></big>
<font color="#400080">何事悠悠策羸马，此中辛苦过流年。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷742_5 </em></strong></font><font
face="黑体" color="#800080"> </font><font size="4" color="#800080" face="宋体">【洞庭阻风】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">空江浩荡景萧然，尽日菰蒲泊钓船。青草浪高三月渡，<BR>
</font></big>
<font color="#400080">绿杨花扑一溪烟。情多莫举伤春目，愁极兼无买酒钱。<BR>
</font></big>
<font color="#400080">犹有渔人数家住，不成村落夕阳边。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷742_6 </em></strong></font><font
face="黑体" color="#800080"> </font><font size="4" color="#800080" face="宋体">【春日旅泊桂州】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">暖风芳草竟芊绵，多病多愁负少年。弱柳未胜寒食雨，<BR>
</font></big>
<font color="#400080">好花争奈夕阳天。溪边物色堪图画，林畔莺声似管弦。<BR>
</font></big>
<font color="#400080">独有离人开泪眼，强凭杯酒亦潸然。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷742_7 </em></strong></font><font
face="黑体" color="#800080"> </font><font size="4" color="#800080" face="宋体">【晚次湘源县】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">烟郭遥闻向晚鸡，水平舟静浪声齐。高林带雨杨梅熟，<BR>
</font></big>
<font color="#400080">曲岸笼云谢豹啼。二女庙荒汀树老，九疑山碧楚天低。<BR>
</font></big>
<font color="#400080">湘南自古多离怨，莫动哀吟易惨凄。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷742_8 </em></strong></font><font
face="黑体" color="#800080"> </font><font size="4" color="#800080" face="宋体">【惆怅吟】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">秋风丹叶动荒城，惨澹云遮日半明。昼梦却因惆怅得，<BR>
</font></big>
<font color="#400080">晚愁多为别离生。江淹彩笔空留恨，壮叟玄谭未及情。<BR>
</font></big>
<font color="#400080">千古怨魂销不得，一江寒浪若为平。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷742_9 </em></strong></font><font
face="黑体" color="#800080"> </font><font size="4" color="#800080" face="宋体">【秋晚过洞庭】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">征帆初挂酒初酣，暮景离情两不堪。千里晚霞云梦北，<BR>
</font></big>
<font color="#400080">一洲霜橘洞庭南。溪风送雨过秋寺，涧石惊龙落夜潭。<BR>
</font></big>
<font color="#400080">莫把羁魂吊湘魄，九疑愁绝锁烟岚。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷742_10 </em></strong></font><font
face="黑体" color="#800080"> </font><font size="4" color="#800080" face="宋体">【题华严寺木塔】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">六街晴色动秋光，雨霁凭高只易伤。一曲晚烟浮渭水，<BR>
</font></big>
<font color="#400080">半桥斜日照咸阳。休将世路悲尘事，莫指云山认故乡。<BR>
</font></big>
<font color="#400080">回首汉宫楼阁暮，数声钟鼓自微茫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷742_11 </em></strong></font><font
face="黑体" color="#800080"> </font><font size="4" color="#800080" face="宋体">【经旧游】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">暂到高唐晓又还，丁香结梦水潺潺。<br>不知云雨归何处，历历空留十二山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷742_12 </em></strong></font><font
face="黑体" color="#800080"> </font><font size="4" color="#800080" face="宋体">【碧户】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">碧户扃鱼锁，兰窗掩镜台。落花疑怅望，归燕自裴回。<BR>
</font></big>
<font color="#400080">咏絮知难敌，伤春不易裁。恨从芳草起，愁为晚风来。<BR>
</font></big>
<font color="#400080">衣惹湘云薄，眉分楚岫开。香浓眠旧枕，梦好醉春杯。<BR>
</font></big>
<font color="#400080">小障明金凤，幽屏点翠苔。宝筝横塞雁，怨笛落江梅。<BR>
</font></big>
<font color="#400080">卓氏仍多酒，相如正富才。莫教琴上意，翻作鹤声哀。
<P><big><font size="3" face="黑体" color="#000080"><strong><em>&nbsp;&nbsp; 卷742_13 </em></strong></font><font
face="黑体" color="#800080"> </font><font size="4" color="#800080" face="宋体">【芍药】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">香清粉澹怨残春，蝶翅蜂须恋蕊尘。闲倚晚风生怅望，<BR>
</font></big>
<font color="#400080">静留迟日学因循。休将薜荔为青琐，好与玫瑰作近邻。<BR>
</font></big>
<font color="#400080">零落若教随暮雨，又应愁杀别离人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷742_14 </em></strong></font><font
face="黑体" color="#800080"> </font><font size="4" color="#800080" face="宋体">【春晚谣】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">雨微微，烟霏霏，小庭半拆红蔷薇。钿筝斜倚画屏曲，<BR>
</font></big>
<font color="#400080">零落几行金雁飞。萧关梦断无寻处，万叠春波起南浦。<BR>
</font></big>
<font color="#400080">凌乱杨花扑绣帘，晚窗时有流莺语。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷742_15 </em></strong></font><font
face="黑体" color="#800080"> </font><font size="4" color="#800080" face="宋体">【所思】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">空塘水碧春雨微，东风散漫杨柳飞。依依南浦梦犹在，<BR>
</font></big>
<font color="#400080">脉脉高唐云不归。江头日暮多芳草，极目伤心烟悄悄。<BR>
</font></big>
<font color="#400080">隔江红杏一枝明，似玉佳人俯清沼。休向春台更回望，<BR>
</font></big>
<font color="#400080">销魂自古因惆怅。银河碧海共无情，两处悠悠起风浪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷742_16 </em></strong></font><font
face="黑体" color="#800080"> </font><font size="4" color="#800080" face="宋体">【春夕言怀】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">风透疏帘月满庭，倚栏无事倍伤情。烟垂柳带纤腰软，<BR>
</font></big>
<font color="#400080">露滴花房怨脸明。愁逐野云销不尽，情随春浪去难平。<BR>
</font></big>
<font color="#400080">幽窗谩结相思梦，欲化西园蝶未成。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷742_17 </em></strong></font><font
face="黑体" color="#800080"> </font><font size="4" color="#800080" face="宋体">【春江雨】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">雨溟溟，风泠泠，老松瘦竹临烟汀。空江冷落野云重，<BR>
</font></big>
<font color="#400080">村中鬼火微如星。夜惊溪上渔人起，滴沥篷声满愁耳。<BR>
</font></big>
<font color="#400080">子规叫断独未眠，罨岸春涛打船尾。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷742_18 </em></strong></font><font
face="黑体" color="#800080"> </font><font size="4" color="#800080" face="宋体">【送容州中丞赴镇】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">交趾同星坐，龙泉佩斗文。烧香翠羽帐，看舞郁金裙。<BR>
</font></big>
<font color="#400080">o首冲泷浪，犀渠拂岭云。莫教铜柱北，只说马将军。
<P><big><font size="3" face="黑体" color="#000080"><strong><em>&nbsp;&nbsp; 卷742_19 </em></strong></font><font
face="黑体" color="#800080"> </font><font size="4" color="#800080" face="宋体">【赠韩道士】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">日暮秋风吹野花，上清归客意无涯。桃源寂寂烟霞闭，<BR>
</font></big>
<font color="#400080">天路悠悠星汉斜。还似世人生白发，定知仙骨变黄芽。<BR>
</font></big>
<font color="#400080">东城南陌频相见，应是壶中别有家。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
