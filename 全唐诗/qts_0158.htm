<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百五十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百五十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷158_1 </em></strong></font><font
face="黑体" color="#800080"> </font><font size="4" color="#800080" face="宋体">【闻笛】<a
href="authers/qzz_0421.htm" target="_blank"></font><font size="3" color="#0080FF"><font face="黑体">张巡</font></a></big> 
<br>
</font><br>
<font color="#400080">i试一临，虏骑附城阴。不辨风尘色，安知天地心。<BR>
</font></big>
<font color="#400080">营开边月近，战苦阵云深。旦夕更楼上，遥闻横笛音。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷158_2 </em></strong></font><font
face="黑体" color="#800080"> </font><font size="4" color="#800080" face="宋体">【守睢阳作】<a
href="authers/qzz_0421.htm" target="_blank"></font><font size="3" color="#0080FF"><font face="黑体">张巡</font></a></big> 
<br>
</font><br>
<font color="#400080">接战春来苦，孤城日渐危。合围侔月晕，分守若鱼丽。<BR>
</font></big>
<font color="#400080">屡厌黄尘起，时将白羽挥。裹疮犹出阵，饮血更登陴。<BR>
</font></big>
<font color="#400080">忠信应难敌，坚贞谅不移。无人报天子，心计欲何施。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷158_3 </em></strong></font><font
face="黑体" color="#800080"> </font><font size="4" color="#800080" face="宋体">【题衡阳泗州寺】<a
href="authers/qzz_0422.htm" target="_blank"></font><font size="3" color="#0080FF"><font face="黑体">张\</font></a></big> 
<br>
</font><br>
<font color="#400080">一水悠悠百粤通，片帆无奈信秋风。几层峡浪寒舂月，<BR>
</font></big>
<font color="#400080">尽日江天雨打篷。漂泊渐摇青草外，乡关谁念雪园东。<BR>
</font></big>
<font color="#400080">未知今夜依何处，一点渔灯出苇丛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷158_4 </em></strong></font><font
face="黑体" color="#800080"> </font><font size="4" color="#800080" face="宋体">【古意二首】<a
href="authers/qzz_0423.htm" target="_blank"></font><font size="3" color="#0080FF"><font face="黑体">贺兰进明</font></a></big> 
<br>
</font><br>
<font color="#400080">秦庭初指鹿，群盗满山东。忤意皆诛死，所言谁肯忠。<BR>
</font></big>
<font color="#400080">武关犹未启，兵入望夷宫。为祟非泾水，人君道自穷。<BR>
<font color="#400080">崇兰生涧底，香气满幽林。采采欲为赠，何人是同心。<BR>
</font></big>
<font color="#400080">日暮徒盈把，裴回忧思深。慨然纫杂佩，重奏丘中琴。<br>
<P><big><font size="3" face="黑体" color="#000080"><strong><em>&nbsp;&nbsp; 卷158_5 </em></strong></font><font
face="黑体" color="#800080"> </font><font size="4" color="#800080" face="宋体">【行路难五首】<a
href="authers/qzz_0423.htm" target="_blank"></font><font size="3" color="#0080FF"><font face="黑体">贺兰进明</font></a></big> 
<br>
</font><br>
<font color="#400080">君不见岩下井，百尺不及泉。君不见山上苗，<BR>
</font></big>
<font color="#400080">数寸凌云烟。人生赋命亦如此，何苦太息自忧煎。<BR>
</font></big>
<font color="#400080">但愿亲友长含笑，相逢不乏杖头钱。寒夜邀欢须秉烛，<BR>
</font></big>
<font color="#400080">岂得常思花柳年。<br> <BR>
<font color="#400080">君不见门前柳，荣耀暂时萧索久。君不见陌上花，<BR>
</font></big>
<font color="#400080">狂风吹去落谁家。邻家思妇见之叹，蓬首不梳心历乱。<BR>
</font></big>
<font color="#400080">盛年夫婿长别离，岁暮相逢色已换。<BR>
<font color="#400080">君不见芳树枝，春花落尽蜂不窥。君不见梁上泥，<BR>
</font></big>
<font color="#400080">秋风始高燕不栖。荡子从军事征战，蛾眉婵娟守空闺。<BR>
</font></big>
<font color="#400080">独宿自然堪下泪，况复时闻乌夜啼。<br><BR>
<font color="#400080">君不见云中月，暂盈还复缺。君不见林下风，<BR>
</font></big>
<font color="#400080">声远意难穷。亲故平生或聚散，欢娱未尽尊酒空。<BR>
</font></big>
<font color="#400080">叹息青青陵上柏，岁寒能有几人同。<br><BR>
<font color="#400080">君不见东流水，一去无穷已。君不见西郊云，<BR>
</font></big>
<font color="#400080">日夕空氛氲。群雁裴回不能去，一雁悲鸣复失群。<BR>
</font></big>
<font color="#400080">人生结交在终始，莫以升沈中路分。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷158_6 </em></strong></font><font
face="黑体" color="#800080"> </font><font size="4" color="#800080" face="宋体">【夜渡江】<a
href="authers/qzz_0424.htm" target="_blank"></font><font size="3" color="#0080FF"><font face="黑体">闾丘晓</font></a></big> 
<br>
</font><br>
<font color="#400080">舟人自相报，落日下芳潭。夜火连淮市，春风满客帆。<BR>
</font></big>
<font color="#400080">水穷沧海畔，路尽小山南。且喜乡园近，言荣意未甘。<br>
<P><big><font size="3" face="黑体" color="#000080"><strong><em>&nbsp;&nbsp; 卷158_7 </em></strong></font><font
face="黑体" color="#800080"> </font><font size="4" color="#800080" face="宋体">【奉和刘采访缙云南岭作】<a
href="authers/qzz_0425.htm" target="_blank"></font><font size="3" color="#0080FF"><font face="黑体">庾光先</font></a></big> 
<br>
</font><br>
<font color="#400080">百越城池枕海圻，永嘉山水复相依。悬萝弱筱垂清浅，<BR>
</font></big>
<font color="#400080">宿雨朝暾和翠微。鸟讶山经传不尽，花随月令数仍稀。<BR>
</font></big>
<font color="#400080">幸陪谢客题诗句，谁与王孙此地归。<BR>
<P><big><font size="3" face="黑体" color="#000080"><strong><em>&nbsp;&nbsp; 卷158_8 </em></strong></font><font
face="黑体" color="#800080"> </font><font size="4" color="#800080" face="宋体">【思归，寄东林澈上人】<a
href="authers/qzz_0426.htm" target="_blank"></font><font size="3" color="#0080FF"><font face="黑体">韦丹</font></a></big> 
<br>
</font><br>
<font color="#400080">王事纷纷无暇日，浮生冉冉只如云。<br>已为平子归休计，五老岩前必共闻。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷158_9 </em></strong></font><font
face="黑体" color="#800080"> </font><font size="4" color="#800080" face="宋体">【答澈公】<a
href="authers/qzz_0426.htm" target="_blank"></font><font size="3" color="#0080FF"><font face="黑体">韦丹</font></a></big> 
<br>
</font><br>
<font color="#400080">空山泉落松窗静，闲地草生春日迟。<br>白发渐多身未退，依依常在永禅师。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷158_10 </em></strong></font><font
face="黑体" color="#800080"> </font><font size="4" color="#800080" face="宋体">【洛出书】<a
href="authers/qzz_0427.htm" target="_blank"></font><font size="3" color="#0080FF"><font face="黑体">萧昕</font></a></big> 
<br>
</font><br>
<font color="#400080">海内昔凋瘵，天网斯。龟灵启圣图，龙马负书出。<BR>
</font></big>
<font color="#400080">大哉明德盛，远矣彝伦秩。地敷作V功，人免为鱼恤。<BR>
</font></big>
<font color="#400080">既彰千国理，岂止百川溢。永赖至于今，畴庸未云毕。<br>
<P><big><font size="3" face="黑体" color="#000080"><strong><em>&nbsp;&nbsp; 卷158_11 </em></strong></font><font
face="黑体" color="#800080"> </font><font size="4" color="#800080" face="宋体">【临风舒锦】<a
href="authers/qzz_0427.htm" target="_blank"></font><font size="3" color="#0080FF"><font face="黑体">萧昕</font></a></big> 
<br>
</font><br>
<font color="#400080">丽锦匹云终，bb展向风。花开翻覆翠，色乱动摇红。<BR>
</font></big>
<font color="#400080">缕散悠扬里，文回照灼中。低垂疑步障，吹起作晴虹。<BR>
</font></big>
<font color="#400080">既与丘迟梦，深知卓氏功。还乡将制服，从此表亨通。<br>
<P><big><font size="3" face="黑体" color="#000080"><strong><em>&nbsp;&nbsp; 卷158_12 </em></strong></font><font
face="黑体" color="#800080"> </font><font size="4" color="#800080" face="宋体">【东皇太一词】<a
href="authers/qzz_0428.htm" target="_blank"></font><font size="3" color="#0080FF"><font face="黑体">李希仲</font></a></big> 
<br>
</font><br>
<font color="#400080">吉日初齐戒，灵巫穆上皇。焚香布瑶席，鸣佩奠椒浆。<BR>
</font></big>
<font color="#400080">缓舞花飞满，清歌水去长。回波送神曲，云雨满潇湘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷158_13 </em></strong></font><font
face="黑体" color="#800080"> </font><font size="4" color="#800080" face="宋体">【蓟北行二首】<a
href="authers/qzz_0428.htm" target="_blank"></font><font size="3" color="#0080FF"><font face="黑体">李希仲</font></a></big> 
<br>
</font><br>
<font color="#400080">旄头有精芒，胡骑猎秋草。羽檄南渡河，边庭用兵早。<BR>
</font></big>
<font color="#400080">汉家爱征战，宿将今已老。辛苦羽林儿，从戎榆关道。<BR>
<font color="#400080">一身救边速，烽火通蓟门。前军飞鸟断，格斗尘沙昏。<BR>
</font></big>
<font color="#400080">寒日鼓声急，单于夜将奔。当须徇忠义，身死报国恩。<br>
<P><big><font size="3" face="黑体" color="#000080"><strong><em>&nbsp;&nbsp; 卷158_14 </em></strong></font><font
face="黑体" color="#800080"> </font><font size="4" color="#800080" face="宋体">【送妻】<a
href="authers/qzz_0429.htm" target="_blank"></font><font size="3" color="#0080FF"><font face="黑体">杨志坚</font></a></big> 
<br>
</font><br>
<font color="#400080">平生志业在琴诗，头上如今有二丝。渔父尚知溪谷暗，<BR>
</font></big>
<font color="#400080">山妻不信出身迟。荆钗任意撩新鬓，明镜从他别画眉。<BR>
</font></big>
<font color="#400080">今日便同行路客，相逢即是下山时。<BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
