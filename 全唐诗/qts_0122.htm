<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百二十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百二十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷122_1 </em></strong></font><font
face="黑体" color="#800080"> </font><font size="4" color="#800080" face="宋体">【赠程秘书】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">客自岐阳来，吐音若鸣凤。孤飞畏不偶，独立谁见用。<BR>
</font></big>
<font color="#400080">忽从被褐中，召入承明宫。圣人借颜色，言事无不通。<BR>
</font></big>
<font color="#400080">殷勤拯黎庶，感激论诸公。将相猜贾谊，图书归马融。<BR>
</font></big>
<font color="#400080">顾余久寂寞，一岁麒麟阁。且共歌太平，勿嗟名宦薄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷122_2 </em></strong></font><font
face="黑体" color="#800080"> </font><font size="4" color="#800080" face="宋体">【家叔征君东溪草堂二首】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">开山十馀里，青壁森相倚。欲识尧时天，东溪白云是。<BR>
</font></big>
<font color="#400080">雷声转幽壑，云气杳流水。涧影生龙蛇，岩端翳柽梓。<BR>
</font></big>
<font color="#400080">大道终不易，君恩曷能已。鹤羡无老时，龟言摄生理。<BR>
</font></big>
<font color="#400080">浮年笑六甲，元化潜一指。未暇扫云梯，空惭阮氏子。<BR>
<font color="#400080">今朝共游者，得性闲未归。已到仙人家，莫惊鸥鸟飞。<BR>
</font></big>
<font color="#400080">水深严子钓，松挂巢父衣。云气转幽寂，溪流无是非。<BR>
</font></big>
<font color="#400080">名理未足羡，腥臊讵所希。自惟负贞意，何岁当食薇。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷122_3 </em></strong></font><font
face="黑体" color="#800080"> </font><font size="4" color="#800080" face="宋体">【乡试后自巩还田家，因谢邻友见过之作】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">鸡鸣出东邑，马倦登南峦。落日见桑柘，翳然丘中寒。<BR>
</font></big>
<font color="#400080">邻家多旧识，投暝来相看。且问春税苦，兼陈行路难。<BR>
</font></big>
<font color="#400080">园场近阴壑，草木易凋残。峰晴雪犹积，涧深冰已团。<BR>
</font></big>
<font color="#400080">浮名知何用，岁晏不成欢。置酒共君饮，当歌聊自宽。
<P><big><font size="3" face="黑体" color="#000080"><strong><em>&nbsp;&nbsp; 卷122_4 </em></strong></font><font
face="黑体" color="#800080"> </font><font size="4" color="#800080" face="宋体">【青雀歌】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">啾啾青雀儿，飞来飞去仰天池。逍遥饮啄安涯分，<BR>
</font></big>
<font color="#400080">何假扶摇九万为。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷122_5 </em></strong></font><font
face="黑体" color="#800080"> </font><font size="4" color="#800080" face="宋体">【杂诗二首】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">家居五原上，征战是平生。独负山西勇，谁当塞下名。<BR>
</font></big>
<font color="#400080">死生辽海战，雨雪蓟门行。诸将封侯尽，论功独不成。<br>
<font color="#400080">君家御沟上，垂柳夹朱门。列鼎会中贵，鸣珂朝至尊。<BR>
</font></big>
<font color="#400080">死生在片议，穷达由一言。须识苦寒士，莫矜狐白温。
<P><big><font size="3" face="黑体" color="#000080"><strong><em>&nbsp;&nbsp; 卷122_6 </em></strong></font><font
face="黑体" color="#800080"> </font><font size="4" color="#800080" face="宋体">【赠广川马先生】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">经书满腹中，吾识广川翁。年老甘无位，家贫懒发蒙。<BR>
</font></big>
<font color="#400080">人归洙泗学，歌盛舞雩风。愿接诸生礼，三年事马融。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷122_7 </em></strong></font><font
face="黑体" color="#800080"> </font><font size="4" color="#800080" face="宋体">【峡中作】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">高唐几百里，树色接阳台。晚见江山霁，宵闻风雨来。<BR>
</font></big>
<font color="#400080">云从三峡起，天向数峰开。灵境信难见，轻舟那可回。<br>
<P><big><font size="3" face="黑体" color="#000080"><strong><em>&nbsp;&nbsp; 卷122_8 </em></strong></font><font
face="黑体" color="#800080"> </font><font size="4" color="#800080" face="宋体">【竹里馆】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">江南冰不闭，山泽气潜通。腊月闻山鸟，寒崖见蛰熊。<BR>
</font></big>
<font color="#400080">柳林春半合，荻笋乱无丛。回首金陵岸，依依向北风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷122_9 </em></strong></font><font
face="黑体" color="#800080"> </font><font size="4" color="#800080" face="宋体">【永城使风】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">长风起秋色，细雨含落晖。夕鸟向林去，晚帆相逐飞。<BR>
</font></big>
<font color="#400080">虫声出乱草，水气薄行衣。一别故乡道，悠悠今始归。
<P><big><font size="3" face="黑体" color="#000080"><strong><em>&nbsp;&nbsp; 卷122_10 </em></strong></font><font
face="黑体" color="#800080"> </font><font size="4" color="#800080" face="宋体">【和徐侍郎丛筱咏（一作蒋涣诗）】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">中禁夕沉沉，幽篁别作林。色连鸡树近，影落凤池深。<BR>
</font></big>
<font color="#400080">为重凌霜节，能虚应物心。年年承雨露，长对紫庭阴。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷122_11 </em></strong></font><font
face="黑体" color="#800080"> </font><font size="4" color="#800080" face="宋体">【驾幸温泉】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">传闻圣主幸新丰，清跸鸣銮出禁中。细草终朝随步辇，<BR>
</font></big>
<font color="#400080">垂杨几处绕行宫。千官扈从骊山北，万国来朝渭水东。<BR>
</font></big>
<font color="#400080">此日小臣徒献赋，汉家谁复重扬雄。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷122_12 </em></strong></font><font
face="黑体" color="#800080"> </font><font size="4" color="#800080" face="宋体">【奉和张使君宴加朝散】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">佐理星辰贵，分荣涣汗深。言从大夫后，用答圣人心。<BR>
</font></big>
<font color="#400080">骑拥轩裳客，鸾惊翰墨林。停杯歌麦秀，秉烛醉棠阴。<BR>
</font></big>
<font color="#400080">爽气凌秋笛，轻寒散暝砧。只应将四子，讲德谢知音。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷122_13 </em></strong></font><font
face="黑体" color="#800080"> </font><font size="4" color="#800080" face="宋体">【赠张均员外】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">公门世绪昌，才子冠裴王。出自平津邸，还为吏部郎。<BR>
</font></big>
<font color="#400080">神仙馀气色，列宿动辉光。夜直南宫静，朝趋北禁长。<BR>
</font></big>
<font color="#400080">时人归水镜，明主赐衣裳。翰苑飞鹦鹉，天池待凤凰。<BR>
</font></big>
<font color="#400080">承欢畴日顾，未纪后时伤。去去图南远，微才幸不忘。
<P><big><font size="3" face="黑体" color="#000080"><strong><em>&nbsp;&nbsp; 卷122_14 </em></strong></font><font
face="黑体" color="#800080"> </font><font size="4" color="#800080" face="宋体">【送祖咏】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">田家宜伏腊，岁晏子言归。石路雪初下，荒村鸡共飞。<BR>
</font></big>
<font color="#400080">东原多烟火，北涧隐寒晖。满酌野人酒，倦闻邻女机。<BR>
</font></big>
<font color="#400080">胡为困樵采，几日罢朝衣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷122_15 </em></strong></font><font
face="黑体" color="#800080"> </font><font size="4" color="#800080" face="宋体">【送綦毋潜】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">夫君不得意，本自沧海来。高足未云骋，虚舟空复回。<BR>
</font></big>
<font color="#400080">淮南枫叶落，灞岸桃花开。出处暂为耳，沉浮安系哉。<BR>
</font></big>
<font color="#400080">如何天覆物，还遣世遗才。欲识秦将汉，尝闻王与裴。<BR>
</font></big>
<font color="#400080">离筵对寒食，别雨乘春雷。会有征书到，荷衣且漫裁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷122_16 </em></strong></font><font
face="黑体" color="#800080"> </font><font size="4" color="#800080" face="宋体">【送赵都护赴安西】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">下客候旌麾，元戎复在斯。门开都护府，兵动羽林儿。<BR>
</font></big>
<font color="#400080">黠虏多翻覆，谋臣有别离。智同天所授，恩共日相随。<BR>
</font></big>
<font color="#400080">汉使开宾幕，胡笳送酒卮。风霜迎马首，雨雪事鱼丽。<BR>
</font></big>
<font color="#400080">上策应无战，深情属载驰。不应行万里，明主寄安危。<br>
<P><big><font size="3" face="黑体" color="#000080"><strong><em>&nbsp;&nbsp; 卷122_17 </em></strong></font><font
face="黑体" color="#800080"> </font><font size="4" color="#800080" face="宋体">【追凉历下古城西北隅，此地有清泉乔木】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">谢x出华省，王祥贻佩刀。前贤真可慕，衰病意空劳。<BR>
</font></big>
<font color="#400080">贞悔不自卜，游随共尔曹。未能齐得丧，时复诵离骚。<BR>
</font></big>
<font color="#400080">闲阴七贤地，醉餐三士桃。苍苔虞舜井，乔木古城壕。<BR>
</font></big>
<font color="#400080">渔父偏相狎，尧年不可逃。蝉鸣秋雨霁，云白晓山高。<BR>
</font></big>
<font color="#400080">咫尺传双鲤，吹嘘借一毛。故人皆得路，谁肯念同袍。
<P><big><font size="3" face="黑体" color="#000080"><strong><em>&nbsp;&nbsp; 卷122_18 </em></strong></font><font
face="黑体" color="#800080"> </font><font size="4" color="#800080" face="宋体">【戏赠邵使君张郎】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">少妇石榴裙，新妆白玉面。能迷张公子，不许时相见。<br>
<P><big><font size="3" face="黑体" color="#000080"><strong><em>&nbsp;&nbsp; 卷122_19 </em></strong></font><font
face="黑体" color="#800080"> </font><font size="4" color="#800080" face="宋体">【同王维过崔处士林亭】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">映竹时闻转辘轳，当窗只见网蜘蛛。<br>主人非病常高卧，环堵蒙笼一老儒。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷122_20 </em></strong></font><font
face="黑体" color="#800080"> </font><font size="4" color="#800080" face="宋体">【寄河上段十六（一作王维诗）】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">与君相识即相亲，闻道君家住孟津。<br>为见行舟试借问，客中时有洛阳人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷122_21 </em></strong></font><font
face="黑体" color="#800080"> </font><font size="4" color="#800080" face="宋体">【寒食】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">子推言避世，山火遂焚身。四海同寒食，千秋为一人。<BR>
</font></big>
<font color="#400080">深冤何用道，峻迹古无邻。魂魄山河气，风雷御宇神。<BR>
</font></big>
<font color="#400080">光烟榆柳灭，怨曲龙蛇新。可叹文公霸，平生负此臣。<br>
<P><big><font size="3" face="黑体" color="#000080"><strong><em>&nbsp;&nbsp; 卷122_22 </em></strong></font><font
face="黑体" color="#800080"> </font><font size="4" color="#800080" face="宋体">【八月十五日象自江东止田园移庄…诗三首（俱见王维集）】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">谢病始告归，依然入桑梓。家人皆伫立，相候衡门里。<BR>
</font></big>
<font color="#400080">畴类皆长年，成人旧童子。上堂家庆毕，愿与亲姻迩。<BR>
</font></big>
<font color="#400080">论旧或馀悲，思存且相喜。田园转芜没，但有寒泉水。<BR>
</font></big>
<font color="#400080">衰柳日萧条，秋光清邑里。入门乍如客，休骑非便止。<BR>
</font></big>
<font color="#400080">中饮顾王程，离忧从此始。<br><BR>
<font color="#400080">两妹日长成，双鬟将及人。已能持宝瑟，自解掩罗巾。<BR>
</font></big>
<font color="#400080">念昔别时小，未知疏与亲。今来识离恨，掩泪方殷勤。<br>
<font color="#400080">小弟更孩幼，归来不相识。同居虽渐惯，见人犹默默。<BR>
</font></big>
<font color="#400080">宛作越人言，殊乡甘水食。别此最为难，泪尽有馀忆。
<P><big><font size="3" face="黑体" color="#000080"><strong><em>&nbsp;&nbsp; 卷122_23 </em></strong></font><font
face="黑体" color="#800080"> </font><font size="4" color="#800080" face="宋体">【叹白发（一作王维诗）】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">我年一何长，鬓发日已白。俯仰天地间，能为几时客。<BR>
</font></big>
<font color="#400080">惆怅故山云，裴回空日夕。何事与时人，东城复南陌。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷122_24 </em></strong></font><font
face="黑体" color="#800080"> </font><font size="4" color="#800080" face="宋体">【早秋宴张郎中海亭即事（一作孟浩然诗）】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">邑有弦歌宰，翔鸾狎野鸥。眷言华省旧，暂滞海池游。<BR>
</font></big>
<font color="#400080">郁岛藏深竹，前G对舞楼。更闻书即事，云物是新秋。<br>
<P><big><font size="3" face="黑体" color="#000080"><strong><em>&nbsp;&nbsp; 卷122_25 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0378.htm" target="_blank"></font><font size="3" color="#0080FF"><font face="黑体">卢象</font></a></big> 
<br>
</font><br>
<font color="#400080">吴越山多秀，新安江甚清。（见《河岳英灵集》）<br><BR>
<font color="#400080">书名会粹才偏逸，酒号屠苏味更醇。<BR>
</font></big>
<font color="#400080">（《赠郑虔》，见《唐语林》）<BR>
<font color="#400080">初疑轻烟淡古松，又似山开万仞峰。<BR>
</font></big>
<font color="#400080">（《赠怀素》，见《颜真卿序》）<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
