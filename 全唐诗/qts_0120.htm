<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百二十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百二十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷120_1 </em></strong></font><font
face="黑体" color="#800080"> </font><font size="4" color="#800080" face="宋体">【孤寝怨】<a
href="authers/qzz_0364.htm" target="_blank"></font><font size="3" color="#0080FF"><font face="黑体">崔</font></a></big> 
<br>
</font><br>
<font color="#400080">征戍动经年，含情拂玳筵。花飞织锦处，月落捣衣边。<BR>
</font></big>
<font color="#400080">灯暗愁孤坐，床空怨独眠。自君辽海去，玉匣闭春弦。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷120_2 </em></strong></font><font
face="黑体" color="#800080"> </font><font size="4" color="#800080" face="宋体">【题武陵草堂】<a
href="authers/qzz_0365.htm" target="_blank"></font><font size="3" color="#0080FF"><font face="黑体">杨浚</font></a></big> 
<br>
</font><br>
<font color="#400080">草堂列仙楼，上在青山顶。户外窥数峰，阶前对双井。<BR>
</font></big>
<font color="#400080">雨来花尽湿，风度松初冷。登栈行不疲，入G语弥静。<BR>
</font></big>
<font color="#400080">云能去尘服，兼欲事金鼎。正直心所存，谄谀长自省。<BR>
</font></big>
<font color="#400080">适知幽遁趣，已觉烦虑屏。更爱云林间，吾将卧南颍。
<P><big><font size="3" face="黑体" color="#000080"><strong><em>&nbsp;&nbsp; 卷120_3 </em></strong></font><font
face="黑体" color="#800080"> </font><font size="4" color="#800080" face="宋体">【广武怀古】<a
href="authers/qzz_0365.htm" target="_blank"></font><font size="3" color="#0080FF"><font face="黑体">杨浚</font></a></big> 
<br>
</font><br>
<font color="#400080">河水城下流，登城望弥惬。海云飞不断，岸草绿相接。<BR>
</font></big>
<font color="#400080">龙门无旧场，武牢有遗堞。扼喉兵易守，扪指计何捷。<BR>
</font></big>
<font color="#400080">天夺项氏谋，卒成汉家业。乡山遥可见，西顾泪盈睫。
<P><big><font size="3" face="黑体" color="#000080"><strong><em>&nbsp;&nbsp; 卷120_4 </em></strong></font><font
face="黑体" color="#800080"> </font><font size="4" color="#800080" face="宋体">【赠李郎中】<a
href="authers/qzz_0365.htm" target="_blank"></font><font size="3" color="#0080FF"><font face="黑体">杨浚</font></a></big> 
<br>
</font><br>
<font color="#400080">仙郎早朝退，直省卧南轩。院竹自成赏，阶庭寂不喧。<BR>
</font></big>
<font color="#400080">焚香开后阁，起草闭前门。礼乐风流美，光华星位尊。<BR>
</font></big>
<font color="#400080">荣兼朱绂贵，交乃布衣存。是日登龙客，无忘君子恩。
<P><big><font size="3" face="黑体" color="#000080"><strong><em>&nbsp;&nbsp; 卷120_5 </em></strong></font><font
face="黑体" color="#800080"> </font><font size="4" color="#800080" face="宋体">【咏王大娘戴竿】<a
href="authers/qzz_0366.htm" target="_blank"></font><font size="3" color="#0080FF"><font face="黑体">刘晏</font></a></big> 
<br>
</font><br>
<font color="#400080">楼前百戏竞争新，唯有长竿妙入神。<br>谁谓绮罗翻有力，犹自嫌轻更著人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷120_6 </em></strong></font><font
face="黑体" color="#800080"> </font><font size="4" color="#800080" face="宋体">【享太庙乐章】<a
href="authers/qzz_0366.htm" target="_blank"></font><font size="3" color="#0080FF"><font face="黑体">刘晏</font></a></big> 
<br>
</font><br>
<font color="#400080">汉祚惟永，神功中兴。夙驱氛，天覆黎蒸。<BR>
</font></big>
<font color="#400080">三光再朗，庶绩其凝。重熙累叶，景命是膺。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷120_7 </em></strong></font><font
face="黑体" color="#800080"> </font><font size="4" color="#800080" face="宋体">【鸿门行】<a
href="authers/qzz_0367.htm" target="_blank"></font><font size="3" color="#0080FF"><font face="黑体">袁</font></a></big> 
<br>
</font><br>
<font color="#400080">少年买意气，百金不辞费。学剑西入秦，结交北游魏。<BR>
</font></big>
<font color="#400080">秦魏多豪人，与代亦殊伦。由来不相识，皆是暗相亲。<BR>
</font></big>
<font color="#400080">宝马青丝辔，狐裘貂鼠服。晨过剧孟游，暮投咸阳宿。<BR>
</font></big>
<font color="#400080">然诺本云云，诸侯莫不闻。犹思百战术，更逐李将军。<BR>
</font></big>
<font color="#400080">始从灞陵下，遥遥度朔野。北风闻楚歌，南庭见胡马。<BR>
</font></big>
<font color="#400080">胡马秋正肥，相邀夜合围。战酣烽火灭，路断救兵稀。<BR>
</font></big>
<font color="#400080">白刃纵横逼，黄尘飞不息。虏骑血洒衣，单于泪沾臆。<BR>
</font></big>
<font color="#400080">献凯云台中，自言塞上雄。将军行失势，部曲遂无功。<BR>
</font></big>
<font color="#400080">新人不如旧，旧人不相救。万里长飘u，十年计不就。<BR>
</font></big>
<font color="#400080">弃置难重论，驱马度鸿门。行看楚汉事，不觉风尘昏。<BR>
</font></big>
<font color="#400080">宝剑中夜抚，悲歌聊自舞。此曲不可终，曲终泪如雨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷120_8 </em></strong></font><font
face="黑体" color="#800080"> </font><font size="4" color="#800080" face="宋体">【惠文太子挽歌（睿宗之子岐王范也开元十四年卒赠太子）】<a
href="authers/qzz_0367.htm" target="_blank"></font><font size="3" color="#0080FF"><font face="黑体">袁</font></a></big> 
<br>
</font><br>
<font color="#400080">寒仗丹旄引，阴堂白日违。暗灯明象物，画水湿灵衣。<BR>
</font></big>
<font color="#400080">羽化淮王去，仙迎太子归。空馀燕衔士，朝夕向陵飞。
<P><big><font size="3" face="黑体" color="#000080"><strong><em>&nbsp;&nbsp; 卷120_9 </em></strong></font><font
face="黑体" color="#800080"> </font><font size="4" color="#800080" face="宋体">【从军行】<a
href="authers/qzz_0368.htm" target="_blank"></font><font size="3" color="#0080FF"><font face="黑体">李昂2</font></a></big> 
<br>
</font><br>
<font color="#400080">汉家未得燕支山，征戍年年沙朔间。塞下长驱汗血马，<BR>
</font></big>
<font color="#400080">云中恒闭玉门关。阴山瀚海千万里，此日桑河冻流水。<BR>
</font></big>
<font color="#400080">稽洛川边胡骑来，渔阳戍里烽烟起。长途羽檄何相望，<BR>
</font></big>
<font color="#400080">天子按剑思北方。羽林练士拭金甲，将军校战出玉堂。<BR>
</font></big>
<font color="#400080">幽陵异域风烟改，亭障连连古今在。夜闻鸿雁南渡河，<BR>
</font></big>
<font color="#400080">晓望旌旗北临海。塞沙飞淅沥，遥裔连穷碛。<BR>
</font></big>
<font color="#400080">玄漠云平初合阵，西山月出闻鸣镝。城南百战多苦辛，<BR>
</font></big>
<font color="#400080">路傍死卧黄沙人。戎衣不脱随霜雪，汗马<a href="../BZK/zxa.jpg"target="_blank">za</a>zb长被铁。<br>
</font></big>
<font color="#400080">杨叶楼中不寄书，莲花剑上空流血。匈奴未灭不言家，<BR>
</font></big>
<font color="#400080">驱逐行行边徼赊。归心海外见明月，别思天边梦落花。<BR>
</font></big>
<font color="#400080">天边回望何悠悠，芳树无人渡陇头。春云不变阳关雪，<BR>
</font></big>
<font color="#400080">桑叶先知胡地秋。田畴不卖卢龙策，窦宪思勒燕然石。<BR>
</font></big>
<font color="#400080">麾兵静北垂，此日交河湄。欲令塞上无干戚，<BR>
</font></big>
<font color="#400080">会待单于系颈时。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷120_37 </em></strong></font><font
face="黑体" color="#800080"> </font><font size="4" color="#800080" face="宋体">【赋戚夫人楚舞歌】<a
href="authers/qzz_0368.htm" target="_blank"></font><font size="3" color="#0080FF"><font face="黑体">李昂2</font></a></big> 
<br>
</font><br>
<font color="#400080">定陶城中是妾家，妾年二八颜如花。闺中歌舞未终曲，<BR>
</font></big>
<font color="#400080">天下死人如乱麻。汉王此地因征战，未出帘栊人已荐。<BR>
</font></big>
<font color="#400080">风花菡萏落辕门，云雨裴回入行殿。日夕悠悠非旧乡，<BR>
</font></big>
<font color="#400080">飘飘处处逐君王。闺门向里通归梦，银烛迎来在战场。<BR>
</font></big>
<font color="#400080">相从顾恩不雇己，何异浮萍寄深水。逐战曾迷只轮下，<BR>
</font></big>
<font color="#400080">随君几陷重围里。此时平楚复平齐，咸阳宫阙到关西。<BR>
</font></big>
<font color="#400080">珠帘夕殿闻钟磬，白日秋天忆鼓鼙。君王纵恣翻成误，<BR>
</font></big>
<font color="#400080">吕后由来有深妒。不奈君王容鬓衰，相存相顾能几时。<BR>
</font></big>
<font color="#400080">黄泉白骨不可报，雀钗翠羽从此辞。君楚歌兮妾楚舞，<BR>
</font></big>
<font color="#400080">脉脉相看两心苦。曲未终兮袂更扬，君流涕兮妾断肠。<BR>
</font></big>
<font color="#400080">已见储君归惠帝，徒留爱子付周昌。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷120_38 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0368.htm" target="_blank"></font><font size="3" color="#0080FF"><font face="黑体">李昂2</font></a></big> 
<br>
</font><br>
<font color="#400080">耳临清渭洗，心向白云闲。（《纪事》）<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷120_39 </em></strong></font><font
face="黑体" color="#800080"> </font><font size="4" color="#800080" face="宋体">【夏晚初霁南省寓直用馀字（时兼尚书郎节度判官）】<a
href="authers/qzz_0369.htm" target="_blank"></font><font size="3" color="#0080FF"><font face="黑体">厍狄履温</font></a></big> 
<br>
</font><br>
<font color="#400080">薄宦因时泰，凉宵寓直初。沉沉仙阁闭，的的暗更徐。<BR>
</font></big>
<font color="#400080">霁色连空上，炎氛入夜除。星回南斗落，月度北窗虚。<BR>
</font></big>
<font color="#400080">待漏残灯照，含芳袭气馀。寐来冠不解，奏罢草仍书。<BR>
</font></big>
<font color="#400080">幕府惭良策，明曹愧散樗。命轻徒有报，义重更难疏。<BR>
</font></big>
<font color="#400080">燕厦欣成托，g行滥所如。晨趋当及早，复此戒朝车。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷120_40 </em></strong></font><font
face="黑体" color="#800080"> </font><font size="4" color="#800080" face="宋体">【同皇甫兵曹天官寺浴室新成招友人赏会】<a
href="authers/qzz_0370.htm" target="_blank"></font><font size="3" color="#0080FF"><font face="黑体">寇坦</font></a></big> 
<br>
</font><br>
<font color="#400080">温室欢初就，兰交托胜因。共听无漏法，兼濯有为尘。<BR>
</font></big>
<font color="#400080">水洁三空性，香沾四大身。清心多善友，颂德慰同人。<br>
<P><big><font size="3" face="黑体" color="#000080"><strong><em>&nbsp;&nbsp; 卷120_41 </em></strong></font><font
face="黑体" color="#800080"> </font><font size="4" color="#800080" face="宋体">【同张少府和厍狄员外夏晚初霁南省寓直时…节度判官之作】<a
href="authers/qzz_0370.htm" target="_blank"></font><font size="3" color="#0080FF"><font face="黑体">寇坦</font></a></big> 
<br>
</font><br>
<font color="#400080">黄绶归休日，仙郎复奏馀。晏居当夏晚，寓直会晴初。<BR>
</font></big>
<font color="#400080">露散星文发，云披水镜虚。高才推独唱，嘉会喜连茹。<BR>
</font></big>
<font color="#400080">月色摇春闼，香烟霭暝庐。千门传夜警，万象照阶除。<BR>
</font></big>
<font color="#400080">少孺嘉能赋，文强阅赐书。兼曹谋未展，入幕志方摅。<BR>
</font></big>
<font color="#400080">为奉灵台帛，恭先待漏车。贞标不可仰，空此乐樵渔。
<P><big><font size="3" face="黑体" color="#000080"><strong><em>&nbsp;&nbsp; 卷120_42 </em></strong></font><font
face="黑体" color="#800080"> </font><font size="4" color="#800080" face="宋体">【咏铜柱】<a
href="authers/qzz_0371.htm" target="_blank"></font><font size="3" color="#0080FF"><font face="黑体">李休烈</font></a></big> 
<br>
</font><br>
<font color="#400080">天门街里倒天枢，火急先须卸火珠。<br>计合一条丝线挽，何劳两县索人夫。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
