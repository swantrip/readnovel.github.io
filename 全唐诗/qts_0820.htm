<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百二十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百二十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷820_1 </em></strong></font><font
face="黑体" color="#800080"> </font><font size="4" color="#800080" face="宋体">【从军行五首】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">候骑出纷纷，元戎霍冠军。汉@秋聒地，羌火昼烧云。<BR>
</font></big>
<font color="#400080">万里戈城合，三边羽檄分。乌孙驱未尽，肯顾辽阳勋。<BR>
<font color="#400080">韩旆拂丹霄，汉军新破辽。红尘驱卤簿，白羽拥嫖姚。<BR>
</font></big>
<font color="#400080">战苦军犹乐，功高将不骄。至今丁零塞，朔吹空萧萧。<br>
<font color="#400080">百万逐呼韩，频年不解鞍。兵屯绝漠暗，马饮浊河干。<BR>
</font></big>
<font color="#400080">破虏功未录，劳师力已殚。须防肘腋下，飞祸出无端。<BR>
<font color="#400080">飞将下天来，奇谋阃外裁。水心龙剑动，地肺雁山开。<BR>
</font></big>
<font color="#400080">望气燕师锐，当锋虏阵摧。从今射雕骑，不敢过云堆。<br>
<font color="#400080">黄纸君王诏，青泥校尉书。誓师张虎落，选将擐犀渠。<BR>
</font></big>
<font color="#400080">雾暗津蒲失，天寒塞柳疏。横行十万骑，欲扫虏尘馀。
<P><big><font size="3" face="黑体" color="#000080"><strong><em>&nbsp;&nbsp; 卷820_2 </em></strong></font><font
face="黑体" color="#800080"> </font><font size="4" color="#800080" face="宋体">【陇头水二首】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">陇头水欲绝，陇水不堪闻。碎影摇枪垒，寒声咽幔军。<BR>
</font></big>
<font color="#400080">素从盐海积，绿带柳城分。日落天边望，逶迤入塞云。<BR><BR>
<font color="#400080">秦陇逼氐羌，征人去未央。如何幽咽水，并欲断君肠。<BR>
</font></big>
<font color="#400080">西注悲穷漠，东分忆故乡。旅魂声搅乱，无梦到咸阳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_3 </em></strong></font><font
face="黑体" color="#800080"> </font><font size="4" color="#800080" face="宋体">【塞下曲二首】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">寒塞无因见落梅，胡人吹入笛声来。<br>劳劳亭上春应度，夜夜城南战未回。<br>
<br>
<font color="#400080">都护今年破武威，胡沙万里鸟空飞。<br>旄竿瀚海扫云出，毡骑天山蹋雪归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷820_4 </em></strong></font><font
face="黑体" color="#800080"> </font><font size="4" color="#800080" face="宋体">【览史】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">黄绮皆皓发，秦时隐商山。嘉谋匡帝道，高步游天关。<BR>
</font></big>
<font color="#400080">不爱组绁，却思林壑还。放歌长松下，日与孤云闲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_5 </em></strong></font><font
face="黑体" color="#800080"> </font><font size="4" color="#800080" face="宋体">【咏史】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">独负高世资，冥冥寄浮俗。卞子去不归，何人辩荆玉。<BR>
</font></big>
<font color="#400080">鬻舂意不浅，污迹身岂辱。鸾铩乐，虬蟠甘窘束。<BR>
</font></big>
<font color="#400080">五噫谲且正，可以见心曲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_6 </em></strong></font><font
face="黑体" color="#800080"> </font><font size="4" color="#800080" face="宋体">【咏史】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">田氏门下客，冯公众中贱。一朝市义还，百代名独擅。<BR>
</font></big>
<font color="#400080">始知下客不可轻，能使主人功业成。借问高车与珠履，<BR>
</font></big>
<font color="#400080">何如卑贱一书生。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷820_7 </em></strong></font><font
face="黑体" color="#800080"> </font><font size="4" color="#800080" face="宋体">【读张曲江集】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">相公乃天盖，人文佐生成。立程正颓靡，绎思何纵横。<BR>
</font></big>
<font color="#400080">春杼弄缃绮，阳林敷玉英。飘然飞动姿，邈矣高简情。<BR>
</font></big>
<font color="#400080">后辈惊失步，前修敢争衡。始欣耳目远，再使机虑清。<BR>
</font></big>
<font color="#400080">体正力已全，理精识何妙。昔年歌阳春，徒推郢中调。<BR>
</font></big>
<font color="#400080">今朝听鸾凤，岂独羡门啸。帝命镇雄州，待济寄上流。<BR>
</font></big>
<font color="#400080">才兼荆衡秀，气助潇湘秋。逸荡子山匹，经奇文畅俦。<BR>
</font></big>
<font color="#400080">沈吟未终卷，变态纷难数。曜耳代明，袭衣同芳杜。<BR>
</font></big>
<font color="#400080">治庞耥啵寤寐在灵府。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_8 </em></strong></font><font
face="黑体" color="#800080"> </font><font size="4" color="#800080" face="宋体">【奉酬陆使君见过，各赋院中一物，得江蓠】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">江蓠生古砌，花每落禅床。嘉客未采掇，空门自馨香。<BR>
</font></big>
<font color="#400080">名因诗目见，色对道心忘。不遇陆内史，谁知殊众芳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_9 </em></strong></font><font
face="黑体" color="#800080"> </font><font size="4" color="#800080" face="宋体">【赋得谢墅送王长史（其墅即昼七代祖吴兴守旧居）】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">世业西山墅，移家长我身。萧疏遗树老，寂寞废田春。<BR>
</font></big>
<font color="#400080">车巷伤前辙，篱沟忆旧邻。何堪再过日，更送北归人。<br>
<P><big><font size="3" face="黑体" color="#000080"><strong><em>&nbsp;&nbsp; 卷820_10 </em></strong></font><font
face="黑体" color="#800080"> </font><font size="4" color="#800080" face="宋体">【夏日同崔使君论登城楼赋得远山】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">远山湖上小，青翠望依稀。才向窗中列，还从林表微。<BR>
</font></big>
<font color="#400080">色浓春草在，峰起夏云归。不是蓬莱岛，如何人去稀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_11 </em></strong></font><font
face="黑体" color="#800080"> </font><font size="4" color="#800080" face="宋体">【咏数探得七】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">邹子谭天岁，黄童对日年。求真初作传，炼魄已成仙。<BR>
</font></big>
<font color="#400080">鹤驾迎缑岭，星桥下蜀川。逢君竹林客，相对弄清弦。
<P><big><font size="3" face="黑体" color="#000080"><strong><em>&nbsp;&nbsp; 卷820_12 </em></strong></font><font
face="黑体" color="#800080"> </font><font size="4" color="#800080" face="宋体">【奉同颜使君真卿送李侍御萼，赋得荻塘路】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">落日车遥遥，客心在归路。细草暗回塘，春泉萦古渡。<BR>
</font></big>
<font color="#400080">遗踪叹芜没，远道悲去住。寂寞荻花空，行人别无数。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_13 </em></strong></font><font
face="黑体" color="#800080"> </font><font size="4" color="#800080" face="宋体">【赋颜氏古今一事，得《晋仙传》，送颜逸】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">曾看颜氏传，多记晋时仙。却忆桐君老，俱还桂父年。<BR>
</font></big>
<font color="#400080">青春留鬓发，白日向云烟。远别赍遗简，囊中有几篇。<br>
<P><big><font size="3" face="黑体" color="#000080"><strong><em>&nbsp;&nbsp; 卷820_14 </em></strong></font><font
face="黑体" color="#800080"> </font><font size="4" color="#800080" face="宋体">【赋得石梁泉送崔逵】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">架石通霞壁，悬崖散碧沙。天晴虹影渡，风细练文斜。<BR>
</font></big>
<font color="#400080">举陟幽期阻，沿洄客意赊。河梁非此路，别恨亦无涯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_15 </em></strong></font><font
face="黑体" color="#800080"> </font><font size="4" color="#800080" face="宋体">【赋得夜雨滴空阶，送陆羽归龙山（同字）】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">闲阶夜雨滴，偏入别情中。断续清猿应，淋漓候馆空。<BR>
</font></big>
<font color="#400080">气令烦虑散，时与早秋同。归客龙山道，东来杂好风。
<P><big><font size="3" face="黑体" color="#000080"><strong><em>&nbsp;&nbsp; 卷820_16 </em></strong></font><font
face="黑体" color="#800080"> </font><font size="4" color="#800080" face="宋体">【赋得灯心送李侍御萼（光字）】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">灯心生众草，因有始知芳。彩妓窗偏丽，金桃动更香。<BR>
</font></big>
<font color="#400080">花惊春未尽，焰喜夜初长。别后空离室，何人借末光。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_17 </em></strong></font><font
face="黑体" color="#800080"> </font><font size="4" color="#800080" face="宋体">【赋得竹如意送详师赴讲（青字）】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">缥竹湘南美，吾师尚毁形。仍留负霜节，不变在林青。<BR>
</font></big>
<font color="#400080">每入杨枝手，因谈贝叶经。谁期沃州讲，持此别东亭。<br>
<P><big><font size="3" face="黑体" color="#000080"><strong><em>&nbsp;&nbsp; 卷820_18 </em></strong></font><font
face="黑体" color="#800080"> </font><font size="4" color="#800080" face="宋体">【听素法师讲《法华经》】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">法子出西秦，名齐漆道人。才敷药草义，便见雪山春。<BR>
</font></big>
<font color="#400080">护讲龙来远，闻经鹤下频。应机如一雨，谁不涤心尘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_19 </em></strong></font><font
face="黑体" color="#800080"> </font><font size="4" color="#800080" face="宋体">【咏上人座右画松】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">写得长松意，千寻数尺中。翠阴疑背日，寒色欲生风。<BR>
</font></big>
<font color="#400080">真树孤标在，高人立操同。一枝遥可折，吾欲问生公。
<P><big><font size="3" face="黑体" color="#000080"><strong><em>&nbsp;&nbsp; 卷820_20 </em></strong></font><font
face="黑体" color="#800080"> </font><font size="4" color="#800080" face="宋体">【夏日登观农楼和崔使君】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">片雨拂檐楹，烦襟四坐清。霏微过麦陇，萧散傍莎城。<BR>
</font></big>
<font color="#400080">静爱和花落，幽闻入竹声。朝观趣无限，高咏寄深情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_21 </em></strong></font><font
face="黑体" color="#800080"> </font><font size="4" color="#800080" face="宋体">【妙喜寺逵公院赋得夜磬送吕评事】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">一磬寒山至，凝心转清越。细和虚籁尽，疏绕悬泉发。<BR>
</font></big>
<font color="#400080">在夜吟更长，停空韵难绝。幽僧悟深定，归客忘远别。<BR>
</font></big>
<font color="#400080">寂历无性中，真声何起灭。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_22 </em></strong></font><font
face="黑体" color="#800080"> </font><font size="4" color="#800080" face="宋体">【咏小瀑布】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">瀑布小更奇，潺二三尺。细脉穿乱沙，丛声咽危石。<BR>
</font></big>
<font color="#400080">初因智者赏，果会幽人迹。不向定中闻，那知我心寂。<br>
<P><big><font size="3" face="黑体" color="#000080"><strong><em>&nbsp;&nbsp; 卷820_23 </em></strong></font><font
face="黑体" color="#800080"> </font><font size="4" color="#800080" face="宋体">【仙女台（得仙字）】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">寂寂旧桑田，谁家女得仙。应无鸡犬在，空有子孙传。<BR>
</font></big>
<font color="#400080">古木花犹发，荒台路未迁。暮来云一片，疑是欲归年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_24 </em></strong></font><font
face="黑体" color="#800080"> </font><font size="4" color="#800080" face="宋体">【灵澈上人何山寺七贤石诗】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">七石配七贤，隐僧山上移。石性殊磊落，君子又高奇。<BR>
</font></big>
<font color="#400080">禅服宜坏，坐客冠可隳。夜倚月树影，昼倾风竹枝。<BR>
</font></big>
<font color="#400080">集质患追琢，表顽用磷缁。佚火玉亦害，块然长在兹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_25 </em></strong></font><font
face="黑体" color="#800080"> </font><font size="4" color="#800080" face="宋体">【潘丞孩子】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">爱子性情奇，初生玉树枝。人曾天上见，名向月中知。<BR>
</font></big>
<font color="#400080">我识婴儿意，何须待佩。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_26 </em></strong></font><font
face="黑体" color="#800080"> </font><font size="4" color="#800080" face="宋体">【南池杂咏五首・水月】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">夜夜池上观，禅身坐月边。虚无色可取，皎洁意难传。<BR>
</font></big>
<font color="#400080">若向空心了，长如影正圆。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_27 </em></strong></font><font
face="黑体" color="#800080"> </font><font size="4" color="#800080" face="宋体">【南池杂咏五首・溪云】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">舒卷意何穷，萦流复带空。有形不累物，无迹去随风。<BR>
</font></big>
<font color="#400080">莫怪长相逐，飘然与我同。
<P><big><font size="3" face="黑体" color="#000080"><strong><em>&nbsp;&nbsp; 卷820_28 </em></strong></font><font
face="黑体" color="#800080"> </font><font size="4" color="#800080" face="宋体">【南池杂咏五首・虚舟】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">虚舟动又静，忽似去逢时。触物知无迕，为梁幸见遗。<BR>
</font></big>
<font color="#400080">因风到此岸，非有济川期。
<P><big><font size="3" face="黑体" color="#000080"><strong><em>&nbsp;&nbsp; 卷820_29 </em></strong></font><font
face="黑体" color="#800080"> </font><font size="4" color="#800080" face="宋体">【南池杂咏五首・寒山】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">侵空撩乱色，独爱我中峰。无事负轻策，闲行蹑幽踪。<BR>
</font></big>
<font color="#400080">众山摇落尽，寒翠更重重。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_30 </em></strong></font><font
face="黑体" color="#800080"> </font><font size="4" color="#800080" face="宋体">【南池杂咏五首・寒竹】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">袅袅孤生竹，独立山中雪。苍翠摇动风，婵娟带寒月。<BR>
</font></big>
<font color="#400080">狂花不相似，还共凌冬发。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_31 </em></strong></font><font
face="黑体" color="#800080"> </font><font size="4" color="#800080" face="宋体">【望远村】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">林杪不可分，水步遥难辨。一片山翠边，依稀见村远。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_32 </em></strong></font><font
face="黑体" color="#800080"> </font><font size="4" color="#800080" face="宋体">【惜暮景】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">疏阴花不动，片景松梢度。夏日旧来长，佳游何易暮。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_33 </em></strong></font><font
face="黑体" color="#800080"> </font><font size="4" color="#800080" face="宋体">【效古（天宝十四年）】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">日出天地正，煌煌辟晨曦。六龙驱群动，古今无尽时。<BR>
</font></big>
<font color="#400080">夸父亦何愚，竞走先自疲。饮干咸池水，折尽扶桑枝。<BR>
</font></big>
<font color="#400080">渴死化爝火，嗟嗟徒尔为。空留邓林在，折尽令人嗤。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_34 </em></strong></font><font
face="黑体" color="#800080"> </font><font size="4" color="#800080" face="宋体">【古别离（代人答阎士和）】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">太湖三山口，吴王在时道。寂寞千载心，无人见春草。<BR>
</font></big>
<font color="#400080">谁识缄怨者，持此伤怀抱。孤舟畏狂风，一点宿烟岛。<BR>
</font></big>
<font color="#400080">望所思兮若何，月荡漾兮空波。云离离兮北断，<BR>
</font></big>
<font color="#400080">鸿眇眇兮南多。身去兮天畔，心折兮湖岸。<BR>
</font></big>
<font color="#400080">春风胡为兮塞路，使我归梦兮撩乱。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_35 </em></strong></font><font
face="黑体" color="#800080"> </font><font size="4" color="#800080" face="宋体">【拟长安春词】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">春信在河源，春风荡妾魂。春歌杂_，春梦绕S辕。<BR>
</font></big>
<font color="#400080">春絮愁偏满，春丝闷更繁。春期不可定，春曲懒新翻。
<P><big><font size="3" face="黑体" color="#000080"><strong><em>&nbsp;&nbsp; 卷820_36 </em></strong></font><font
face="黑体" color="#800080"> </font><font size="4" color="#800080" face="宋体">【效古】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">思君转战度交河，强弄胡琴不成曲。日落应愁陇底难，<BR>
</font></big>
<font color="#400080">春来定梦江南数。万丈游丝是妾心，惹蝶萦花乱相续。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_37 </em></strong></font><font
face="黑体" color="#800080"> </font><font size="4" color="#800080" face="宋体">【昭君怨】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">自倚婵娟望主恩，谁知美恶忽相翻。<br>黄金不买汉宫貌，青冢空埋胡地魂。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷820_38 </em></strong></font><font
face="黑体" color="#800080"> </font><font size="4" color="#800080" face="宋体">【铜雀妓】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">强开尊酒向陵看，忆得君王旧日欢。<br>不觉馀歌悲自断，非关艳曲转声难。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷820_39 </em></strong></font><font
face="黑体" color="#800080"> </font><font size="4" color="#800080" face="宋体">【长门怨】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">春风日日闭长门，摇荡春心似梦魂。<br>谁遣花开只笑妾，不如桃李正无言。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷820_40 </em></strong></font><font
face="黑体" color="#800080"> </font><font size="4" color="#800080" face="宋体">【哭吴县房耸明府】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">仁人迈厚德，可谓名实全。抚迹若疏旷，会心极精研。<BR>
</font></big>
<font color="#400080">履危节讵屈，著论识不偏。恨以荣级浅，嘉猷未及宣。<BR>
</font></big>
<font color="#400080">伊人期远大，志业难比肩。昭世既合并，吾君藉陶甄。<BR>
</font></big>
<font color="#400080">奈何明明理，与善徒空诠。征教或稽圣，穷源反问天。<BR>
</font></big>
<font color="#400080">一官自吴邑，六翮委江肌Ｊ际乔Ｋ咳眨翻成撤瑟年。<BR>
</font></big>
<font color="#400080">金膏果不就，玉长此捐。倚伏信冥昧，夭修惊后先。<BR>
</font></big>
<font color="#400080">安知忘情子，爱网素已褰。为有深仁感，遂令真性迁。<BR>
</font></big>
<font color="#400080">心悲空林下，泪洒秋景前。夫子寡兄弟，抚孤伤藐然。<BR>
</font></big>
<font color="#400080">倾云为惨结，吊鹤共联翩。割念命归驾，诀词向空筵。<BR>
</font></big>
<font color="#400080">树桃阴始合，爱客位常悬。幡然远行时，崇望归朝旋。<BR>
</font></big>
<font color="#400080">悟兹欢宴隔，哀被岁月延。书带变芳草，履痕移绿钱。<BR>
</font></big>
<font color="#400080">冥期傥可逢，生尽会无缘。幸愿示因业，代君运精专。<BR>
</font></big>
<font color="#400080">相思转寂寞，独往西林泉。欲见故人心，时阅所赠篇。<BR>
</font></big>
<font color="#400080">素高陶靖节，今重楚先贤。芳躅将遗爱，可为终古传。
<P><big><font size="3" face="黑体" color="#000080"><strong><em>&nbsp;&nbsp; 卷820_41 </em></strong></font><font
face="黑体" color="#800080"> </font><font size="4" color="#800080" face="宋体">【哭觉上人（时绊剡中）】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">忆君南适越，不作买山期。昨得耶溪信，翻为逝水悲。<BR>
</font></big>
<font color="#400080">神交如可见，生尽杳难思。白日东林下，空怀步影时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_42 </em></strong></font><font
face="黑体" color="#800080"> </font><font size="4" color="#800080" face="宋体">【题馀不溪废寺】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">武原离乱后，真界积尘埃。残月生秋水，悲风起故台。<BR>
</font></big>
<font color="#400080">居人今已尽，栖鸽暝还来。不到无生理，应堪赋七哀。<br>
<P><big><font size="3" face="黑体" color="#000080"><strong><em>&nbsp;&nbsp; 卷820_43 </em></strong></font><font
face="黑体" color="#800080"> </font><font size="4" color="#800080" face="宋体">【同李洗马入馀不溪经辛将军故城】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">惨惨寒城望，将军下世时。高墉暮草遍，大树野风悲。<BR>
</font></big>
<font color="#400080">壁垒今惟在，勋庸近可思。苍然古溪上，川逝共凄其。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_44 </em></strong></font><font
face="黑体" color="#800080"> </font><font size="4" color="#800080" face="宋体">【忆天台】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">箬溪朝雨散，云色似天台。应是东风便，吹从海上来。<BR>
</font></big>
<font color="#400080">灵山游汗漫，仙石过莓苔。误到人间世，经年不早回。
<P><big><font size="3" face="黑体" color="#000080"><strong><em>&nbsp;&nbsp; 卷820_45 </em></strong></font><font
face="黑体" color="#800080"> </font><font size="4" color="#800080" face="宋体">【万回寺】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">万里称逆化，愚蠢性亦全。紫绂拖身上，妖姬安膝前。<BR>
</font></big>
<font color="#400080">见他拘坐寂，故我是眠禅。吾知至人心，杳若青冥天。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_46 </em></strong></font><font
face="黑体" color="#800080"> </font><font size="4" color="#800080" face="宋体">【禅诗】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">万法出无门，纷纷使智昏。徒称谁氏子，独立天地元。<BR>
</font></big>
<font color="#400080">实际且何有，物先安可存。须知不动念，照出万重源。<br>
<P><big><font size="3" face="黑体" color="#000080"><strong><em>&nbsp;&nbsp; 卷820_47 </em></strong></font><font
face="黑体" color="#800080"> </font><font size="4" color="#800080" face="宋体">【哀教】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">本师不得已，强为我著书。知尽百虑遣，名存万象拘。<BR>
</font></big>
<font color="#400080">如何工言子，终日论虚无。伊人独冥冥，时人以为愚。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_48 </em></strong></font><font
face="黑体" color="#800080"> </font><font size="4" color="#800080" face="宋体">【闻钟】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">古寺寒山上，远钟扬好风。声馀月树动，响尽霜天空。<BR>
</font></big>
<font color="#400080">永夜一禅子，泠然心境中。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_49 </em></strong></font><font
face="黑体" color="#800080"> </font><font size="4" color="#800080" face="宋体">【溪上月】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">秋水月娟娟，初生色界天。蟾光散浦溆，素影动沦涟。<BR>
</font></big>
<font color="#400080">何事无心见，亏盈向夜禅。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_50 </em></strong></font><font
face="黑体" color="#800080"> </font><font size="4" color="#800080" face="宋体">【山雪】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">夕阳在西峰，叠翠萦残雪。狂风卷絮回，惊猿攀玉折。<BR>
</font></big>
<font color="#400080">何意山中人，误报山花发。
<P><big><font size="3" face="黑体" color="#000080"><strong><em>&nbsp;&nbsp; 卷820_51 </em></strong></font><font
face="黑体" color="#800080"> </font><font size="4" color="#800080" face="宋体">【江上风】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">江风西复东，飘暴忽何穷。初生虚无际，稍起荡漾中。<BR>
</font></big>
<font color="#400080">应吹夏口樯竿折，定蹙湓城浪花咽。今朝莫怪沙岸明，<BR>
</font></big>
<font color="#400080">昨夜声狂卷成雪。<BR>
<P><big><font size="3" face="黑体" color="#000080"><strong><em>&nbsp;&nbsp; 卷820_52 </em></strong></font><font
face="黑体" color="#800080"> </font><font size="4" color="#800080" face="宋体">【山雨】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">一片雨，山半晴。长风吹落西山上，满树萧萧心耳清。<BR>
</font></big>
<font color="#400080">云鹤惊乱下，水香凝不然。风回雨定芭蕉湿，<BR>
</font></big>
<font color="#400080">一滴时时入昼禅。<BR>
<P><big><font size="3" face="黑体" color="#000080"><strong><em>&nbsp;&nbsp; 卷820_53 </em></strong></font><font
face="黑体" color="#800080"> </font><font size="4" color="#800080" face="宋体">【问遥山禅老】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">天与松子寿，独饮日月精。复令颜子贤，胡为夭其生。<BR>
</font></big>
<font color="#400080">吾将寻河源，上天问天何不平？吾将诘仙老，<BR>
</font></big>
<font color="#400080">大道无私谁强名？仙老难逢天不近，世人何人解应尽。<BR>
</font></big>
<font color="#400080">明朝欲向翅头山，问取禅公此义还。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_54 </em></strong></font><font
face="黑体" color="#800080"> </font><font size="4" color="#800080" face="宋体">【禅思】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">真我性无主，谁为尘识昏。奈何求其本，若拔大木根。<BR>
</font></big>
<font color="#400080">妄以一念动，势如千波翻。伤哉子桑扈，虫臂徒虚言。<BR>
</font></big>
<font color="#400080">神威兴外论，宗邪生异源。空何妨色在，妙岂废身存。<BR>
</font></big>
<font color="#400080">寂灭本非寂，喧哗曾未喧。嗟嗟世上禅，不共智者论。
<P><big><font size="3" face="黑体" color="#000080"><strong><em>&nbsp;&nbsp; 卷820_55 </em></strong></font><font
face="黑体" color="#800080"> </font><font size="4" color="#800080" face="宋体">【支公诗】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">支公养马复养鹤，率性无机多脱略。天生支公与凡异，<BR>
</font></big>
<font color="#400080">凡情不到支公地。得道由来天上仙，为僧却下人间寺，<BR>
</font></big>
<font color="#400080">道家诸子论自然，此公唯许逍遥篇。山阴诗友喧四座，<BR>
</font></big>
<font color="#400080">佳句纵横不废禅。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷820_56 </em></strong></font><font
face="黑体" color="#800080"> </font><font size="4" color="#800080" face="宋体">【述梦】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">梦中归见西陵雪，渺渺茫茫行路绝。觉来还在剡东峰，<BR>
</font></big>
<font color="#400080">乡心缭绕愁夜钟。寺北禅冈犹记得，梦归长见山重重。
<P><big><font size="3" face="黑体" color="#000080"><strong><em>&nbsp;&nbsp; 卷820_57 </em></strong></font><font
face="黑体" color="#800080"> </font><font size="4" color="#800080" face="宋体">【赤松（一作赤松涧）】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">缘岸蒙笼出见天，晴沙沥沥水溅溅。<br>何处羽人长洗药，残花无数逐流泉。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷820_58 </em></strong></font><font
face="黑体" color="#800080"> </font><font size="4" color="#800080" face="宋体">【戏题松树】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">为爱松声听不足，每逢松树遂忘还。<br>然此外更何事，笑向闲云似我闲。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷820_59 </em></strong></font><font
face="黑体" color="#800080"> </font><font size="4" color="#800080" face="宋体">【戏题二首】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">看饮逢歌日屡曛，我身何似系浮云。<br>时人不解野僧意，归去溪头作鸟群。<br>
<br>
<font color="#400080">喧喧共在是非间，终日谁知我自闲。<br>偶客狂歌何所为，欲于人事强相关。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷820_60 </em></strong></font><font
face="黑体" color="#800080"> </font><font size="4" color="#800080" face="宋体">【杂寓兴】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">嗟嗟号呶子，世称谪仙俦。媚俗被鲛绡，欺天荐d修。<BR>
</font></big>
<font color="#400080">奔景谓可致，驰龄言易流。燕昭昧往事，嬴政亡前筹。<BR>
</font></big>
<font color="#400080">三山果不见，九仙忽悠悠。君看牛山乐，君见麋浦游。<BR>
</font></big>
<font color="#400080">昨日千金子，联绵成古丘。吾将揽明月，照尔生死流。<BR>
</font></big>
<font color="#400080">至乐享爰居，惭贻达者尤。冥冥光尘内，机丧成海沤。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_61 </em></strong></font><font
face="黑体" color="#800080"> </font><font size="4" color="#800080" face="宋体">【杂兴六首】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">吾观谈天客，工言丧其精。万物资广庇，此中何有情。<BR>
</font></big>
<font color="#400080">若为昧颜跖，修短怨太清。高论让邹子，放词征屈生。<BR>
</font></big>
<font color="#400080">请从象外推，至论尤明明。<BR>
<font color="#400080">短龄役长世，扰扰悟不早。嫔女身后空，欢娱梦中好。<BR>
</font></big>
<font color="#400080">从教西陵树，千载伤怀抱。鹤驾何冥冥，鳌洲去浩浩。<BR>
</font></big>
<font color="#400080">柔颜感三花，凋发悲蔓草。月中伐桂人是谁，<BR>
</font></big>
<font color="#400080">翻使年年不衰老。<br> <BR>
<font color="#400080">谁高齐公子，泣听雍门琴。死且何足伤，殊非达人心。<br>
<font color="#400080">独高庭中鹤，意远贵氛埃。有时青冥游，顾我还下来。<BR><BR>
<font color="#400080">白云琅\色，一片生虚无。此物若无心，若何卷还舒。<BR>
<font color="#400080">疏散遂吾性，栖山更无机。寥寥高松下，独有闲云归。<BR>
</font></big>
<font color="#400080">精意不可道，冥然还掩扉。
<P><big><font size="3" face="黑体" color="#000080"><strong><em>&nbsp;&nbsp; 卷820_62 </em></strong></font><font
face="黑体" color="#800080"> </font><font size="4" color="#800080" face="宋体">【偶然五首】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">乐禅心似荡，吾道不相妨。独悟歌还笑，谁言老更狂。<BR>
<font color="#400080">偶然寂无喧，吾了心性源。可嫌虫食木，不笑鸟能言。<BR><BR>
<font color="#400080">隐心不隐迹，却欲住人寰。欠树移春树，无山看画山。<BR>
</font></big>
<font color="#400080">居喧我未错，真意在其间。<br><BR>
<font color="#400080">虏语嫌不学，胡音从不翻。说禅颠倒是，乐杀金王孙。<BR>
<font color="#400080">真隐须无矫，忘名要似愚。只将两条事，空却汉潜夫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_63 </em></strong></font><font
face="黑体" color="#800080"> </font><font size="4" color="#800080" face="宋体">【问天】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">天公何时有，谈者皆不经。谁道贤人死，今为傅说星。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_64 </em></strong></font><font
face="黑体" color="#800080"> </font><font size="4" color="#800080" face="宋体">【寓言】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">吾道本无我，未曾嫌世人。如今到城市，弥觉此心真。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_65 </em></strong></font><font
face="黑体" color="#800080"> </font><font size="4" color="#800080" face="宋体">【前溪作】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">春歌已寂寂，古水自涓涓。徒误时人辈，伤心作逝川。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_66 </em></strong></font><font
face="黑体" color="#800080"> </font><font size="4" color="#800080" face="宋体">【戏作】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">乞我百万金，封我异姓王。不如独悟时，大笑放清狂。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_67 </em></strong></font><font
face="黑体" color="#800080"> </font><font size="4" color="#800080" face="宋体">【浮云三章】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">浮云浮云，集于扶桑。扶桑茫茫，日暮之光。<BR>
</font></big>
<font color="#400080">匪日之暮，浮云之污。嗟我怀人，犹心如蠹。<BR><BR>
<font color="#400080">浮云浮云，集于咸池。咸池微微，日昃之时。<BR>
</font></big>
<font color="#400080">匪日之昃，浮云之惑。嗟我怀人，忧心如织。<BR>
<font color="#400080">浮云浮云，集于高舂。高舂鳎日夕之容。<BR>
</font></big>
<font color="#400080">匪日之夕，浮云之积。嗟我怀人，忧心如。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_68 </em></strong></font><font
face="黑体" color="#800080"> </font><font size="4" color="#800080" face="宋体">【寓言】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">人生百年我过半，天生才定不可换。<br>东海钓鳌鳌不食，南山坐石石欲烂。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷820_69 </em></strong></font><font
face="黑体" color="#800080"> </font><font size="4" color="#800080" face="宋体">【若邪春兴】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">春生若邪水，雨后漫流通。芳草行无尽，清源去不穷。<BR>
</font></big>
<font color="#400080">野烟迷极浦，斜日起微风。数处乘流望，依稀似剡中。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_70 </em></strong></font><font
face="黑体" color="#800080"> </font><font size="4" color="#800080" face="宋体">【晨登乐游原，望终南积雪】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">凌晨拥弊裘，径上古原头。雪霁山疑近，天高思若浮。<BR>
</font></big>
<font color="#400080">琼峰埋积翠，玉嶂掩飞流。曜彩含朝日，摇光夺寸眸。<BR>
</font></big>
<font color="#400080">寒空标瑞色，爽气袭皇州。清眺何人得，终当独再游。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷820_71 </em></strong></font><font
face="黑体" color="#800080"> </font><font size="4" color="#800080" face="宋体">【送商季皋】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">比来知尔有诗名，莫恨东归学未成。<br>新丰有酒为我饮，消取故园伤别情。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
