<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷28_1 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・竹枝】<a
href="authers/qzz_0586.htm" target="_blank"></font><font size="3" color="#0080FF"><font face="黑体">顾况</font></a></big> 
<br>
</font><br>
<font color="#400080">帝子苍梧不复归，洞庭叶下荆云飞。<br>巴人夜唱竹枝后，肠断晓猿声渐稀。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_2 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・竹枝】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">白帝城头春草生，白盐山下蜀江清。<br>南人上来歌一曲，北人莫上动乡情。<br>
<br>
<font color="#400080">山桃红花满上头，蜀江春水拍江流。<br>花红易衰似郎意，水流无限似侬愁。<br>
<br>
<font color="#400080">江上朱楼新雨晴，西春水e文生。<br>桥东桥西好杨柳，人来人去唱歌行。<br>
<br>
<font color="#400080">日出三竿春雾消，江头蜀客驻兰桡。<br>凭寄狂夫书一纸，住在成都万里桥。<br>
<br>
<font color="#400080">两岸山花似雪开，家家春酒满银杯。<br>昭君坊中多女伴，永安宫外踏青来。<br>
<br>
<font color="#400080">瞿塘嘈嘈十二滩，此中道路古来难。<br>长恨人心不如水，等闲平地起波澜。<br>
<br>
<font color="#400080">巫峡苍苍烟雨时，清猿啼在最高枝。<br>个里愁人肠自断，由来不是此声悲。<br>
<br>
<font color="#400080">城西门前滟堆，年年波浪不能摧。<br>懊恼人心不如石，少时东去复西来。<br>
<br>
<font color="#400080">山上层层桃李花，云间烟火是人家。<br>银钏金钗来负水，长刀短笠去烧。<br>
<br>
<font color="#400080">杨柳青青江水平，闻郎江上唱歌声。<br>东边日出西边雨，道是无情还有情。<br>
<br>
<font color="#400080">楚水巴山江雨多，巴人能唱本乡歌。<br>今朝北客思归去，回入纥那披绿罗。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_3 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・竹枝】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">瞿塘峡口冷烟低，白帝城头月向西。<br>唱到竹枝声咽处，寒猿晴鸟一时啼。<br>
<br>
<font color="#400080">竹枝苦怨怨何人，夜静山空歇又闻。<br>蛮儿巴女齐声唱，愁杀江楼病使君。<br>
<br>
<font color="#400080">巴东船舫上巴西，波面风生雨脚齐。<br>水蓼冷花红蔟蔟，江蓠湿叶碧萋萋。<br>
<br>
<font color="#400080">江畔谁人唱竹枝，前声断咽后声迟。<br>怪来调苦缘词苦，多是通州司马诗。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_4 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・竹枝】<a
href="authers/qzz_0949.htm" target="_blank"></font><font size="3" color="#0080FF"><font face="黑体">李涉</font></a></big> 
<br>
</font><br>
<font color="#400080">荆门滩急水潺潺，两岸猿啼烟满山。<br>渡头年少应官去，月落西陵望不还。<br>
<br>
<font color="#400080">巫峡云开神女祠，绿潭红树影参差。<br>下牢戍口初相问，无义滩头剩别离。<br>
<br>
<font color="#400080">石壁千重树万重，白云斜掩碧芙蓉。<br>昭君溪上年年月，独自婵娟色最浓。<br>
<br>
<font color="#400080">十二峰头月欲低，空鹘上子规啼。<br>孤舟一夜东归客，泣向春风忆建溪。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_5 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・竹枝】<a
href="authers/qzz_1549.htm" target="_blank"></font><font size="3" color="#0080FF"><font face="黑体">孙光宪</font></a></big> 
<br>
</font><br>
<font color="#400080">门前春水白O花，岸上无人小艇斜。<br>商女经过江欲暮，散抛残食饲神鸦。<br>
<br>
<font color="#400080">乱绳千结绊人深，越罗万丈表长寻。<br>杨柳在身垂意绪，藕花落尽见莲心。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_6 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・杨柳枝】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">一树春风万万枝，嫩于金色软于丝。<br>永丰西角荒园里，尽日无人属阿谁。<br>
<br>
<font color="#400080">一树衰残委泥土，双枝荣耀植天庭。<br>定知玄象今春后，柳宿光中添两星。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_7 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・杨柳枝】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">六么水调家家唱，白雪梅花处处吹。<br>古歌旧曲君休听，听取新翻杨柳枝。<br>
<br>
<font color="#400080">陶令门前四五树，亚夫营里百千条。<br>何似东都正二月，黄金枝映洛阳桥。<br>
<br>
<font color="#400080">依依袅袅复青青，勾引清风无限情。<br>白雪花繁空扑地，绿丝条弱不胜莺。<br>
<br>
<font color="#400080">红板江桥青酒旗，馆娃宫暖日斜时。<br>可怜雨歇东风定，万树千条各自垂。<br>
<br>
<font color="#400080">苏州杨柳任君夸，更有钱塘胜馆娃。<br>若解多情寻小小，绿杨深处是苏家。<br>
<br>
<font color="#400080">苏家小女旧知名，杨柳风前别有情。<br>剥条盘作银环样，卷叶吹为玉笛声。<br>
<br>
<font color="#400080">叶含浓露如啼眼，枝袅轻风似舞腰。<br>小树不禁攀折苦，乞君留取两三条。<br>
<br>
<font color="#400080">人言柳叶似愁眉，更有愁肠似柳丝。<br>柳丝挽断肠牵断，彼此应无续得期。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_8 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・杨柳枝】<a
href="authers/qzz_0864.htm" target="_blank"></font><font size="3" color="#0080FF"><font face="黑体">卢贞</font></a></big> 
<br>
</font><br>
<font color="#400080">一树依依在永丰，两枝飞去杳无踪。<br>玉皇曾采人间曲，应逐歌声入九重。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_9 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・杨柳枝】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">塞北梅花羌笛吹，淮南桂树小山词。<br>请君莫奏前朝曲，听唱新翻杨柳枝。<br>
<br>
<font color="#400080">南陌东城春早时，相逢何处不依依。<br>桃红李白皆夸好，须得垂杨相发辉。<br>
<br>
<font color="#400080">凤阙轻遮翡翠帷，龙墀遥望曲尘丝。<br>御沟春水柳晖映，狂杀长安年少儿。<br>
<br>
<font color="#400080">金谷园中莺乱飞，铜驼陌上好风吹。<br>城东桃李须臾尽，争似垂杨无限时。<br>
<br>
<font color="#400080">花萼楼前初种时，美人楼上斗腰支。<br>如今抛掷上街里，露叶如啼欲恨谁。<br>
<br>
<font color="#400080">炀帝行宫汴水滨，数株残柳不胜春。<br>昨来风起花如雪，飞入宫墙不见人。<br>
<br>
<font color="#400080">御陌青门拂地垂，千条金缕万条丝。<br>如今绾作同心结，将赠行人知不知。<br>
<br>
<font color="#400080">城外春风满酒旗，行人挥袂日西时。<br>长安陌上无穷树，唯有垂杨管别离。<br>
<br>
<font color="#400080">轻盈袅娜占春华，舞榭妆楼处处遮。<br>春尽絮飞留不得，随风好去落谁家。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_10 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・杨柳枝】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">扬子江头烟景迷，隋家宫树拂金堤。<br>嵯峨犹有当时色，半蘸波中水鸟栖。<br>
<br>
<font color="#400080">迎得春光先到来，浅黄轻绿映楼台。<br>只缘袅娜多情思，便被春风长请怠<br>
<br>
<font color="#400080">巫峡巫山杨柳多，朝云暮雨远相和。<br>因想阳台无限事，为君回唱竹枝歌。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_11 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・杨柳枝】<a
href="authers/qzz_1069.htm" target="_blank"></font><font size="3" color="#0080FF"><font face="黑体">李商隐</font></a></big> 
<br>
</font><br>
<font color="#400080">暂凭樽酒送无l，莫损愁眉与细腰。<br>人世死前唯有别，春风争拟惜长条。<br>
<br>
<font color="#400080">含烟惹雾每依依，万绪千条拂落晖。<br>为报行人休尽折，半留相送半迎归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_12 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・杨柳枝】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">梁苑隋堤事已空，万条犹舞旧春风。<br>那堪更想千年后，谁见杨花入汉宫。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_13 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・杨柳枝】<a
href="authers/qzz_0998.htm" target="_blank"></font><font size="3" color="#0080FF"><font face="黑体">施肩吾</font></a></big> 
<br>
</font><br>
<font color="#400080">伤见路傍杨柳春，一枝折尽一重新。<br>今年还折去年处，不送去年离别人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_14 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・杨柳枝】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">宜春苑外最长条，闲袅春风伴舞腰。<br>正是玉人肠断处，一渠春水赤栏桥。<br>
<br>
<font color="#400080">南内墙东御路傍，预知春色柳丝黄。<br>杏花未肯无情思，何事情人最断肠。<br>
<br>
<font color="#400080">苏小门前柳万条，毵毵金线拂平桥。<br>黄莺不语东风起，深闭朱门伴细腰。<br>
<br>
<font color="#400080">金缕毵毵碧瓦沟，六宫眉黛惹春愁。<br>晚来更带龙池雨，半拂栏干半入楼。<br>
<br>
<font color="#400080">馆娃宫外邺城西，远映征帆近拂堤。<br>系得王孙归意切，不关春草绿萋萋。<br>
<br>
<font color="#400080">两两黄鹂色似金，袅枝啼露动芳音。<br>春来幸自长如线，可惜牵缠荡子心。<br>
<br>
<font color="#400080">御柳如丝映九重，凤凰窗柱绣芙蓉。<br>景阳楼伴千条露，一面新妆待晓钟。<br>
<br>
<font color="#400080">织锦机边莺语频，停梭垂泪忆征人。<br>塞门三月犹萧索，纵有垂杨未觉春。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_15 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・杨柳枝】<a
href="authers/qzz_0839.htm" target="_blank"></font><font size="3" color="#0080FF"><font face="黑体">皇甫松</font></a></big> 
<br>
</font><br>
<font color="#400080">春入行宫映翠微，玄宗侍女舞烟丝。<br>如今柳向空城绿，玉笛何人更把吹。<br>
<br>
<font color="#400080">烂熳春归水国时，吴王宫殿柳垂丝。<br>黄莺长叫空闺畔，西子无因更得知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_16 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・杨柳枝】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">凤楼高映绿阴阴，凝碧多含雨露深。<br>莫谓一枝柔软力，几曾牵破别离心。<br>
<br>
<font color="#400080">馆娃宫畔响廊前，依托吴王养翠烟。<br>剑去国亡台榭毁，却随红树噪秋蝉。<br>
<br>
<font color="#400080">浓低似中陶潜酒，软极如伤宋玉风。<br>多谢将军绕营种，翠中闲卓战旗红。<br>
<br>
<font color="#400080">高僧爱惜遮江寺，游子伤残露野桥。<br>争似著行垂上苑，碧桃红杏对摇摇。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_17 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・杨柳枝】<a
href="authers/qzz_1040.htm" target="_blank"></font><font size="3" color="#0080FF"><font face="黑体">张祜</font></a></big> 
<br>
</font><br>
<font color="#400080">莫折宫前杨柳枝，玄宗曾向笛中吹。<br>伤心日暮烟霞起，无限春愁生翠眉。<br>
<br>
<font color="#400080">凝碧池边敛翠眉，景阳台下绾青丝。<br>那胜妃子朝元阁，玉手和烟弄一枝。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_18 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・杨柳枝】<a
href="authers/qzz_1483.htm" target="_blank"></font><font size="3" color="#0080FF"><font face="黑体">孙鲂</font></a></big> 
<br>
</font><br>
<font color="#400080">灵和风暖太昌春，舞线摇丝向昔人。<br>何似晓来江雨后，一行如画隔遥津。<br>
<br>
<font color="#400080">彭泽初栽五树时，只应闲看一枝枝。<br>不知天意风流处，要与佳人学画眉。<br>
<br>
<font color="#400080">暖傍离亭静拂桥，入流穿槛绿摇摇。<br>不知落日谁相送，魂断千条与万条。<br>
<br>
<font color="#400080">春来绿树遍天涯，未见垂杨未可夸。<br>晴日万株烟一阵，闲坊兼是莫愁家。<br>
<br>
<font color="#400080">十首当年有旧词，唱青歌翠几无遗。<br>未曾得向行人道，不为离情莫折伊。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_19 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・杨柳枝】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">华清高树出离宫，南陌柔条带暖风。<br>谁风轻阴是良夜，瀑泉声畔月明中。<br>
<br>
<font color="#400080">洛桥晴影覆江船，羌笛秋声湿塞烟。<br>闲想习池公宴罢，水蒲风絮夕阳天。<br>
<br>
<font color="#400080">嫩绿轻悬似缀旒，路人遥见隔宫楼。<br>谁能更近丹墀种，解播皇风入九州。<br>
<br>
<font color="#400080">暖风晴日断浮埃，废路新条发钓台。<br>处处轻轻可惆怅，后人攀处古人栽。<br>
<br>
<font color="#400080">潭上江边袅袅垂，日高风静絮相随。<br>青楼一树无人见，正是女郎眠觉时。<br>
<br>
<font color="#400080">汴水高悬百万条，风清两岸一时摇。<br>隋家力尽虚栽得，无限春风属圣朝。<br>
<br>
<font color="#400080">和花烟树九重城，夹路春阴十万营。<br>唯向边头不堪望，一株憔悴少人行。<br>
<br>
<font color="#400080">窗外齐垂旭日初，楼边轻好暖风徐。<br>游人莫道栽无益，桃李清阴却不如。<br>
<br>
<font color="#400080">众木犹寒独早青，御沟桥畔曲江亭。<br>陶家旧日应如此，一院春条绿绕厅。<br>
<br>
<font color="#400080">帐偃缨垂细复繁，令人心想石家园。<br>风条月影皆堪重，何事侯门爱树萱。<br>
<br>
<font color="#400080">数首新词带恨成，柳丝牵我我伤情。<br>柔娥幸有腰支稳，试踏吹声作唱声。<br>
<br>
<font color="#400080">高出军营远映桥，贼兵曾斫火曾烧。<br>风流性在终难改，依旧春来万万条。<br>
<br>
<font color="#400080">县依陶令想嫌迂，营伴将军即大粗。<br>此日与君除万恨，数篇风调更应无。<br>
<br>
<font color="#400080">狂似纤腰软胜绵，自多情态更谁怜。<br>游人不折还堪恨，抛向桥边与路边。<br>
<br>
<font color="#400080">朝阳晴照绿杨烟，一别通波十七年。<br>应有旧枝无处觅，万株风里卓旌旃。<br>
<br>
<font color="#400080">晴垂芳态吐牙新，雨摆轻条湿面春。<br>别有出墙高数尺，不知摇动是何人。<br>
<br>
<font color="#400080">暖梳簪朵事登楼，因挂垂杨立地愁。<br>牵断绿丝攀不得，半空悬著玉搔头。<br>
<br>
<font color="#400080">西园高树后庭根，处处寻芳有折痕。<br>终忆旧游桃叶舍，一株斜映竹篱门。<br>
<br>
<font color="#400080">刘白苏台总近时，当初章句是谁推。<br>纤腰舞尽春杨柳，未有侬家一首诗。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_20 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・杨柳枝】<a
href="authers/qzz_1292.htm" target="_blank"></font><font size="3" color="#0080FF"><font face="黑体">牛峤</font></a></big> 
<br>
</font><br>
<font color="#400080">解冻风来末上青，解垂罗袖拜卿卿。<br>无端袅娜临官路，舞送行人过一生。<br>
<br>
<font color="#400080">吴王宫里色偏深，一簇纤条万缕金。<br>不愤钱塘苏小小，引郎枝下结同心。<br>
<br>
<font color="#400080">桥北桥南千万条，恨伊张绪不相饶。<br>金羁白马临风望，认得羊家静婉腰。<br>
<br>
<font color="#400080">狂雪随风扑马飞，惹烟无力被风欹。<br>莫交移入灵和殿，宫女三千又妒伊。<br>
<br>
<font color="#400080">袅翠笼烟拂暖波，舞裙新染曲尘罗。<br>章华台畔隋堤上，倚得春风尔许多。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_21 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・杨柳枝】<a
href="authers/qzz_1447.htm" target="_blank"></font><font size="3" color="#0080FF"><font face="黑体">和凝</font></a></big> 
<br>
</font><br>
<font color="#400080">软碧摇烟似送人，映花时把翠眉颦。<br>青青自是风流主，漫s金丝待洛神。<br>
<br>
<font color="#400080">瑟瑟罗裙金缕腰，黛眉偎破未重描。<br>醉来咬损新花子，拽住仙郎尽放娇。<br>
<br>
<font color="#400080">鹊桥初就咽银河，今夜仙郎自性和。<br>不是昔年攀桂树，岂能月里索娥。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_22 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・杨柳枝】<a
href="authers/qzz_1549.htm" target="_blank"></font><font size="3" color="#0080FF"><font face="黑体">孙光宪</font></a></big> 
<br>
</font><br>
<font color="#400080">闾门风暖落花干，飞遍江南雪不寒。<br>独有晚来临水驿，闲人多凭赤阑干。<br>
<br>
<font color="#400080">有池有榭即鳎浸润翻成长养功。<br>恰似有人长点检，著行排立向春风。<br>
<br>
<font color="#400080">根柢虽然傍浊河，无妨终日近笙歌。<br>骖骖金带谁堪比，还笑黄莺不较多。<br>
<br>
<font color="#400080">万株枯槁怨亡隋，似吊吴台各自垂。<br>好是淮阴明月里，酒楼横笛不胜吹。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_23 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・浪淘沙】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">九曲黄河万里沙，浪淘几簸自天涯。<br>如今直上银河去，同到牵牛织女家。<br>
<br>
<font color="#400080">洛水桥边春日斜，碧流轻浅见琼沙。<br>无端陌上狂风急，惊起鸳鸯出浪花。<br>
<br>
<font color="#400080">汴水东流虎眼文，清淮晓色鸭头春。<br>君看渡口淘沙处，渡却人间多少人。<br>
<br>
<font color="#400080">鹦鹉洲头浪s沙，青楼春望日将斜。<br>衔泥燕子争归舍，独自狂夫不忆家。<br>
<br>
<font color="#400080">濯锦江边两岸花，春风吹浪正淘沙。<br>女郎剪下鸳鸯锦，将向中流匹晚霞。<br>
<br>
<font color="#400080">日照澄洲江雾开，淘金女伴满江隈。<br>美人首饰侯王印，尽是沙中浪底来。<br>
<br>
<font color="#400080">八月涛声吼地来，头高数丈触山回。<br>须臾却入海门去，卷起沙堆似雪堆。<br>
<br>
<font color="#400080">莫道谗言如浪深，莫言迁客似沙沉。<br>千淘万漉虽辛苦，吹尽狂沙始到金。<br>
<br>
<font color="#400080">流水淘沙不暂停，前波未灭后波生。<br>令人忽忆潇湘渚，回唱迎神三两声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_24 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・浪淘沙】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">一泊沙来一泊去，一重浪灭一重生。<br>相搅相淘无歇日，会交山海一时平。<br>
<br>
<font color="#400080">白浪茫茫与海连，平沙浩浩四无边。<br>暮去朝来淘不住，遂令东海变桑田。<br>
<br>
<font color="#400080">青草湖中万里程，黄梅雨里一人行。<br>愁见滩头夜泊处，风翻暗浪打船声。<br>
<br>
<font color="#400080">借问江湖与海水，何似君情与妾心。<br>相恨不如潮有信，相思始觉海非深。<br>
<br>
<font color="#400080">海底飞尘终有日，山头化石岂无时。<br>谁道小郎抛小妇，船头一去没回期。<br>
<br>
<font color="#400080">随波逐浪到天涯，迁客生还有几家。<br>却到帝乡重富贵，请君莫忘浪淘沙。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_25 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・浪淘沙】<a
href="authers/qzz_0839.htm" target="_blank"></font><font size="3" color="#0080FF"><font face="黑体">皇甫松</font></a></big> 
<br>
</font><br>
<font color="#400080">滩头细草接疏林，浪恶罾船半欲沉。<br>宿鹭眠洲非旧浦，去年沙觜是江心。<br>
<br>
<font color="#400080">蛮歌豆蔻北人愁，松雨蒲风夜艇秋。<br>浪起眠不得，寒沙细细入江流。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_26 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・纥那曲】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">杨柳郁青青，竹枝无限情。同郎一回顾，听唱纥那声。<br>
<font color="#400080">踏曲兴无穷，调同词不同。愿郎千万寿，长作主人翁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷28_27 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・潇湘神二曲】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">湘水流，湘水流，九疑云物至今愁。君问二妃何处所，<BR>
</font></big>
<font color="#400080">零陵香草露中秋。<BR>
<font color="#400080">斑竹枝，斑竹枝，泪痕点点寄相思。楚客欲听瑶瑟怨，<BR>
</font></big>
<font color="#400080">潇湘深夜月明时。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷28_28 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・抛球乐】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">五彩绣团团，登君玳瑁筵。最宜红烛下，偏称落花前。<BR>
</font></big>
<font color="#400080">上客如先起，应须赠一船。<br><BR>
<font color="#400080">春早见花枝，朝朝恨发迟。及看花落后，却忆未开时。<BR>
</font></big>
<font color="#400080">幸有抛球乐，一杯君莫辞。
<P><big><font size="3" face="黑体" color="#000080"><strong><em>&nbsp;&nbsp; 卷28_29 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・太平乐】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">岁丰仍节俭，时泰更销兵。圣念长如此，何忧不太平。<BR><BR>
<font color="#400080">湛露浮尧酒，薰风起舜歌。愿同尧舜意，所乐在人和。
<P><big><font size="3" face="黑体" color="#000080"><strong><em>&nbsp;&nbsp; 卷28_30 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・太平乐】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">风俗今和厚，君王在穆清。行看采花曲，尽是太阶平。<br>
<P><big><font size="3" face="黑体" color="#000080"><strong><em>&nbsp;&nbsp; 卷28_31 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・太平乐】<a
href="authers/qzz_0821.htm" target="_blank"></font><font size="3" color="#0080FF"><font face="黑体">张仲素</font></a></big> 
<br>
</font><br>
<font color="#400080">圣德超千古，皇威静四方。苍生今息战，无事觉时长。
<P><big><font size="3" face="黑体" color="#000080"><strong><em>&nbsp;&nbsp; 卷28_32 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・升平乐】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">正气绕宫楼，皇居信上游。远冈延圣祚，平地载神州。<BR>
</font></big>
<font color="#400080">会合皆重译，潺近八流。中兴岂假问，据此自千秋。<BR><BR>
<font color="#400080">寥敞延英，朝班立位横。宣传无草动，拜舞有衣声。<BR>
</font></big>
<font color="#400080">鸳瓦云消湿，虫丝日照明。辛勤自不到，遥见似前生。<BR><BR>
<font color="#400080">处处足欢声，时康岁已深。不同三尺剑，应似五弦琴。<BR>
</font></big>
<font color="#400080">寿笑山犹尽，明嫌日有阴。何当怜一物，亦遣断愁吟。<BR><BR>
<font color="#400080">曙质绝埃氛，彤庭列禁军。圣颜初对日，龙尾竞缘云。<BR>
</font></big>
<font color="#400080">响交成韵，帘阴暖带纹。逍遥岂有事，于此咏南薰。<BR><BR>
<font color="#400080">一物周天至，洪纤尽晏然。车书无异俗，甲子并丰年。<BR>
</font></big>
<font color="#400080">奇技皆归朴，征夫亦服田。君王故不有，台鼎合韦弦。<BR><BR>
<font color="#400080">日日听歌谣，区中尽祝尧。虫蝗初不害，夷狄近全销。<BR>
</font></big>
<font color="#400080">史笔唯书瑞，天台绝见祆。因令匹夫志，转欲事清朝。<BR><BR>
<font color="#400080">品物尽昭苏，神功复帝谟。他时应有寿，当代且无虞。<BR>
</font></big>
<font color="#400080">赐历通遐俗，移关入半胡。鹪鹩一何幸，于此寄微躯。<BR><BR>
<font color="#400080">无战复无私，尧时即此时。焚香临极早，待月卷帘迟。<BR>
</font></big>
<font color="#400080">端拱乾坤内，何言W纩垂。君看圣明验，只此是神龟。<BR><BR>
<font color="#400080">旭日上清穹，明堂坐圣聪。衣裳承瑞气，冠冕盖重瞳。<BR>
</font></big>
<font color="#400080">花木经宵露，旌旗立仗风。何期于此地，见说似仙宫。<BR><BR>
<font color="#400080">五帝三皇主，萧曹魏邴臣。文章惟反朴，戈甲尽生尘。<BR>
</font></big>
<font color="#400080">谏纸应无用，朝纲自有伦。升平不可纪，所见是闲人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷28_33 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・金缕衣】<a
href="authers/qzz_0000.htm" target="_blank"></font><font size="3" color="#0080FF"><font face="黑体"></font></a></big> 
<br>
</font><br>
<font color="#400080">劝君莫惜金缕衣，劝君惜取少年时。<br>花开堪折直须折，莫待无花空折枝。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_34 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・凤归云】<a
href="authers/qzz_0000.htm" target="_blank"></font><font size="3" color="#0080FF"><font face="黑体">滕潜</font></a></big> 
<br>
</font><br>
<font color="#400080">金井栏边见羽仪，梧桐树上宿寒枝。<br>五陵公子怜文彩，画与佳人刺绣衣。<br>
<br>
<font color="#400080">饮啄蓬山最上头，和烟飞下禁城秋。<br>曾将弄玉归云去，金R斜开十二楼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_35 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・拜新月】<a
href="authers/qzz_0645.htm" target="_blank"></font><font size="3" color="#0080FF"><font face="黑体">李端</font></a></big> 
<br>
</font><br>
<font color="#400080">开帘见新月，便即下阶拜。细语人不闻，北风吹裙带。
<P><big><font size="3" face="黑体" color="#000080"><strong><em>&nbsp;&nbsp; 卷28_36 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・拜新月】<a
href="authers/qzz_0000.htm" target="_blank"></font><font size="3" color="#0080FF"><font face="黑体">吉中孚妻</font></a></big> 
<br>
</font><br>
<font color="#400080">拜新月，拜月出堂前，暗魄深笼桂，虚弓未引弦。<BR>
</font></big>
<font color="#400080">拜新月，拜月妆楼上，鸾镜未安台，蛾眉已相向。<BR>
</font></big>
<font color="#400080">拜新月，拜月不胜情，庭前风露清，月临人自老，<BR>
</font></big>
<font color="#400080">望月更长生。东家阿母亦拜月，一拜一悲声断绝。<BR>
</font></big>
<font color="#400080">昔年拜月逞容仪，如今拜月双泪垂。回看众女拜新月，<BR>
</font></big>
<font color="#400080">却忆红闺年少时。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷28_37 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・忆江南】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">江南好，风景旧曾谙。日出江花红胜火，<BR>
</font></big>
<font color="#400080">春来江水绿如蓝。能不忆江南。<BR>
<font color="#400080">江南忆，最忆是杭州。山寺月中寻桂子，<BR>
</font></big>
<font color="#400080">郡亭枕上看潮头。何日更重游。<br><BR>
<font color="#400080">江南忆，其次忆吴宫。吴酒一杯春竹叶，<BR>
</font></big>
<font color="#400080">吴娃双舞醉芙蓉。早晚复相逢。<BR>
<P><big><font size="3" face="黑体" color="#000080"><strong><em>&nbsp;&nbsp; 卷28_38 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・忆江南】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">春过也，共惜艳阳年。犹有桃花流水上，<BR>
</font></big>
<font color="#400080">无辞竹叶醉樽前，惟待见青天。<br><BR>
<font color="#400080">春去也，多谢洛城人。弱柳从风疑举袂，<BR>
</font></big>
<font color="#400080">丛兰`露似沾巾，独笑亦含颦。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷28_39 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・宫中调笑】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">团扇，团扇，美人病来遮面。玉颜憔悴三年，<BR>
</font></big>
<font color="#400080">谁复商量管弦。弦管，弦管，春草昭阳路断。<BR>
<font color="#400080">胡蝶，胡蝶，飞上金花枝叶。君前对舞春风，<BR>
</font></big>
<font color="#400080">百叶桃花树红。红树，红树，燕语莺啼日暮。<BR><BR>
<font color="#400080">罗袖，罗袖，暗舞春风依旧。遥看歌舞玉楼，<BR>
</font></big>
<font color="#400080">好日新妆坐愁。愁坐，愁坐，一世虚生虚过。<BR>
<font color="#400080">杨柳，杨柳，日暮白沙渡口。船头江水茫茫，<BR>
</font></big>
<font color="#400080">商人少妇断肠。肠断，肠断，鹧鸪夜飞失伴。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷28_40 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・宫中调笑】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">胡马，胡马，远放燕支山下。咆沙咆雪独嘶，<BR>
</font></big>
<font color="#400080">东望西望路迷。迷路，迷路，边草无穷日暮。<BR><BR>
<font color="#400080">河汉，河汉，晓挂秋城漫漫。愁人起望相思，<BR>
</font></big>
<font color="#400080">江南塞北别离。离别，离别，河汉虽同路绝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷28_41 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・转应词】<a
href="authers/qzz_0613.htm" target="_blank"></font><font size="3" color="#0080FF"><font face="黑体">戴叔伦</font></a></big> 
<br>
</font><br>
<font color="#400080">边草，边草，边草尽来兵老。山南山北雪晴，<BR>
</font></big>
<font color="#400080">千里万里月明。明月，明月，胡笳一声愁绝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷28_42 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・宫中行乐词】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">小小生金屋，盈盈在紫微。山花插宝髻，石竹绣罗衣。<BR>
</font></big>
<font color="#400080">每出深宫里，常随步辇归。只愁歌舞散，化作彩云飞。<BR><BR>
<font color="#400080">柳色黄金嫩，梨花白雪香。玉楼巢翡翠，金殿锁鸳鸯。<BR>
</font></big>
<font color="#400080">选妓随雕辇，徵歌出洞房。宫中谁第一，飞燕在昭阳。<BR><BR>
<font color="#400080">卢橘为秦树，蒲萄出汉宫。烟花宜落日，丝管醉春风。<BR>
</font></big>
<font color="#400080">笛奏龙鸣水，箫吟凤下空。君王多乐事，何必向回中。<BR><BR>
<font color="#400080">玉树春归日，金宫乐事多。后庭朝未入，轻辇夜相过。<BR>
</font></big>
<font color="#400080">笑出花间语，娇来烛下歌。莫教明月去，留著醉娥。<BR><BR>
<font color="#400080">绣户香风暖，纱窗曙色新。宫花争笑日，池草暗生春。<BR>
</font></big>
<font color="#400080">绿树闻歌鸟，青楼见舞人。昭阳桃李月，罗绮自相亲。<BR><BR>
<font color="#400080">今日明光里，还须结伴游。春风开紫殿，天乐下珠楼。<BR>
</font></big>
<font color="#400080">艳舞全知巧，娇歌半欲羞。更怜花月夜，宫女笑藏钩。<BR><BR>
<font color="#400080">寒雪梅中尽，春风柳上归。宫莺娇欲醉，檐燕语还飞。<BR>
</font></big>
<font color="#400080">迟日明歌席，新花艳舞衣。晚来移彩仗，行乐泥光辉。<BR><BR>
<font color="#400080">水绿南薰殿，花红北阙楼。莺歌闻太液，凤吹绕瀛洲。<BR>
</font></big>
<font color="#400080">素女鸣珠佩，天人弄彩球。今朝风日好，宜入未央游。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷28_43 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・宫中乐】<a
href="authers/qzz_0792.htm" target="_blank"></font><font size="3" color="#0080FF"><font face="黑体">令狐楚</font></a></big> 
<br>
</font><br>
<font color="#400080">楚塞金陵静，巴山玉垒空。万方无一事，端拱大明宫。<BR><BR>
<font color="#400080">霜霁长杨苑，冰开太液池。宫中行乐日，天下盛明时。<BR>
<font color="#400080">柳色烟相似，梨花雪不如。春风真有意，一一丽皇居。<BR><BR>
<font color="#400080">月上宫花静，烟含苑树深。银台门已闭，仙漏夜沉沉。<br>
<font color="#400080">九重青锁闼，百尺碧云楼。明月秋风起，珠帘上玉钩。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷28_44 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・宫中乐】<a
href="authers/qzz_0821.htm" target="_blank"></font><font size="3" color="#0080FF"><font face="黑体">张仲素</font></a></big> 
<br>
</font><br>
<font color="#400080">网户交如绮，纱窗薄似烟。乐吹天上曲，人是月中仙。<BR><BR>
<font color="#400080">翠匣开寒镜，珠钗挂步摇。妆成只畏晓，更漏促春宵。<br>
<font color="#400080">江果瑶池实，金盘露井冰。甘泉将避暑，台殿晓光凝。<BR><BR>
<font color="#400080">月彩浮鸾殿，砧声隔凤楼。笙歌临水槛，红烛乍迎秋。<BR>
<font color="#400080">奇树留寒翠，神池结夕波。黄山一夜雪，渭水雁声多。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷28_45 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・踏歌词】<a
href="authers/qzz_0132.htm" target="_blank"></font><font size="3" color="#0080FF"><font face="黑体">崔液</font></a></big> 
<br>
</font><br>
<font color="#400080">彩女迎金屋，仙姬出画堂。鸳鸯裁锦袖，翡翠帖花黄。<BR>
</font></big>
<font color="#400080">歌响舞分行，艳色动流光。<br><BR>
<font color="#400080">庭际花微落，楼前汉已横。金壶催夜尽，罗袖拂寒轻。<BR>
</font></big>
<font color="#400080">乐笑畅欢情，未半著天明。
<P><big><font size="3" face="黑体" color="#000080"><strong><em>&nbsp;&nbsp; 卷28_46 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・踏歌词】<a
href="authers/qzz_0071.htm" target="_blank"></font><font size="3" color="#0080FF"><font face="黑体">谢偃</font></a></big> 
<br>
</font><br>
<font color="#400080">春景娇春台，新露泣新梅。春叶参差吐，新花重叠开。<BR>
</font></big>
<font color="#400080">花影飞莺去，歌声度鸟来。倩看飘u雪，何如舞袖回。<BR><BR>
<font color="#400080">逶迤度香阁，顾步出兰闺。欲绕鸳鸯殿，先过桃李蹊。<BR>
</font></big>
<font color="#400080">风带舒还卷，簪花举复低。欲问今宵乐，但听歌声齐。<BR><BR>
<font color="#400080">夜久星沉没，更深月影斜。裙轻才动佩，鬟薄不胜花。<BR>
</font></big>
<font color="#400080">细风吹宝袜，轻露湿红纱。相看乐未已，兰灯照九华。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷28_47 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・踏歌词】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">花萼楼前雨露新，长安城里太平人。<br>龙衔火树千灯艳，鸡踏莲花万岁春。<br>
<br>
<font color="#400080">帝宫三五戏春台，行雨流风莫妒来。<br>西域灯轮千影合，东华金阙万重开。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_48 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・踏歌行】<a
href="authers/qzz_0813.htm" target="_blank"></font><font size="3" color="#0080FF"><font face="黑体">刘禹锡</font></a></big> 
<br>
</font><br>
<font color="#400080">春江月出大堤平，堤上女郎连袂行。<br>唱尽新词看不见，红霞影树鹧鸪鸣。<br>
<br>
<font color="#400080">桃蹊柳陌好经过，灯下妆成月下歌。<br>为是襄王故宫地，至今犹自细腰多。<br>
<br>
<font color="#400080">新词宛转递相传，振袖倾鬟风露前。<br>月落乌啼云雨散，游童陌上拾花钿。<br>
<br>
<font color="#400080">日暮江头闻竹枝，南人行乐北人悲。<br>自从雪里唱新曲，直至三春花尽时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_49 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・天长地久词】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">玉砌红花树，香风不敢吹。春光解天意，偏发殿南枝。<BR><BR>
<font color="#400080">虹桥千步廊，半在水中央。天子方清暑，宫人重暮妆。<BR>
<font color="#400080">辞辇复当熊，倾心奉上宫。君王若看貌，甘在众妃中。<BR><BR>
<font color="#400080">云日呈祥礼物殊，北庭生献五单于。<br>塞天万里无飞鸟，可在边城用郅都。<br>
<br>
<font color="#400080">台殿云凉风日微，君王初赐六宫衣。<br>楼船罢泛归犹早，行道才人斗射飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_50 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・G乃曲】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">偏存名迹在人间，顺俗与时未安闲。<br>来谒大官兼问政，扁舟却入九疑山。<br>
<br>
<font color="#400080">湘江二月春水平，满月和风宜夜行。<br>唱桡欲过平阳戍，守吏相呼问姓名。<br>
<br>
<font color="#400080">千里枫林烟雨深，无朝无暮有猿吟。<br>停桡静听曲中意，好是云山韶C音。<br>
<br>
<font color="#400080">零陵郡北湘水东，浯溪形胜满湘中。<br>溪口石颠堪自逸，谁能相伴作渔翁。<br>
<br>
<font color="#400080">下泷船似入深渊，上泷船似欲升天。<br>泷南始到九疑郡，应绝高人乘兴船。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_51 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・十二月乐辞・正月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">上楼迎春新春归，暗黄著柳宫漏迟。薄薄淡霭弄野姿，<BR>
</font></big>
<font color="#400080">寒绿幽泥生短丝。锦床晓卧玉肌冷，露脸未开对朝暝。<BR>
</font></big>
<font color="#400080">官街柳带不堪折，早晚菖蒲胜绾结。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷28_52 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・十二月乐辞・二月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">二月饮酒采桑津，宜男草生兰笑人。蒲如交剑风如薰，<BR>
</font></big>
<font color="#400080">劳劳胡燕怨酣春。薇帐逗烟生绿尘，金翅峨髻愁暮云，<BR>
</font></big>
<font color="#400080">沓飒起舞真珠裙。津头送别唱流水，酒客背寒南山死。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷28_53 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・十二月乐辞・三月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">东方风来满眼春，花城柳暗愁几人。复宫深殿竹风起，<BR>
</font></big>
<font color="#400080">新翠舞襟静如水。光风转蕙百馀里，暖雾驱云扑天地。<BR>
</font></big>
<font color="#400080">军装宫妓扫蛾浅，摇摇锦旗夹城暖。曲水飘香去不归，<BR>
</font></big>
<font color="#400080">梨花落尽成秋苑。<BR>
<P><big><font size="3" face="黑体" color="#000080"><strong><em>&nbsp;&nbsp; 卷28_54 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・十二月乐辞・四月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">晓凉暮凉树如盖，千山浓绿生云外。依微香雨青氛氲，<BR>
</font></big>
<font color="#400080">腻叶蟠花照曲门。金塘闲水摇碧漪，老景沉重无惊飞，<BR>
</font></big>
<font color="#400080">堕红残萼暗参差。<BR>
<P><big><font size="3" face="黑体" color="#000080"><strong><em>&nbsp;&nbsp; 卷28_55 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・十二月乐辞・五月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">雕玉押帘上，轻e笼虚门。井汲铅华水，扇织鸳鸯文。<BR>
</font></big>
<font color="#400080">回雪舞凉殿，甘露洗空绿。罗袖从徊翔，香汗沾宝粟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷28_56 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・十二月乐辞・六月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">裁生罗，伐湘竹，帔拂疏霜簟秋玉。炎炎红镜东方开，<BR>
</font></big>
<font color="#400080">晕如车轮上徘徊，啾啾赤帝骑龙来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷28_57 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・十二月乐辞・七月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">星依云渚冷，露滴盘中圆。好花生木末，衰蕙愁空园。<BR>
</font></big>
<font color="#400080">夜天如玉砌，池叶极青钱。仅厌舞衫薄，稍知花簟寒。<BR>
</font></big>
<font color="#400080">晓风何拂拂，北斗光阑干。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷28_58 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・十二月乐辞・八月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">孀妾怨长夜，独客梦归家。傍檐虫缉丝，向壁灯垂花。<BR>
</font></big>
<font color="#400080">檐外月光吐，帘中树影斜。悠悠飞露姿，点缀池中荷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷28_59 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・十二月乐辞・九月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">离宫散萤天似水，竹黄池冷芙蓉死。月缀金铺光脉脉，<BR>
</font></big>
<font color="#400080">凉苑虚庭空澹白。霜花飞飞风草草，翠锦斓斑满层道。<BR>
</font></big>
<font color="#400080">鸡人罢唱晓珑璁，鸦啼金井下疏桐。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷28_60 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・十二月乐辞・十月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">玉壶银箭稍难倾，G花夜笑凝幽明。碎霜斜舞上罗幕，<BR>
</font></big>
<font color="#400080">烛笼两行照飞阁。珠帷怨卧不成眠，金凤刺衣著体寒，<BR>
</font></big>
<font color="#400080">长眉对月斗弯环。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷28_61 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・十二月乐辞・十一月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">宫城团回凛严光，白天碎碎堕琼芳。挝钟高饮千日酒，<BR>
</font></big>
<font color="#400080">却天凝寒作君寿。御沟泉合如环素，火井温水在何处。<br>
<P><big><font size="3" face="黑体" color="#000080"><strong><em>&nbsp;&nbsp; 卷28_62 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・十二月乐辞・十二月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">日脚淡光红洒洒，薄霜不销桂枝下。<br>依稀和气解冬严，已就长日辞长夜。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_63 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・十二月乐辞・闰月】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">帝重光，年重时，七十二候回环推。天官玉g灰剩飞，<BR>
</font></big>
<font color="#400080">今岁何长来岁迟。王母移桃献天子，羲氏和氏迂龙辔。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷28_64 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・桃花行】<a
href="authers/qzz_0136.htm" target="_blank"></font><font size="3" color="#0080FF"><font face="黑体">李峤</font></a></big> 
<br>
</font><br>
<font color="#400080">岁去无言忽憔悴，时来含笑吐氛氲。<br>不能拥路迷仙客，故欲开蹊侍圣君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_65 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・桃花行】<a
href="authers/qzz_0206.htm" target="_blank"></font><font size="3" color="#0080FF"><font face="黑体">李V</font></a></big> 
<br>
</font><br>
<font color="#400080">绮萼成蹊遍Z芳，红英扑地满筵香。<br>莫将秋宴传王母，来比春华寿圣皇。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_66 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・桃花行】<a
href="authers/qzz_0185.htm" target="_blank"></font><font size="3" color="#0080FF"><font face="黑体">徐彦伯</font></a></big> 
<br>
</font><br>
<font color="#400080">源水丛花无数开，丹跗红萼间青梅。<br>从今结子三千岁，预喜仙游复摘来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_67 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・桃花行】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">桃花灼灼有光辉，无数成蹊点更飞。<br>为见芳林含笑待，遂同温树不言归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_68 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・桃花行】<a
href="authers/qzz_0263.htm" target="_blank"></font><font size="3" color="#0080FF"><font face="黑体">赵彦昭</font></a></big> 
<br>
</font><br>
<font color="#400080">红萼竞妍春苑曙，粉茸新向御筵开。<br>长年愿奉西王宴，近侍惭无东朔才。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_69 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・苏摩遮】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">摩遮本出海西胡，琉璃宝服紫髯胡。<br>闻道皇恩遍宇宙，来时歌舞助欢娱。<br>
<br>
<font color="#400080">绣装帕额宝花冠，夷歌骑舞借人看。<br>自能激水成阴气，不虑今年寒不寒。<br>
<br>
<font color="#400080">腊月凝阴积帝台，豪歌击鼓送寒来。<br>油囊取得天河水，将添上寿万年杯。<br>
<br>
<font color="#400080">寒气宜人最可怜，故将寒水散庭前。<br>惟愿圣君无限寿，长取新年续旧年。<br>
<br>
<font color="#400080">昭成皇后帝家亲，荣乐诸人不比伦。<br>往日霜前花委地，今年雪后树逢春。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷28_70 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・舞马词】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">万玉朝宗凤，千金率领龙媒。<BR>
</font></big>
<font color="#400080">眄鼓凝骄躞蹀，听歌弄影徘徊。<BR>
<font color="#400080">天禄遥征卫叔，日龙上借羲和。<BR>
</font></big>
<font color="#400080">将共两骖争舞，来随八骏齐歌。<br><BR>
<font color="#400080">彩旄八佾成行，时龙五色因方。<BR>
</font></big>
<font color="#400080">屈膝衔杯赴节，倾心献寿无疆。<BR>
<font color="#400080">帝皂龙驹沛艾，星兰骥子权奇。<BR>
</font></big>
<font color="#400080">腾倚骧洋应节，繁骄接迹不移。<br><BR>
<font color="#400080">二圣先天合德，群灵率土可封。<BR>
</font></big>
<font color="#400080">击石骖紫燕，金顾步苍龙。<BR>
<font color="#400080">圣君出震应，神马浮河献图。<BR>
</font></big>
<font color="#400080">足踏天庭鼓舞，心将帝乐踟踌。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷28_71 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・舞马千秋万岁乐府词】<a
href="authers/qzz_0198.htm" target="_blank"></font><font size="3" color="#0080FF"><font face="黑体">张说</font></a></big> 
<br>
</font><br>
<font color="#400080">金天诞圣千秋节，玉醴还分万寿觞。试听紫骝歌乐府，<BR>
</font></big>
<font color="#400080">何如J骥舞华冈。连骞势出鱼龙变，蹀躞骄生鸟兽行。<BR>
</font></big>
<font color="#400080">岁岁相传指树日，翩翩来伴庆云翔。<br><BR>
<font color="#400080">圣王至德与天齐，天马来仪自海西。腕足齐行拜两膝，<BR>
</font></big>
<font color="#400080">繁骄不进蹈千蹄。奋鬣时蹲踏，鼓怒骧身忽上跻。<BR>
</font></big>
<font color="#400080">更有衔杯终宴曲，垂头掉尾醉如泥。<br><BR>
<font color="#400080">远听明君爱逸才，玉鞭金翅引龙媒。不因兹白人间有，<BR>
</font></big>
<font color="#400080">定是飞黄天上来。影弄日华相照耀，喷含云色且徘徊。<BR>
</font></big>
<font color="#400080">莫言阙下桃花舞，别有河中兰叶开。<BR>
<P><big><font size="3" face="黑体" color="#000080"><strong><em>&nbsp;&nbsp; 卷28_72 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・小曲新词】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">霁色鲜宫殿，秋声脆管弦。圣明千岁乐，岁岁似今年。<BR>
<font color="#400080">红裙明月夜，碧殿早秋时。好向昭阳宿，天凉玉漏迟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷28_73 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・闺怨词】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">朝憎莺百啭，夜妒燕双栖。不惯经春别，谁知到晓啼。<BR><BR>
<font color="#400080">珠箔笼寒月，纱窗背晓灯。夜来巾上泪，一半是春冰。<BR>
<font color="#400080">关山征戍远，闺阁别离难。苦战应憔悴，寒衣不要宽。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷28_74 </em></strong></font><font
face="黑体" color="#800080"> </font><font size="4" color="#800080" face="宋体">【杂曲歌辞・皇帝感词】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">提剑云雷动，垂衣日月明。禁花呈瑞色，国老见星精。<BR>
</font></big>
<font color="#400080">发棹鱼先跃，窥巢鸟不惊。山呼一万岁，直入九重城。<BR>
<font color="#400080">天衣五凤彩，御马六龙文。雨露清驰道，风雷翊上军。<BR>
</font></big>
<font color="#400080">高旎ㄍ庾，行漏乐前闻。时见金鞭举，空中指瑞云。<br>
<font color="#400080">妙算干戈止，神谋宇宙清。两阶文物盛，七德武功成。<BR>
</font></big>
<font color="#400080">校猎长杨苑，屯军细柳营。归来献明主，歌舞隘春城。<BR>
<font color="#400080">天乐下天中，云俨在空。铅黄艳河汉，语笑合笙镛。<BR>
</font></big>
<font color="#400080">已见长随凤，仍闻不避熊。君王亲试舞，阊阖静无风。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
