<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百三十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百三十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷631_1 </em></strong></font><font
face="黑体" color="#800080"> </font><font size="4" color="#800080" face="宋体">【旅泊吴门】<a
href="authers/qzz_1264.htm" target="_blank"></font><font size="3" color="#0080FF"><font face="黑体">张贲</font></a></big> 
<br>
</font><br>
<font color="#400080">一舸吴江晚，堪忧病广文。鲈鱼谁与伴，鸥鸟自成群。<BR>
</font></big>
<font color="#400080">反照纵横水，斜空断续云。异乡无限思，尽付酒醺醺。
<P><big><font size="3" face="黑体" color="#000080"><strong><em>&nbsp;&nbsp; 卷631_2 </em></strong></font><font
face="黑体" color="#800080"> </font><font size="4" color="#800080" face="宋体">【贲中间有吴门旅泊之什蒙鲁望垂和更作一章以伸酬谢】<a
href="authers/qzz_1264.htm" target="_blank"></font><font size="3" color="#0080FF"><font face="黑体">张贲</font></a></big> 
<br>
</font><br>
<font color="#400080">偶发陶匏响，皆蒙组绣文。清秋将落帽，子夏正离群。<BR>
</font></big>
<font color="#400080">有恨书燕雁，无聊赋郢云。遍看心自醉，不是酒能醺。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷631_3 </em></strong></font><font
face="黑体" color="#800080"> </font><font size="4" color="#800080" face="宋体">【酬袭美先见寄倒来韵】<a
href="authers/qzz_1264.htm" target="_blank"></font><font size="3" color="#0080FF"><font face="黑体">张贲</font></a></big> 
<br>
</font><br>
<font color="#400080">寻疑天意丧斯文，故选茅峰寄白云。酒后只留沧海客，<BR>
</font></big>
<font color="#400080">香前唯见紫阳君。近年已绝诗书癖，今日兼将笔砚焚。<BR>
</font></big>
<font color="#400080">为有此身犹苦患，不知何者是玄c。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷631_4 </em></strong></font><font
face="黑体" color="#800080"> </font><font size="4" color="#800080" face="宋体">【奉和袭美醉中即席见赠次韵】<a
href="authers/qzz_1264.htm" target="_blank"></font><font size="3" color="#0080FF"><font face="黑体">张贲</font></a></big> 
<br>
</font><br>
<font color="#400080">桂枝新下月中仙，学海词锋誉蔼然。文阵已推忠信甲，<BR>
</font></big>
<font color="#400080">穷波犹认孝廉船。清标称住羊车上，俗韵惭居鹤氅前。<BR>
</font></big>
<font color="#400080">共许逢蒙快弓箭，再穿杨叶在明年。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷631_5 </em></strong></font><font
face="黑体" color="#800080"> </font><font size="4" color="#800080" face="宋体">【奉和袭美题褚家林亭】<a
href="authers/qzz_1264.htm" target="_blank"></font><font size="3" color="#0080FF"><font face="黑体">张贲</font></a></big> 
<br>
</font><br>
<font color="#400080">疏野林亭震泽西，朗吟闲步喜相携。时时风折芦花乱，<BR>
</font></big>
<font color="#400080">处处霜摧稻穗低。百本败荷鱼不动，一枝寒菊蝶空迷。<BR>
</font></big>
<font color="#400080">今朝偶得高阳伴，从放山翁醉似泥。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷631_6 </em></strong></font><font
face="黑体" color="#800080"> </font><font size="4" color="#800080" face="宋体">【奉和袭美伤开元观顾道士】<a
href="authers/qzz_1264.htm" target="_blank"></font><font size="3" color="#0080FF"><font face="黑体">张贲</font></a></big> 
<br>
</font><br>
<font color="#400080">凤麟胶尽夜如何，共叹先生剑解多。几度吊来唯白鹤，<BR>
</font></big>
<font color="#400080">此时乘去必青骡。图中含景随残照，琴里流泉寄逝波。<BR>
</font></big>
<font color="#400080">惆怅真灵又空返，玉书谁授紫微歌。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷631_7 </em></strong></font><font
face="黑体" color="#800080"> </font><font size="4" color="#800080" face="宋体">【和鲁望白菊】<a
href="authers/qzz_1264.htm" target="_blank"></font><font size="3" color="#0080FF"><font face="黑体">张贲</font></a></big> 
<br>
</font><br>
<font color="#400080">雪彩冰姿号女华，寄身多是地仙家。有时南国和霜立，<BR>
</font></big>
<font color="#400080">几处东篱伴月斜。谢客琼枝空贮恨，袁郎金钿不成夸。<BR>
</font></big>
<font color="#400080">自知终古清香在，更出梅妆弄晚霞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷631_8 </em></strong></font><font
face="黑体" color="#800080"> </font><font size="4" color="#800080" face="宋体">【奉和袭美先辈悼鹤】<a
href="authers/qzz_1264.htm" target="_blank"></font><font size="3" color="#0080FF"><font face="黑体">张贲</font></a></big> 
<br>
</font><br>
<font color="#400080">池塘萧索掩空笼，玉树同嗟一土中。莎径罢鸣唯泣露，<BR>
</font></big>
<font color="#400080">松轩休舞但悲风。丹台旧氅难重缉，紫府新书岂更通。<BR>
</font></big>
<font color="#400080">云减雾消无处问，只留华发与衰翁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷631_9 </em></strong></font><font
face="黑体" color="#800080"> </font><font size="4" color="#800080" face="宋体">【偶约道流终乖文会答皮陆】<a
href="authers/qzz_1264.htm" target="_blank"></font><font size="3" color="#0080FF"><font face="黑体">张贲</font></a></big> 
<br>
</font><br>
<font color="#400080">仙侣无何访蔡经，两烦韶C出彤庭。<br>人间若有登楼望，应怪文星近客星。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷631_10 </em></strong></font><font
face="黑体" color="#800080"> </font><font size="4" color="#800080" face="宋体">【和袭美寒夜见访】<a
href="authers/qzz_1264.htm" target="_blank"></font><font size="3" color="#0080FF"><font face="黑体">张贲</font></a></big> 
<br>
</font><br>
<font color="#400080">云孤鹤独且相亲，仿效从它折角巾。<br>不用吴江叹留滞，风姿俱是玉清人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷631_11 </em></strong></font><font
face="黑体" color="#800080"> </font><font size="4" color="#800080" face="宋体">【和袭美醉中先起次韵】<a
href="authers/qzz_1264.htm" target="_blank"></font><font size="3" color="#0080FF"><font face="黑体">张贲</font></a></big> 
<br>
</font><br>
<font color="#400080">何事桃源路忽迷，惟留云雨怨空闺。<br>仙郎共许多情调，莫遣重歌浊水泥。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷631_12 </em></strong></font><font
face="黑体" color="#800080"> </font><font size="4" color="#800080" face="宋体">【和皮陆酒病偶作】<a
href="authers/qzz_1264.htm" target="_blank"></font><font size="3" color="#0080FF"><font face="黑体">张贲</font></a></big> 
<br>
</font><br>
<font color="#400080">白编椰席镂冰明，应助杨青解宿酲。<br>难继二贤金玉唱，可怜空作断猿声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷631_13 </em></strong></font><font
face="黑体" color="#800080"> </font><font size="4" color="#800080" face="宋体">【送浙东德师侍御罢府西归】<a
href="authers/qzz_1264.htm" target="_blank"></font><font size="3" color="#0080FF"><font face="黑体">张贲</font></a></big> 
<br>
</font><br>
<font color="#400080">孤云独鸟本无依，江海重逢故旧稀。<br>杨柳渐疏芦苇白，可怜斜日送君归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷631_14 </em></strong></font><font
face="黑体" color="#800080"> </font><font size="4" color="#800080" face="宋体">【以青z3饭分送袭美鲁望因成一绝】<a
href="authers/qzz_1264.htm" target="_blank"></font><font size="3" color="#0080FF"><font face="黑体">张贲</font></a></big> 
<br>
</font><br>
<font color="#400080">谁屑琼瑶事青z3，旧传名品出华阳。<br>应宜仙子胡麻拌，因送刘郎与阮郎。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷631_15 </em></strong></font><font
face="黑体" color="#800080"> </font><font size="4" color="#800080" face="宋体">【玩金和陆鲁望】<a
href="authers/qzz_1264.htm" target="_blank"></font><font size="3" color="#0080FF"><font face="黑体">张贲</font></a></big> 
<br>
</font><br>
<font color="#400080">翠羽红襟镂彩云，双飞常笑白鸥群。<br>谁怜化作雕金质，从倩沉檀十里闻。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷631_16 </em></strong></font><font
face="黑体" color="#800080"> </font><font size="4" color="#800080" face="宋体">【悼鹤和袭美】<a
href="authers/qzz_1264.htm" target="_blank"></font><font size="3" color="#0080FF"><font face="黑体">张贲</font></a></big> 
<br>
</font><br>
<font color="#400080">渥顶鲜毛品格驯，莎庭闲暇重难群。<br>无端日暮东风起，飘散春空一片云。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷631_17 </em></strong></font><font
face="黑体" color="#800080"> </font><font size="4" color="#800080" face="宋体">【览皮先辈盛制，因作十韵以寄，用伸款仰】<a
href="authers/qzz_1265.htm" target="_blank"></font><font size="3" color="#0080FF"><font face="黑体">崔璐</font></a></big> 
<br>
</font><br>
<font color="#400080">河岳挺灵异，星辰精气殊。在人为英杰，与国作祯符。<BR>
</font></big>
<font color="#400080">襄阳得奇士，俊迈真龙驹。勇果鲁仲由，文赋蜀相如。<BR>
</font></big>
<font color="#400080">浑浩江海广，葩华桃李敷。小言入无间，大言塞空虚。<BR>
</font></big>
<font color="#400080">几人游赤水，夫子得玄珠。鬼神争奥秘，天地惜洪炉。<BR>
</font></big>
<font color="#400080">既有曾参行，仍兼君子儒。吾知上帝意，将使居黄枢。<BR>
</font></big>
<font color="#400080">好保千金体，须为万姓谟。
<P><big><font size="3" face="黑体" color="#000080"><strong><em>&nbsp;&nbsp; 卷631_18 </em></strong></font><font
face="黑体" color="#800080"> </font><font size="4" color="#800080" face="宋体">【浙东罢府西归酬别张广文皮先辈陆秀才】<a
href="authers/qzz_1266.htm" target="_blank"></font><font size="3" color="#0080FF"><font face="黑体">李e</font></a></big> 
<br>
</font><br>
<font color="#400080">岂有头风笔下痊，浪成蛮语向初筵。兰亭旧趾虽曾见，<BR>
</font></big>
<font color="#400080">柯笛遗音更不传。照曜文星吴分野，留连花月晋名贤。<BR>
</font></big>
<font color="#400080">相逢只恨相知晚，一曲骊歌又几年。<BR>
<P><big><font size="3" face="黑体" color="#000080"><strong><em>&nbsp;&nbsp; 卷631_19 </em></strong></font><font
face="黑体" color="#800080"> </font><font size="4" color="#800080" face="宋体">【和皮日休悼鹤】<a
href="authers/qzz_1266.htm" target="_blank"></font><font size="3" color="#0080FF"><font face="黑体">李e</font></a></big> 
<br>
</font><br>
<font color="#400080">才子襟期本上清，陆云家鹤伴闲情。犹怜反顾五六里，<BR>
</font></big>
<font color="#400080">何意忽归十二城。露滴谁闻高叶坠，月沉休藉半阶明。<BR>
</font></big>
<font color="#400080">人间华表堪留语，剩向秋风寄一声。<BR>
<font color="#400080">道林曾放雪翎飞，应悔庭除闭羽衣。<br>料得王恭披鹤氅，倚吟犹待月中归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷631_20 </em></strong></font><font
face="黑体" color="#800080"> </font><font size="4" color="#800080" face="宋体">【醉中袭美先月中归】<a
href="authers/qzz_1266.htm" target="_blank"></font><font size="3" color="#0080FF"><font face="黑体">李e</font></a></big> 
<br>
</font><br>
<font color="#400080">休文虽即逃琼液，阿鹜还须掩玉闺。<br>月落金鸡一声后，不知谁悔醉如泥。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷631_21 </em></strong></font><font
face="黑体" color="#800080"> </font><font size="4" color="#800080" face="宋体">【奉酬皮先辈霜菊见赠】<a
href="authers/qzz_1267.htm" target="_blank"></font><font size="3" color="#0080FF"><font face="黑体">崔璞</font></a></big> 
<br>
</font><br>
<font color="#400080">菊花开晚过秋风，闻道芳香正满丛。<br>争奈病夫难强饮，应须速自召车公。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷631_22 </em></strong></font><font
face="黑体" color="#800080"> </font><font size="4" color="#800080" face="宋体">【蒙恩除替将还京洛偶叙所怀因成六韵呈军事院诸公…秀才】<a
href="authers/qzz_1267.htm" target="_blank"></font><font size="3" color="#0080FF"><font face="黑体">崔璞</font></a></big> 
<br>
</font><br>
<font color="#400080">两载求人瘼，三春受代归。务繁多簿籍，才短乏恩威。<BR>
</font></big>
<font color="#400080">共理乖天奖，分忧值岁饥。遽蒙交郡印，安敢整朝衣。<BR>
</font></big>
<font color="#400080">作牧惭为政，思乡念式微。傥容还故里，高卧掩柴扉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷631_23 </em></strong></font><font
face="黑体" color="#800080"> </font><font size="4" color="#800080" face="宋体">【和皮日休悼鹤】<a
href="authers/qzz_1268.htm" target="_blank"></font><font size="3" color="#0080FF"><font face="黑体">魏朴</font></a></big> 
<br>
</font><br>
<font color="#400080">直欲裁诗问杳冥，岂教灵化亦浮生。风林月动疑留魄，<BR>
</font></big>
<font color="#400080">沙岛香愁似蕴情。雪骨夜封苍藓冷，练衣寒在碧塘轻。<BR>
</font></big>
<font color="#400080">人间飞去犹堪恨，况是泉台远玉京。<br><BR>
<font color="#400080">经秋宋玉已悲伤，况报胎禽昨夜亡。<br>霜晓起来无问处，伴僧弹指绕荷塘。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷631_24 </em></strong></font><font
face="黑体" color="#800080"> </font><font size="4" color="#800080" face="宋体">【皮袭美见留小宴次韵】<a
href="authers/qzz_1269.htm" target="_blank"></font><font size="3" color="#0080FF"><font face="黑体">羊昭业</font></a></big> 
<br>
</font><br>
<font color="#400080">泽国春来少遇晴，有花开日且飞觥。王戎似电休推病，<BR>
</font></big>
<font color="#400080">周才醒众却惊。芳景渐浓偏属酒，暖风初畅欲调莺。<BR>
</font></big>
<font color="#400080">知君不肯然官烛，争得华筵彻夜明。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷631_25 </em></strong></font><font
face="黑体" color="#800080"> </font><font size="4" color="#800080" face="宋体">【送羊振文归觐桂阳】<a
href="authers/qzz_1270.htm" target="_blank"></font><font size="3" color="#0080FF"><font face="黑体">颜萱</font></a></big> 
<br>
</font><br>
<font color="#400080">高挂吴帆喜动容，问安归去指湘峰。悬鱼庭内芝兰秀，<BR>
</font></big>
<font color="#400080">驭鹤门前薜荔封。红旆正怜棠影茂，彩衣偏带桂香浓。<BR>
</font></big>
<font color="#400080">临岐独有沾襟恋，南巷当年共化龙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷631_26 </em></strong></font><font
face="黑体" color="#800080"> </font><font size="4" color="#800080" face="宋体">【送圆载上人】<a
href="authers/qzz_1270.htm" target="_blank"></font><font size="3" color="#0080FF"><font face="黑体">颜萱</font></a></big> 
<br>
</font><br>
<font color="#400080">师来一世恣经行，却泛沧波问去程。心静已能防渴鹿，<BR>
</font></big>
<font color="#400080">鼙喧时为骇长鲸。禅林几结金桃重，梵室重修铁瓦轻。<BR>
</font></big>
<font color="#400080">料得还乡无别利，只应先见日华生。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷631_27 </em></strong></font><font
face="黑体" color="#800080"> </font><font size="4" color="#800080" face="宋体">【过张祜处士丹阳故居】<a
href="authers/qzz_1270.htm" target="_blank"></font><font size="3" color="#0080FF"><font face="黑体">颜萱</font></a></big> 
<br>
</font><br>
<font color="#400080">忆昔为儿逐我兄，曾抛竹马拜先生。书斋已换当时主，<BR>
</font></big>
<font color="#400080">诗壁空题故友名。岂是争权留怨敌，可怜当路尽公卿。<BR>
</font></big>
<font color="#400080">柴扉草屋无人问，犹向荒田责地征。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷631_28 </em></strong></font><font
face="黑体" color="#800080"> </font><font size="4" color="#800080" face="宋体">【和袭美伤顾道士】<a
href="authers/qzz_1271.htm" target="_blank"></font><font size="3" color="#0080FF"><font face="黑体">郑璧</font></a></big> 
<br>
</font><br>
<font color="#400080">斜汉银澜一夜东，飘飘何处五云中。空留华表千年约，<BR>
</font></big>
<font color="#400080">才毕丹炉九转功。形蜕远山孤圹月，影寒深院晓松风。<BR>
</font></big>
<font color="#400080">门人不睹飞升去，犹与浮生哭恨同。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷631_29 </em></strong></font><font
face="黑体" color="#800080"> </font><font size="4" color="#800080" face="宋体">【奉和陆鲁望白菊】<a
href="authers/qzz_1271.htm" target="_blank"></font><font size="3" color="#0080FF"><font face="黑体">郑璧</font></a></big> 
<br>
</font><br>
<font color="#400080">白艳轻明带露痕，始知佳色重难群。终朝疑笑梁王雪，<BR>
</font></big>
<font color="#400080">尽日慵飞蜀帝魂。燕雨似翻瑶渚浪，雁风疑卷玉绡纹。<BR>
</font></big>
<font color="#400080">琼妃若会宽裁剪，堪作蟾宫夜舞裙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷631_30 </em></strong></font><font
face="黑体" color="#800080"> </font><font size="4" color="#800080" face="宋体">【和袭美索友人酒】<a
href="authers/qzz_1271.htm" target="_blank"></font><font size="3" color="#0080FF"><font face="黑体">郑璧</font></a></big> 
<br>
</font><br>
<font color="#400080">乘兴闲来小谢家，便裁诗句乞榴花。<br>邴原虽不无端醉，也爱临风从鹿车。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷631_31 </em></strong></font><font
face="黑体" color="#800080"> </font><font size="4" color="#800080" face="宋体">【文燕润卿不至】<a
href="authers/qzz_1271.htm" target="_blank"></font><font size="3" color="#0080FF"><font face="黑体">郑璧</font></a></big> 
<br>
</font><br>
<font color="#400080">已知羽驾朝金阙，不用烧兰望玉京。<br>应是易迁明月好，玉皇留看舞双成。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
