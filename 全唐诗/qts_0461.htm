<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百六十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百六十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷461_1 </em></strong></font><font
face="黑体" color="#800080"> </font><font size="4" color="#800080" face="宋体">【窗中列远岫】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">天静秋山好，窗开晓翠通。遥怜峰窈窕，不隔竹朦胧。<BR>
</font></big>
<font color="#400080">万点当虚室，千重叠远空。列檐攒秀气，缘隙助清风。<BR>
</font></big>
<font color="#400080">碧爱新晴后，明宜反照中。宣城郡斋在，望与古时同。<br>
<P><big><font size="3" face="黑体" color="#000080"><strong><em>&nbsp;&nbsp; 卷461_2 </em></strong></font><font
face="黑体" color="#800080"> </font><font size="4" color="#800080" face="宋体">【玉水记方流】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">良璞含章久，寒泉彻底幽。矩浮光滟滟，方折浪悠悠。<BR>
</font></big>
<font color="#400080">凌乱波纹异，萦回水性柔。似风摇浅濑，疑月落清流。<BR>
</font></big>
<font color="#400080">潜颍应傍达，藏真岂上浮。玉人如不见，沦弃即千秋。<br>
<P><big><font size="3" face="黑体" color="#000080"><strong><em>&nbsp;&nbsp; 卷461_3 </em></strong></font><font
face="黑体" color="#800080"> </font><font size="4" color="#800080" face="宋体">【大社观献捷诗】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">淮海妖氛灭，乾坤嘉气通。班师郊社内，操袂凯歌中。<BR>
</font></big>
<font color="#400080">庙算无遗策，天兵不战功。小臣同鸟兽，率舞向皇风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷461_4 </em></strong></font><font
face="黑体" color="#800080"> </font><font size="4" color="#800080" face="宋体">【自诲】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">乐天乐天，来与汝言。汝宜拳拳，终身行焉。物有万类，<BR>
</font></big>
<font color="#400080">锢人如锁。事有万感，k人如火。万类递来，锁汝形骸。<BR>
</font></big>
<font color="#400080">使汝未老，形枯如柴。万感递至，火汝心怀。使汝未死，<BR>
</font></big>
<font color="#400080">心化为灰。乐天乐天，可不大哀，汝胡不惩往而念来。<BR>
</font></big>
<font color="#400080">人生百岁七十稀，设使与汝七十期。汝今年已四十四，<BR>
</font></big>
<font color="#400080">却后二十六年能几时。汝不思二十五六年来事，<BR>
</font></big>
<font color="#400080">疾速倏忽如一寐。往日来日皆瞥然，胡为自苦于其间。<BR>
</font></big>
<font color="#400080">乐天乐天，可不大哀。而今而后，汝宜饥而食，渴而饮；<BR>
</font></big>
<font color="#400080">昼而兴，夜而寝；无浪喜，无妄忧；病则卧，死则休。<BR>
</font></big>
<font color="#400080">此中是汝家，此中是汝乡，汝何舍此而去，自取其遑遑。<BR>
</font></big>
<font color="#400080">遑遑兮欲安往哉，乐天乐天归去来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷461_5 </em></strong></font><font
face="黑体" color="#800080"> </font><font size="4" color="#800080" face="宋体">【三谣・蟠木谣】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">蟠木蟠木，有似我身；不中乎器，无用于人。<BR>
</font></big>
<font color="#400080">下拥肿而上辚菌，桷不桷兮轮不轮。<BR>
</font></big>
<font color="#400080">天子建明堂兮既非梁栋，诸侯斫大辂兮材又不中。<BR>
</font></big>
<font color="#400080">唯我病夫，或有所用。用尔为几，承吾臂支吾颐而已矣。<BR>
</font></big>
<font color="#400080">不伤尔性，不枉尔理。尔怏怏为几之外，无所用尔。<BR>
</font></big>
<font color="#400080">尔既不材，吾亦不材，胡为乎人间裴回？蟠木蟠木，<BR>
</font></big>
<font color="#400080">吾与汝归草堂去来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷461_6 </em></strong></font><font
face="黑体" color="#800080"> </font><font size="4" color="#800080" face="宋体">【三谣・素屏谣】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">素屏素屏，胡为乎不文不饰，不丹不青？<BR>
</font></big>
<font color="#400080">当世岂无李阳冰之篆字，张旭之笔迹？边鸾之花鸟，<BR>
</font></big>
<font color="#400080">张b之松石？吾不令加一点一画于其上，欲尔保真而全白。<BR>
</font></big>
<font color="#400080">吾于香炉峰下置草堂，二屏倚在东西墙。<BR>
</font></big>
<font color="#400080">夜如明月入我室，晓如白云围我床。我心久养浩然气，<BR>
</font></big>
<font color="#400080">亦欲与尔表里相辉光。尔不见当今甲第与王宫，<BR>
</font></big>
<font color="#400080">织成步障银屏风。缀珠陷钿贴云母，五金七宝相玲珑。<BR>
</font></big>
<font color="#400080">贵豪待此方悦目，晏然寝卧乎其中。素屏素屏，<BR>
</font></big>
<font color="#400080">物各有所宜，用各有所施。尔今木为骨兮纸为面，<BR>
</font></big>
<font color="#400080">舍吾草堂欲何之？<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷461_7 </em></strong></font><font
face="黑体" color="#800080"> </font><font size="4" color="#800080" face="宋体">【三谣・朱藤谣】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">朱藤朱藤，温如红玉，直如朱绳。自我得尔以为杖，<BR>
</font></big>
<font color="#400080">大有裨于股肱。前年左选，东南万里。交游别我于国门，<BR>
</font></big>
<font color="#400080">亲友送我于核。登高山兮车倒轮摧，渡汉水兮马B蹄开。<BR>
</font></big>
<font color="#400080">中途不进，部曲多回。唯此朱藤，实随我来。瘴疠之乡，<BR>
</font></big>
<font color="#400080">无人之地。扶卫衰病，驱诃魑魅。吾独一身，赖尔为二。<BR>
</font></big>
<font color="#400080">或水或陆，自北徂南。泥黏雪滑，足力不堪。吾本两足，<BR>
</font></big>
<font color="#400080">得尔为三。紫霄峰头，黄石岩下。松门石磴，不通舆马。<BR>
</font></big>
<font color="#400080">吾与尔披云拨水，环山绕野。二年蹋遍匡庐间，<BR>
</font></big>
<font color="#400080">未尝一步而相舍。虽有佳子弟、良友朋，扶危助蹇，<BR>
</font></big>
<font color="#400080">不如朱藤。嗟乎，穷既若是，通复何如，吾不以常杖待尔，<BR>
</font></big>
<font color="#400080">尔勿以常人望吾。朱藤朱藤，吾虽青云之上、黄泥之下，<BR>
</font></big>
<font color="#400080">誓不弃尔于斯须。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷461_8 </em></strong></font><font
face="黑体" color="#800080"> </font><font size="4" color="#800080" face="宋体">【无可奈何歌】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">无可奈何兮，白日走而朱颜颓。少日往而老日催，<BR>
</font></big>
<font color="#400080">生者不住兮死者不回。况乎宠辱丰悴之外物，<BR>
</font></big>
<font color="#400080">又何常不十去而一来？去不可挽兮来不可推，<BR>
</font></big>
<font color="#400080">无可奈何兮，已焉哉。惟天长而地久，前无始兮后无终。<BR>
</font></big>
<font color="#400080">嗟吾生之几何，寄瞬息乎其中。又如太仓之米，<BR>
</font></big>
<font color="#400080">委一粒于万钟。何不与道逍遥，委化从容，纵心放志，<BR>
</font></big>
<font color="#400080">泄泄融融。胡为乎分爱恶于生死，系忧喜于穷通。<BR>
</font></big>
<font color="#400080">倔强其骨髓，龃龉其心胸。合冰炭以交战，只自苦兮厥躬。<BR>
</font></big>
<font color="#400080">彼造物者，云何不为？此与化者，云何不随？或幕虼担<BR>
</font></big>
<font color="#400080">或盛或衰，虽千变与万化，委一顺以贯之。为彼何非，<BR>
</font></big>
<font color="#400080">为此何是？谁冥此心，梦蝶之子。何祸非福，何吉非凶？<BR>
</font></big>
<font color="#400080">谁达此观，丧马之翁。俾吾为秋毫之杪，吾亦自足，<BR>
</font></big>
<font color="#400080">不见其小；俾吾为泰山之阿，吾亦无馀，不见其多。<BR>
</font></big>
<font color="#400080">是以达人静则吻然与阴合迹，动则浩然与阳同波。<BR>
</font></big>
<font color="#400080">委顺而已，孰知其他。时邪命邪，吾其无奈彼何；<BR>
</font></big>
<font color="#400080">委邪顺邪，彼亦无奈吾何。夫两无奈何，<BR>
</font></big>
<font color="#400080">然后能冥至顺而合太和。故吾所以饮太和，扣至顺，<BR>
</font></big>
<font color="#400080">而为无可奈何之歌。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷461_9 </em></strong></font><font
face="黑体" color="#800080"> </font><font size="4" color="#800080" face="宋体">【池上篇】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">十亩之宅，五亩之园。有水一池，有竹千竿。勿谓土狭，<BR>
</font></big>
<font color="#400080">勿谓地偏。足以容膝，足以息肩。有堂有庭，有桥有船。<BR>
</font></big>
<font color="#400080">有书有酒，有歌有弦。有叟在中，白须飘然。识分知足，<BR>
</font></big>
<font color="#400080">外无求焉。如鸟择木，姑务巢安。如龟居坎，不知海宽。<BR>
</font></big>
<font color="#400080">灵鹤怪石，紫菱白莲。皆吾所好，尽在吾前。时饮一杯，<BR>
</font></big>
<font color="#400080">或吟一篇。妻孥熙熙，鸡犬闲闲。优哉游哉，<BR>
</font></big>
<font color="#400080">吾将终老乎其间。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷461_10 </em></strong></font><font
face="黑体" color="#800080"> </font><font size="4" color="#800080" face="宋体">【齿落辞】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">嗟嗟乎双齿，自吾有之尔，俾尔嚼肉咀蔬，衔杯漱水；<BR>
</font></big>
<font color="#400080">丰吾肤革，滋吾血髓；从幼逮老，勤亦至矣。幸有辅车，<BR>
</font></big>
<font color="#400080">非无|。胡然舍我，一旦双落。齿虽无情，吾岂无情。<BR>
</font></big>
<font color="#400080">老与齿别，齿随涕零。我老日来，尔去不回。嗟嗟乎双齿，<BR>
</font></big>
<font color="#400080">孰谓而来哉，孰谓而去哉？齿不能言，请以意宣。<BR>
</font></big>
<font color="#400080">为口中之物，忽乎六十馀年。昔君之壮也，血刚齿坚；<BR>
</font></big>
<font color="#400080">今君之老矣，血衰齿寒。辅车|，日削月K。<BR>
</font></big>
<font color="#400080">上参差而下tY，曾何足以少安。嘻，君其听哉：<BR>
</font></big>
<font color="#400080">女长辞姥，臣老辞主。发衰辞头，叶枯辞树。物无细大，<BR>
</font></big>
<font color="#400080">功成者去。君何嗟嗟，独不闻诸道经：我身非我有也，<BR>
</font></big>
<font color="#400080">盖天地之委形；君何嗟嗟，又不闻诸佛说：是身如浮云，<BR>
</font></big>
<font color="#400080">须臾变灭。由是而言，君何有焉？所宜委百骸而顺万化，<BR>
</font></big>
<font color="#400080">胡为乎嗟嗟于一牙一齿之间。吾应曰：吾过矣，尔之言然。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷461_11 </em></strong></font><font
face="黑体" color="#800080"> </font><font size="4" color="#800080" face="宋体">【不能忘情吟】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">鬻骆马兮放杨柳枝，掩翠黛兮顿金羁。<BR>
</font></big>
<font color="#400080">马不能言兮长鸣而却顾，杨柳枝再拜长跪而致辞。<BR>
</font></big>
<font color="#400080">辞曰：主乘此骆五年，凡千有八百日。衔橛之下，<BR>
</font></big>
<font color="#400080">不惊不逸。素事主十年，凡三千有六百日。巾栉之间，<BR>
</font></big>
<font color="#400080">无违无失。今素貌虽陋，未至衰摧。骆力犹壮，<BR>
</font></big>
<font color="#400080">又无虺P。即骆之力，尚可以代主一步；素之歌，<BR>
</font></big>
<font color="#400080">亦可以送主一杯。一旦双去，有去无回。故素将去，<BR>
</font></big>
<font color="#400080">其辞也苦；骆将去，其鸣也哀。此人之情也，马之情也，<BR>
</font></big>
<font color="#400080">岂主君独无情哉？予俯而叹，仰而酰且曰：骆，骆，<BR>
</font></big>
<font color="#400080">尔勿嘶：素，素，尔勿啼。骆反厩，素反闺。吾疾虽作，<BR>
</font></big>
<font color="#400080">年虽颓，幸未及项籍之将死。何必一日之内，<BR>
</font></big>
<font color="#400080">弃骓兮而别虞兮。乃目素兮素兮，为我歌杨柳枝。<BR>
</font></big>
<font color="#400080">我姑酌彼金，我与尔归醉乡去来。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
