<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百五十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百五十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷651_1 </em></strong></font><font
face="黑体" color="#800080"> </font><font size="4" color="#800080" face="宋体">【山中言事】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">日与村家事渐同，烧松啜茗学邻翁。池塘月撼芙蕖浪，<BR>
</font></big>
<font color="#400080">窗户凉生薜荔风。书幌昼昏岚气里，巢枝俯折雪声中。<BR>
</font></big>
<font color="#400080">山阴钓叟无知己，窥镜投圜抻空。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_2 </em></strong></font><font
face="黑体" color="#800080"> </font><font size="4" color="#800080" face="宋体">【题陶详校书阳羡隐居】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">芸香署里从容步，阳羡山中啸傲情。竿底紫鳞输钓伴，<BR>
</font></big>
<font color="#400080">花边白犬吠流莺。长潭五月含冰气，孤桧中宵学雨声。<BR>
</font></big>
<font color="#400080">便泛扁舟应未得，鸱夷弃相始垂名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_3 </em></strong></font><font
face="黑体" color="#800080"> </font><font size="4" color="#800080" face="宋体">【秋晚林中寄宾幕】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">八月萧条九月时，沙蝉海燕各分飞。杯盂未称尝生酒，<BR>
</font></big>
<font color="#400080">砧杵先催试熟衣。泉漱玉声冲石窦，橘垂朱实压荆扉。<BR>
</font></big>
<font color="#400080">无过纵有家山思，印绶留连争得归。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_4 </em></strong></font><font
face="黑体" color="#800080"> </font><font size="4" color="#800080" face="宋体">【与乡人鉴休上人别】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">此日因师话乡里，故乡风土我偏谙。一枝竹叶如溪北，<BR>
</font></big>
<font color="#400080">半树梅花似岭南。山夜猎徒多信犬，雨天村舍未催蚕。<BR>
</font></big>
<font color="#400080">如今休作还家意，两须垂丝已不堪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_5 </em></strong></font><font
face="黑体" color="#800080"> </font><font size="4" color="#800080" face="宋体">【送王霖赴举】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">自古主司看荐士，明年应是不参差。须凭吉梦为先兆，<BR>
</font></big>
<font color="#400080">必恐长才偶盛时。北阙上书冲雪早，西陵中酒趁潮迟。<BR>
</font></big>
<font color="#400080">郄诜可要真消息，只向春前便得知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_6 </em></strong></font><font
face="黑体" color="#800080"> </font><font size="4" color="#800080" face="宋体">【思越中旧游寄友】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">甸外山川无越国，依稀只似剑门西。镜中叠浪摇星斗，<BR>
</font></big>
<font color="#400080">城上繁花咽鼓鼙。断臂青猿啼玉笥，成行白鸟下耶溪。<BR>
</font></big>
<font color="#400080">此中曾是同游处，迢递寻君梦不迷。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_7 </em></strong></font><font
face="黑体" color="#800080"> </font><font size="4" color="#800080" face="宋体">【陪胡中丞泛湖】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">仙舟仙乐醉行春，上界稀逢下界人。绮绣峰前闻野鹤，<BR>
</font></big>
<font color="#400080">旌旗影里见游鳞。澄潭彻底齐心镜，杂树含芳让锦茵。<BR>
</font></big>
<font color="#400080">凡许从容谁不幸，就中光显是州民。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_8 </em></strong></font><font
face="黑体" color="#800080"> </font><font size="4" color="#800080" face="宋体">【叙雪献员外】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">纷纭宛转更堪看，压竹摧巢井径漫。风柳细条黏不得，<BR>
</font></big>
<font color="#400080">春溪绿色蔽应难。清辉直认中庭月，湿气偏添半夜寒。<BR>
</font></big>
<font color="#400080">谢守来吟才更逸，郢词先至彩毫端。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_9 </em></strong></font><font
face="黑体" color="#800080"> </font><font size="4" color="#800080" face="宋体">【王将军】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">大志无心守章句，终怀上略致殊功。保宁帝业青萍在，<BR>
</font></big>
<font color="#400080">投弃儒书绛帐空。密雪曙连葱岭道，青松夜起柳营风。<BR>
</font></big>
<font color="#400080">将星依旧当文座，应念愚儒命未通。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_10 </em></strong></font><font
face="黑体" color="#800080"> </font><font size="4" color="#800080" face="宋体">【阳亭言事献漳州于使君】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">重叠山前对酒樽，腾腾兀兀度朝昏。平明疏磬白云寺，<BR>
</font></big>
<font color="#400080">遥夜孤砧红叶村。去鸟岂知烟树远，惊鱼应觉露荷翻。<BR>
</font></big>
<font color="#400080">旅人寄食逢黄菊，每见故人思故园。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_11 </em></strong></font><font
face="黑体" color="#800080"> </font><font size="4" color="#800080" face="宋体">【海石榴】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">亭际夭妍日日看，每朝颜色一般般。满枝犹待春风力，<BR>
</font></big>
<font color="#400080">数朵先欺腊雪寒。舞蝶似随歌拍转，游人只怕酒杯干。<BR>
</font></big>
<font color="#400080">久长年少应难得，忍不丛边到夜观。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_12 </em></strong></font><font
face="黑体" color="#800080"> </font><font size="4" color="#800080" face="宋体">【嘉兴许明府】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">d李转闻风教好，重门夜不上重关。腰悬墨绶三年外，<BR>
</font></big>
<font color="#400080">身去青云一步间。勤苦字人酬帝力，从容对客问家山。<BR>
</font></big>
<font color="#400080">升沈路别情犹在，不忘乡中旧往还。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_13 </em></strong></font><font
face="黑体" color="#800080"> </font><font size="4" color="#800080" face="宋体">【再题路支使南亭】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">行处避松兼碍石，即须门径落斜开。爱邀旧友看渔钓，<BR>
</font></big>
<font color="#400080">贪听新禽驻酒杯。树影不随明月去，溪声常送落花来。<BR>
</font></big>
<font color="#400080">睡时分得江淹梦，五色毫端弄逸才。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_14 </em></strong></font><font
face="黑体" color="#800080"> </font><font size="4" color="#800080" face="宋体">【路支使小池】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">广狭偶然非制定，犹将方寸像沧溟。一泓春水无多浪，<BR>
</font></big>
<font color="#400080">数尺晴天几个星。露满玉盘当半夜，匣开金镜在中庭。<BR>
</font></big>
<font color="#400080">主人垂钓常来此，虽把鱼竿醉未醒。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_15 </em></strong></font><font
face="黑体" color="#800080"> </font><font size="4" color="#800080" face="宋体">【哭江西处士陈陶】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">寿尽天年命不通，钓溪吟月便成翁。虽云挂剑来坟上，<BR>
</font></big>
<font color="#400080">亦恐藏书在壁中。巢父精灵归大夜，客儿才调振遗风。<BR>
</font></big>
<font color="#400080">南华至理须齐物，生死即应无异同。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_16 </em></strong></font><font
face="黑体" color="#800080"> </font><font size="4" color="#800080" face="宋体">【越中言事二首（咸通八年琅琊公到任后作）】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">异术闲和合圣明，湖光浩气共澄清。郭中云吐啼猿寺，<BR>
</font></big>
<font color="#400080">山上花藏调角城。香起荷湾停棹饮，丝垂柳陌约鞭行。<BR>
</font></big>
<font color="#400080">游人今日又明日，不觉镜中新发生。<br><BR>
<font color="#400080">云霞水木共苍苍，元化分功秀一方。百里湖波轻撼月，<BR>
</font></big>
<font color="#400080">五更军角慢吹霜。沙边贾客喧鱼市，岛上潜夫醉笋庄。<BR>
</font></big>
<font color="#400080">终岁逍遥仁术内，无名甘老买臣乡。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_17 </em></strong></font><font
face="黑体" color="#800080"> </font><font size="4" color="#800080" face="宋体">【题龙瑞观兼呈徐尊师】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">或雨或云常不定，地灵云雨自无时。世人莫识神方字，<BR>
</font></big>
<font color="#400080">仙鸟偏栖药树枝。远壑度年如晦暝，阴溪入夏有凌澌。<BR>
</font></big>
<font color="#400080">此中唯有师知我，未得寻师即梦师。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_18 </em></strong></font><font
face="黑体" color="#800080"> </font><font size="4" color="#800080" face="宋体">【送陈秀才将游上便议北归】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">婆娑恋酒山花尽，绕缭还家水路通。转楫拟从青草岸，<BR>
</font></big>
<font color="#400080">吹帆犹是白O风。淮边欲暝军鼙急，洛下先寒苑树空。<BR>
</font></big>
<font color="#400080">诗句因余更孤峭，书题不合忘江东。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_19 </em></strong></font><font
face="黑体" color="#800080"> </font><font size="4" color="#800080" face="宋体">【送吴彦融赴举】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">用心精至自无疑，千万人中似汝稀。上国才将五字去，<BR>
</font></big>
<font color="#400080">全家便待一枝归。西陵柳路摇鞭尽，北固潮程挂席飞。<BR>
</font></big>
<font color="#400080">想见明年榜前事，当时分散著来衣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_20 </em></strong></font><font
face="黑体" color="#800080"> </font><font size="4" color="#800080" face="宋体">【同萧山陈长官县楼登望】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">坐看南北与西东，远近无非礼义中。一县繁花香送雨，<BR>
</font></big>
<font color="#400080">五株垂柳绿牵风。寒涛背海喧还静，驿路穿林断复通。<BR>
</font></big>
<font color="#400080">仲叔受恩多感恋，裴回却怕酒壶空。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_21 </em></strong></font><font
face="黑体" color="#800080"> </font><font size="4" color="#800080" face="宋体">【送何道者】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">何事忽来还忽去，孤云不定鹤情高。真经与术添年寿，<BR>
</font></big>
<font color="#400080">灵药分功入鬓毛。必拟一身生羽翼，终看陆地作波涛。<BR>
</font></big>
<font color="#400080">遍寻岩洞求仙者，即恐无人似尔曹。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_22 </em></strong></font><font
face="黑体" color="#800080"> </font><font size="4" color="#800080" face="宋体">【酬将作于少监】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">由来至宝出毫端，五色炎光照室寒。仰望孤峰知耸峻，<BR>
</font></big>
<font color="#400080">前临积水见波澜。冰丝织络经心久，瑞玉雕磨措手难。<BR>
</font></big>
<font color="#400080">不是散斋兼拭目，寻常未便借人看。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_23 </em></strong></font><font
face="黑体" color="#800080"> </font><font size="4" color="#800080" face="宋体">【雪中寄殷道士】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">大片纷纷小片轻，雨和风击更纵横。园林入夜寒光动，<BR>
</font></big>
<font color="#400080">窗户凌晨湿气生。蔽野吞村飘未歇，摧巢压竹密无声。<BR>
</font></big>
<font color="#400080">山阴道士吟多兴，六出花边五字成。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_24 </em></strong></font><font
face="黑体" color="#800080"> </font><font size="4" color="#800080" face="宋体">【宋从事】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">出众仙才是谪仙，裁霞曳绣一篇篇。虽将洁白酬知己，<BR>
</font></big>
<font color="#400080">自有风流助少年。欹枕卧吟荷叶雨，持杯坐醉菊花天。<BR>
</font></big>
<font color="#400080">冥搜太苦神应乏，心在虚无更那边。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_25 </em></strong></font><font
face="黑体" color="#800080"> </font><font size="4" color="#800080" face="宋体">【出山寄苏从事】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">寸心似火频求荐，两鬓如霜始息机。隔岸鸡鸣春耨去，<BR>
</font></big>
<font color="#400080">邻家犬吠夜渔归。倚松长啸宜疏拙，拂石欹眠绝是非。<BR>
</font></big>
<font color="#400080">多谢元瑜怜野贱，时回车马发光辉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_26 </em></strong></font><font
face="黑体" color="#800080"> </font><font size="4" color="#800080" face="宋体">【送杭州李员外】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">政成何用满三年，上界群仙待谪仙。便赴新恩归紫禁，<BR>
</font></big>
<font color="#400080">还从旧路上青天。笙歌怨咽当离席，更漏丁东在画船。<BR>
</font></big>
<font color="#400080">必恐驻班留立位，前程一步是炉烟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_27 </em></strong></font><font
face="黑体" color="#800080"> </font><font size="4" color="#800080" face="宋体">【赠李支使】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">药成平地是寥天，三十人中最少年。白雪振声来辇下，<BR>
</font></big>
<font color="#400080">青云开路到床前。公卿位近应翘足，荀宋才微可拍肩。<BR>
</font></big>
<font color="#400080">一等孔门为弟子，愚儒独自赋归田。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_28 </em></strong></font><font
face="黑体" color="#800080"> </font><font size="4" color="#800080" face="宋体">【卢卓山人画水】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">常闻画石不画水，画水至难君得名。海色未将蓝汁染，<BR>
</font></big>
<font color="#400080">笔锋犹傍墨花行。散吞高下应无岸，斜蹙东南势欲倾。<BR>
</font></big>
<font color="#400080">坐久神迷不能决，却疑身在小蓬瀛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_29 </em></strong></font><font
face="黑体" color="#800080"> </font><font size="4" color="#800080" face="宋体">【废宅】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">主人何处独裴回，流水自流花自开。若见故交皆散去，<BR>
</font></big>
<font color="#400080">即应新燕不归来。入门缭绕穿荒竹，坐石逡巡染绿苔。<BR>
</font></big>
<font color="#400080">应是曾经恶风雨，修桐半折损琴材。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_30 </em></strong></font><font
face="黑体" color="#800080"> </font><font size="4" color="#800080" face="宋体">【题宝林山禅院】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">山捧亭台郭绕山，遥盘苍翠到山巅。岩中古井虽通海，<BR>
</font></big>
<font color="#400080">窟里阴云不上天。罗列众星依木末，周回万室在檐前。<BR>
</font></big>
<font color="#400080">我来可要归禅老，一寸寒灰已达玄。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_31 </em></strong></font><font
face="黑体" color="#800080"> </font><font size="4" color="#800080" face="宋体">【题越州袁秀才林亭】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">清邃林亭指画开，幽岩别派像天台。坐牵蕉叶题诗句，<BR>
</font></big>
<font color="#400080">醉触藤花落酒杯。白鸟不归山里去，红鳞多自镜中来。<BR>
</font></big>
<font color="#400080">终年此地为吟伴，早起寻君薄暮回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_32 </em></strong></font><font
face="黑体" color="#800080"> </font><font size="4" color="#800080" face="宋体">【题龟山穆上人院】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">修持百法过半百，日往月来心更坚。床上水云随坐夏，<BR>
</font></big>
<font color="#400080">林西山月伴行禅。寒蜩远韵来窗里，白鸟斜行起砌边。<BR>
</font></big>
<font color="#400080">我爱寻师师访我，只应寻访是因缘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_33 </em></strong></font><font
face="黑体" color="#800080"> </font><font size="4" color="#800080" face="宋体">【赠美人四首】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">直缘多艺用心劳，心路玲珑格调高。舞袖低徊真蛱蝶，<BR>
</font></big>
<font color="#400080">朱唇深浅假樱桃。粉胸半掩疑晴雪，醉眼斜回小样刀。<BR>
</font></big>
<font color="#400080">才会雨云须别去，语惭不及琵琶槽。<br><BR>
<font color="#400080">严冬忽作看花日，盛暑翻为见雪时。坐上弄娇声不转，<BR>
</font></big>
<font color="#400080">尊前掩笑意难知。含歌媚盼如桃叶，妙舞轻盈似柳枝。<BR>
</font></big>
<font color="#400080">年几未多犹怯在，些些私语怕人疑。<br><BR>
<font color="#400080">酒蕴天然自性灵，人间有艺总关情。剥葱十指转筹疾，<BR>
</font></big>
<font color="#400080">舞柳细腰随拍轻。常恐胸前春雪释，惟愁座上庆云生。<BR>
</font></big>
<font color="#400080">若教梅尉无仙骨，争得仙娥驻玉京。<BR>
<font color="#400080">昔日仙人今玉人，深冬相见亦如春。倍酬金价微含笑，<BR>
</font></big>
<font color="#400080">才发歌声早动尘。昔岁曾为萧史伴，今朝应作宋家邻。<BR>
</font></big>
<font color="#400080">百年别后知谁在，须遣丹青画取真。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_34 </em></strong></font><font
face="黑体" color="#800080"> </font><font size="4" color="#800080" face="宋体">【听段处士弹琴】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">几年调弄七条丝，元化分功十指知。泉迸幽音离石底，<BR>
</font></big>
<font color="#400080">松含细韵在霜枝。窗中顾兔初圆夜，竹上寒蝉尽散时。<BR>
</font></big>
<font color="#400080">唯有此时心更静，声声可作后人师。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_35 </em></strong></font><font
face="黑体" color="#800080"> </font><font size="4" color="#800080" face="宋体">【初归镜中寄陈端公】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">去岁离家今岁归，孤帆梦向鸟前飞。必知芦笋侵沙井，<BR>
</font></big>
<font color="#400080">兼被藤花占石矶。云岛采茶常失路，雪龛中酒不关扉。<BR>
</font></big>
<font color="#400080">故交若问逍遥事，玄冕何曾胜苇衣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_36 </em></strong></font><font
face="黑体" color="#800080"> </font><font size="4" color="#800080" face="宋体">【再题龙泉寺上方】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">牛斗正齐群木末，鸟行横截众山腰。路盘砌下兼穿竹，<BR>
</font></big>
<font color="#400080">井在岩头亦统潮。海岸四更看日出，石房三月任花烧。<BR>
</font></big>
<font color="#400080">未能割得繁华去，难向此中甘寂寞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_37 </em></strong></font><font
face="黑体" color="#800080"> </font><font size="4" color="#800080" face="宋体">【于秀才小池】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">一泓潋滟复澄明，半日功夫毙⊥ァＵ嫉匚垂四五尺，<BR>
</font></big>
<font color="#400080">浸天唯入两三星。o舟草际浮霜叶，渔火沙边驻小萤。<BR>
</font></big>
<font color="#400080">才见规模识方寸，知君立意象沧溟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_38 </em></strong></font><font
face="黑体" color="#800080"> </font><font size="4" color="#800080" face="宋体">【叙钱塘异胜】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">暖景融融寒景清，越台风送晓钟声。四郊远火烧烟月，<BR>
</font></big>
<font color="#400080">一道惊波撼郡城。夜雪未知东岸绿，春风犹放半江晴。<BR>
</font></big>
<font color="#400080">谢公吟处依稀在，千古无人继盛名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_39 </em></strong></font><font
face="黑体" color="#800080"> </font><font size="4" color="#800080" face="宋体">【赠中岩王处士】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">垂杨袅袅草芊芊，气象清深似洞天。援笔便成鹦鹉赋，<BR>
</font></big>
<font color="#400080">洗花须用桔槔泉。商於避世堪同日，渭曲逢时必有年。<BR>
</font></big>
<font color="#400080">直恐刚肠闲未得，醉吟争奈被才牵。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_40 </em></strong></font><font
face="黑体" color="#800080"> </font><font size="4" color="#800080" face="宋体">【初归故里献侯郎中】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">常思旧里欲归难，已作归心即自宽。此日早知无爵位，<BR>
</font></big>
<font color="#400080">当时便合把渔竿。朝昏入闰春将逼，城邑多山夏却寒。<BR>
</font></big>
<font color="#400080">不是幽愚望荣忝，君侯异礼亦何安。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_41 </em></strong></font><font
face="黑体" color="#800080"> </font><font size="4" color="#800080" face="宋体">【归睦州中路寄侯郎中】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">颜巷萧条知命后，膺门感激受恩初。却容鹤发还蜗舍，<BR>
</font></big>
<font color="#400080">犹梦渔竿从隼。新定暮云吞故国，会稽春草入贫居。<BR>
</font></big>
<font color="#400080">乡中自古为儒者，谁得公侯降尺书。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_42 </em></strong></font><font
face="黑体" color="#800080"> </font><font size="4" color="#800080" face="宋体">【题报恩寺上方】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">来来先上上方看，眼界无穷世界宽。岩溜喷空晴似雨，<BR>
</font></big>
<font color="#400080">林萝碍日夏多寒。众山迢递皆相叠，一路高低不记盘。<BR>
</font></big>
<font color="#400080">清峭关心惜归去，他时梦到亦难判。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_43 </em></strong></font><font
face="黑体" color="#800080"> </font><font size="4" color="#800080" face="宋体">【送永嘉王令之任二首】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">定拟孜孜化海边，须判素发侮流年。波涛不应双溪水，<BR>
</font></big>
<font color="#400080">分野长如二月天。浮客若容开荻地，钓翁应免税苔田。<BR>
</font></big>
<font color="#400080">前贤未必全堪学，莫读当时归去篇。<br><BR>
<font color="#400080">虽展县图如到县，五程犹入缙云东。山间阁道盘岩底，<BR>
</font></big>
<font color="#400080">海界孤峰在浪中。礼法未闻离汉制，土宜多说似吴风。<BR>
</font></big>
<font color="#400080">字人若用非常术，唯要旬时便立功。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_44 </em></strong></font><font
face="黑体" color="#800080"> </font><font size="4" color="#800080" face="宋体">【盐官王长官新创瑞隐亭】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">指画便分元化力，周回秀绝自清机。孤云恋石寻常住，<BR>
</font></big>
<font color="#400080">落絮萦风特地飞。雏鸟啼花催酿酒，惊鱼溅水误沾衣。<BR>
</font></big>
<font color="#400080">明年秩满难将去，何似先教画取归。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_45 </em></strong></font><font
face="黑体" color="#800080"> </font><font size="4" color="#800080" face="宋体">【李户曹小妓天得善击越器以成曲章】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">越器敲来曲调成，腕头匀滑自轻清。随风摇曳有馀韵，<BR>
</font></big>
<font color="#400080">测水浅深多泛声。昼漏丁当相续滴，寒蝉计会一时鸣。<BR>
</font></big>
<font color="#400080">若教进上梨园去，众乐无由更擅名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_46 </em></strong></font><font
face="黑体" color="#800080"> </font><font size="4" color="#800080" face="宋体">【岁晚言事寄乡中亲友】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">急景苍茫昼若昏，夜风干峭触前轩。寒威半入龙蛇窟，<BR>
</font></big>
<font color="#400080">暖气全归草树根。蜡烬凝来多碧焰，香醪滴处有冰痕。<BR>
</font></big>
<font color="#400080">尺书未达年应老，先被新春入故园。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_47 </em></strong></font><font
face="黑体" color="#800080"> </font><font size="4" color="#800080" face="宋体">【赠孙百篇】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">御题百首思纵横，半日功夫举世名。羽翼便从吟处出，<BR>
</font></big>
<font color="#400080">珠玑续向笔头生。莫嫌黄绶官资小，必料青云道路平。<BR>
</font></big>
<font color="#400080">才子风流复年少，无愁高卧不公卿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_48 </em></strong></font><font
face="黑体" color="#800080"> </font><font size="4" color="#800080" face="宋体">【赠夏侯评事】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">傍窥盛德与高节，缅想应无前后人。讲论参同深到骨，<BR>
</font></big>
<font color="#400080">停腾姹女立成银。棋功过却杨玄宝，易义精于梅子真。<BR>
</font></big>
<font color="#400080">朱紫侯门犹不见，可知岐路有风尘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_49 </em></strong></font><font
face="黑体" color="#800080"> </font><font size="4" color="#800080" face="宋体">【送郑端公】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">圣主伫知宣室事，岂容才子滞长沙。随珠此去方酬德，<BR>
</font></big>
<font color="#400080">赵璧当时误指瑕。骢马将离江浦月，绣衣却照禁中花。<BR>
</font></big>
<font color="#400080">应怜寂寞沧洲客，烟汉尘泥相去赊。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_50 </em></strong></font><font
face="黑体" color="#800080"> </font><font size="4" color="#800080" face="宋体">【题故人废宅二首】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">举目凄凉入破门，鲛人一饭尚知恩。闲花旧识犹含笑，<BR>
</font></big>
<font color="#400080">怪石无情更不言。樵叟和巢伐桃李，牧童兼草踏兰荪。<BR>
</font></big>
<font color="#400080">壶觞笑咏随风去，唯有声声蜀帝魂。<br><BR>
<font color="#400080">寒莎野树入荒庭，风雨萧萧不掩扃。旧径已知无孟竹，<BR>
</font></big>
<font color="#400080">前溪应不浸荀星。精灵消散归寥廓，功业传留在志铭。<BR>
</font></big>
<font color="#400080">薄暮停车更凄怆，山阳邻笛若为听。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_51 </em></strong></font><font
face="黑体" color="#800080"> </font><font size="4" color="#800080" face="宋体">【寄于少监】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">修持清苦振佳声，众鸟那知一鹗情。蹑履三千皆后学，<BR>
</font></big>
<font color="#400080">抟风九万即前程。名将日月同时朽，身是山河应数生。<BR>
</font></big>
<font color="#400080">从此云泥更悬阔，渔翁不合见公卿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_52 </em></strong></font><font
face="黑体" color="#800080"> </font><font size="4" color="#800080" face="宋体">【和剡县陈明府登县楼】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">郭里人家如掌上，檐前树木映窗棂。烟霞若接天台地，<BR>
</font></big>
<font color="#400080">分野应侵婺女星。驿路古今通北阙，仙溪日夜入东溟。<BR>
</font></big>
<font color="#400080">彩衣才子多吟啸，公退时时见画屏。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷651_53 </em></strong></font><font
face="黑体" color="#800080"> </font><font size="4" color="#800080" face="宋体">【项洙处士画水墨钓台】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">画石画松无两般，犹嫌瀑布画声难。虽云智惠生灵府，<BR>
</font></big>
<font color="#400080">要且功夫在笔端。泼处便连阴洞黑，添来先向朽枝干。<BR>
</font></big>
<font color="#400080">我家曾寄双台下，往往开图尽日看。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
