<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷七十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷74_1 </em></strong></font><font
face="黑体" color="#800080"> </font><font size="4" color="#800080" face="宋体">【奉和晦日幸昆明池应制】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">炎历事边陲，昆明始凿池。豫游光后圣，征战罢前规。<BR>
</font></big>
<font color="#400080">霁色清珍宇，年芳入锦陂。御杯兰荐叶，仙仗柳交枝。<BR>
</font></big>
<font color="#400080">二石分河泻，双珠代月移。微臣比翔泳，恩广自无涯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷74_2 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制幸礼部尚书窦希d宅应制】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">尚书列侯第，外戚近臣家。飞栋临青绮，回舆转翠华。<BR>
</font></big>
<font color="#400080">日交当户树，泉漾满池花。圆顶图嵩石，方流拥魏沙。<BR>
</font></big>
<font color="#400080">豫游今听履，侍从昔鸣笳。自有天文降，无劳访海槎。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷74_3 </em></strong></font><font
face="黑体" color="#800080"> </font><font size="4" color="#800080" face="宋体">【奉和幸韦嗣立山庄应制】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">金寒野霁，步玉晓山幽。帝幄期松子，臣庐访葛侯。<BR>
</font></big>
<font color="#400080">百工征往梦，七圣扈来游。斗柄乘时转，台阶捧日留。<BR>
</font></big>
<font color="#400080">树重岩籁合，泉迸水光浮。石径喧朝履，璜溪拥钓舟。<BR>
</font></big>
<font color="#400080">恩如犯星夜，欢拟济河秋。不学尧年隐，空令傲许由。
<P><big><font size="3" face="黑体" color="#000080"><strong><em>&nbsp;&nbsp; 卷74_4 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制送张说上集贤学士赐宴得兹字】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">肃肃金殿里，招贤固在兹。锵锵石渠内，序拜亦同时。<BR>
</font></big>
<font color="#400080">宴锡欢谈道，文成贵说诗。用儒今作相，敦学旧为师。<BR>
</font></big>
<font color="#400080">下际天光近，中来帝渥滋。国朝良史载，能事日论思。
<P><big><font size="3" face="黑体" color="#000080"><strong><em>&nbsp;&nbsp; 卷74_5 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制途经华岳应制】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">朝望莲华狱，神心就日来。晴观五千仞，仙掌拓山开。<BR>
</font></big>
<font color="#400080">受命金符叶，过祥玉瑞陪。雾披乘鹿见，云起驭龙回。<BR>
</font></big>
<font color="#400080">偃树枝封雪，残碑石冒苔。圣皇惟道契，文字勒岩隈。
<P><big><font size="3" face="黑体" color="#000080"><strong><em>&nbsp;&nbsp; 卷74_6 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制经河上公庙应制】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">河流无日夜，河上有神仙。辇路曾经此，坛场即宛然。<BR>
</font></big>
<font color="#400080">下疑成洞穴，高若在空烟。善物遗方外，和光绕道边。<BR>
</font></big>
<font color="#400080">事因周史得，言与汉王传。喜属膺期圣，邦家业又玄。
<P><big><font size="3" face="黑体" color="#000080"><strong><em>&nbsp;&nbsp; 卷74_7 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制答张说出雀鼠谷】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">雨施巡方罢，云从训俗回。密途汾水卫，清跸晋郊陪。<BR>
</font></big>
<font color="#400080">寒著山边尽，春当日下来。御祠玄鸟应，仙仗绿杨开。<BR>
</font></big>
<font color="#400080">作颂音传雅，观文色动台。更知西向乐，宸藻协盐梅。
<P><big><font size="3" face="黑体" color="#000080"><strong><em>&nbsp;&nbsp; 卷74_8 </em></strong></font><font
face="黑体" color="#800080"> </font><font size="4" color="#800080" face="宋体">【奉和恩赐乐游园宴应制】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">乐游光地选，T饮庆天从。座密千官盛，场开百戏容。<BR>
</font></big>
<font color="#400080">绿塍际山尽，缇幕倚云重。下上花齐发，周回柳遍浓。<BR>
</font></big>
<font color="#400080">夺晴纷剑履，喧听杂歌钟。日晚衔恩散，尧人并可封。
<P><big><font size="3" face="黑体" color="#000080"><strong><em>&nbsp;&nbsp; 卷74_9 </em></strong></font><font
face="黑体" color="#800080"> </font><font size="4" color="#800080" face="宋体">【恩制尚书省僚宴昆明池同用尧字】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">露渥洒云霄，天官次斗杓。昆明四十里，空水极晴朝。<BR>
</font></big>
<font color="#400080">雁似衔红叶，鲸疑喷海潮。翠山来彻底，白日去回标。<BR>
</font></big>
<font color="#400080">泳广渔杈溢，浮深妓舫摇。饱恩皆醉止，合舞共歌尧。
<P><big><font size="3" face="黑体" color="#000080"><strong><em>&nbsp;&nbsp; 卷74_10 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制幸望春宫送朔方大总管张仁】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">北风吹早雁，日夕渡河飞。气冷胶应折，霜明草正腓。<BR>
</font></big>
<font color="#400080">老臣帷幄算，元宰庙堂机。饯饮回仙跸，临戎解御衣。<BR>
</font></big>
<font color="#400080">军装乘晓发，师律候春归。方伫勋庸盛，天词降紫微。
<P><big><font size="3" face="黑体" color="#000080"><strong><em>&nbsp;&nbsp; 卷74_11 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制登太行山中言志应制】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">北山东入海，驰道上连天。顺动三光注，登临万象悬。<BR>
</font></big>
<font color="#400080">俯观河内邑，平指洛阳川。按跸夷关险，张旗亘井泉。<BR>
</font></big>
<font color="#400080">晓岩中警柝，春事下搜田。德重周王问，歌轻汉后传。<BR>
</font></big>
<font color="#400080">宸游铺令典，睿思起芳年。愿以封书奏，回銮禅肃然。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷74_12 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制漕桥东送新除岳牧】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">宝贤不遗俊，台阁尽g鸾。未若调人切，其如简帝难。<BR>
</font></big>
<font color="#400080">上才膺出典，中旨念分官。特以专城贵，深惟列郡安。<BR>
</font></big>
<font color="#400080">政行思务本，风靡属胜残。有令田知急，无分狱在宽。<BR>
</font></big>
<font color="#400080">至言题睿札，殊渥洒仙翰。诏饯三台降，朝荣万国欢。<BR>
</font></big>
<font color="#400080">举杯临水发，张乐拥桥观。式伫东封会，锵锵检玉坛。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷74_13 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制途次旧居应制】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">潞国临淄邸，天王别驾舆。出潜离隐际，小往大来初。<BR>
</font></big>
<font color="#400080">东陆行春典，南阳即旧居。约川星罕驻，扶道日缡妗<BR>
</font></big>
<font color="#400080">云覆连行在，风回助扫除。木行城邑望，皋落土田疏。<BR>
</font></big>
<font color="#400080">昔试邦兴后，今过俗杏琛Ｊ就宁校猎，崇让不陈鱼。<BR>
</font></big>
<font color="#400080">府吏趋宸，乡耆捧帝车。帐倾三饮处，闲整六飞馀。<BR>
</font></big>
<font color="#400080">盛业铭汾鼎，昌期应洛书。愿陪歌赋末，留比蜀相如。<br>
<P><big><font size="3" face="黑体" color="#000080"><strong><em>&nbsp;&nbsp; 卷74_14 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制至长春宫登楼望稼穑之作】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">帝迹奚其远，皇符之所崇。敬时尧务作，尽力禹称功。<BR>
</font></big>
<font color="#400080">赫赫惟元后，经营自左冯。变芜粳稻实，流恶水泉通。<BR>
</font></big>
<font color="#400080">国阜犹前豹，人疲讵昔熊。黄图巡沃野，清吹入离宫。<BR>
</font></big>
<font color="#400080">是阅京坻富，仍观都邑雄。凭轩一何绮，积溜写晴空。<BR>
</font></big>
<font color="#400080">礼节家安外，和平俗在中。见龙垂渭北，辞雁指河东。<BR>
</font></big>
<font color="#400080">睿思方居镐，宸游若饮丰。宁夸子云从，只为猎扶风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷74_15 </em></strong></font><font
face="黑体" color="#800080"> </font><font size="4" color="#800080" face="宋体">【利州北佛龛前重于去岁题处作】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">重岩载看美，分塔起层标。蜀守经涂处，巴人作礼朝。<BR>
</font></big>
<font color="#400080">地疑三界出，空是六尘销。卧石铺苍藓，行塍覆绿条。<BR>
</font></big>
<font color="#400080">岁年书有记，非为学题桥。
<P><big><font size="3" face="黑体" color="#000080"><strong><em>&nbsp;&nbsp; 卷74_16 </em></strong></font><font
face="黑体" color="#800080"> </font><font size="4" color="#800080" face="宋体">【闲园即事寄韦侍郎】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">结庐东城下，直望江南山。青霭远相接，白云来复还。<BR>
</font></big>
<font color="#400080">拂筵红藓上，开幔绿条间。物应春偏好，情忘趣转闲。<BR>
</font></big>
<font color="#400080">宪臣饶美度，联事惜徂颜。有酒空盈酌，高车不可攀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷74_17 </em></strong></font><font
face="黑体" color="#800080"> </font><font size="4" color="#800080" face="宋体">【扈从温泉同紫微黄门群公泛渭川得齐字】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">虹旗映绿荑，春仗汉丰西。侍跸浮清渭，扬z降紫泥。<BR>
</font></big>
<font color="#400080">近临钧石地，遥指钓璜溪。岸转帆飞疾，川平棹举齐。<BR>
</font></big>
<font color="#400080">傅舟来是用，轩驭往应迷。兴阕菱歌动，沙洲乱夕p。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷74_18 </em></strong></font><font
face="黑体" color="#800080"> </font><font size="4" color="#800080" face="宋体">【饯赵尚书摄御史大夫赴朔方军】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">劲虏欲南窥，扬兵护朔陲。赵尧宁易印，邓禹即分麾。<BR>
</font></big>
<font color="#400080">野饯回三杰，军谋用六奇。云边愁出塞，日下怆临岐。<BR>
</font></big>
<font color="#400080">拔剑行人舞，挥戈战马驰。明年麟阁上，充国画于斯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷74_19 </em></strong></font><font
face="黑体" color="#800080"> </font><font size="4" color="#800080" face="宋体">【晓发兴州入陈平路】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">旌节指巴岷，年年行且巡。暮来青嶂宿，朝去绿江春。<BR>
</font></big>
<font color="#400080">鱼贯梁缘马，猿奔树息人。邑祠犹是汉，溪道即名陈。<BR>
</font></big>
<font color="#400080">旧史饶迁谪，恒情厌苦辛。宁知报恩者，天子一忠臣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷74_20 </em></strong></font><font
face="黑体" color="#800080"> </font><font size="4" color="#800080" face="宋体">【同饯阳将军兼源州都督御史中丞】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">右地接龟沙，中朝任虎牙。然明方改俗，去病不为家。<BR>
</font></big>
<font color="#400080">将礼登坛盛，军容出塞华。朔风摇汉鼓，边马思胡笳。<BR>
</font></big>
<font color="#400080">旗合无邀正，冠危有触邪。当看劳还日，及此御沟花。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷74_21 </em></strong></font><font
face="黑体" color="#800080"> </font><font size="4" color="#800080" face="宋体">【扈从凤泉和崔黄门喜恩旨解严罢围之作】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">辇路岐山曲，储胥渭水湄。教成提将鼓，礼备植虞旗。<BR>
</font></big>
<font color="#400080">不取从畋乐，先流去杀慈。舜韶同舞日，汤祝尽飞时。<BR>
</font></big>
<font color="#400080">物应阳和施，人知雨露私。何如穆天子，七萃几劳师。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷74_22 </em></strong></font><font
face="黑体" color="#800080"> </font><font size="4" color="#800080" face="宋体">【秋夜寓直中书呈黄门舅】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">帘栊上夜钩，清列听更筹。忽共鸡枝老，还如骑省秋。<BR>
</font></big>
<font color="#400080">循庭喜三入，对渚忆双游。紫绂名初拜，黄缣迹尚留。<BR>
</font></big>
<font color="#400080">月舒当北幌，云赋直东楼。恩渥迷天施，童蒙慰我求。<BR>
</font></big>
<font color="#400080">迟君台鼎节，闻义一承流。
<P><big><font size="3" face="黑体" color="#000080"><strong><em>&nbsp;&nbsp; 卷74_23 </em></strong></font><font
face="黑体" color="#800080"> </font><font size="4" color="#800080" face="宋体">【先是新昌小园期京兆尹一访兼郎官数子自顷沉疴…成章】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">独好中林隐，先期上月春。闲花傍户落，喧鸟逼檐驯。<BR>
</font></big>
<font color="#400080">寂寞东坡叟，传呼北里人。在山琴易调，开瓮酒归醇。<BR>
</font></big>
<font color="#400080">伫望应三接，弥留忽几旬。不疑丹火变，空负绿条新。<BR>
</font></big>
<font color="#400080">斗蚁闻常日，歌龙值此辰。其如众君子，嘉会阻清尘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷74_24 </em></strong></font><font
face="黑体" color="#800080"> </font><font size="4" color="#800080" face="宋体">【奉和马常侍寺中之作】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">怨暑时云谢，愆阳泽暂偏。鼎陈从祀日，钥动问刑年。<BR>
</font></big>
<font color="#400080">绛服龙雩寝，玄冠马使旋。作霖期傅说，为旱听周宣。<BR>
</font></big>
<font color="#400080">河岳阴符启，星辰暗檄传。浮凉吹景气，飞动洒空烟。<BR>
</font></big>
<font color="#400080">飒飒将秋近，沉沉与暝连。分湍泾水石，合颖雍州田。<BR>
</font></big>
<font color="#400080">德施超三五，文雄赋十千。及斯何以乐，明主敬人天。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷74_25 </em></strong></font><font
face="黑体" color="#800080"> </font><font size="4" color="#800080" face="宋体">【慈恩寺二月半寓言】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">二月韶春半，三空霁景初。献来应有受，灭尽竟无馀。<BR>
</font></big>
<font color="#400080">化迹传官寺，归诚谒梵居。殿堂花覆席，观阁柳垂疏。<BR>
</font></big>
<font color="#400080">共命枝间鸟，长生水上鱼。问津窥彼岸，迷路得真车。<BR>
</font></big>
<font color="#400080">行密幽关静，谈精俗态祛。稻麻欣所遇，蓬箨怆焉如。<BR>
</font></big>
<font color="#400080">不驻秦京陌，还题蜀郡舆。爱离方自此，回望独蹰躇。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷74_26 </em></strong></font><font
face="黑体" color="#800080"> </font><font size="4" color="#800080" face="宋体">【饯泽州卢使君赴任】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">闻道降纶书，为邦建彩。政凭循吏往，才以贵卿除。<BR>
</font></big>
<font color="#400080">词赋良无敌，声华蔼有馀。荣承四岳后，请绝五天初。<BR>
</font></big>
<font color="#400080">关路通秦壁，城池接晋墟。撰期行子赋，分典列侯居。<BR>
</font></big>
<font color="#400080">别望喧追饯，离言系惨舒。平芜寒蛩乱，乔木夜蝉疏。<BR>
</font></big>
<font color="#400080">寥秋先起，推移月向诸。旧交何以赠，客至待烹鱼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷74_27 </em></strong></font><font
face="黑体" color="#800080"> </font><font size="4" color="#800080" face="宋体">【陈仓别陇州司户李维深】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">京国自携手，同途欣解颐。情言正的的，春物宛迟迟。<BR>
</font></big>
<font color="#400080">忽背雕戎役，旋瞻获宝祠。蜀城余出守，吴岳尔归思。<BR>
</font></big>
<font color="#400080">欢惬更伤此，眷殷殊念兹。扬麾北林径，石南涧湄。<BR>
</font></big>
<font color="#400080">中作壶觞饯，回添道路悲。数花临磴日，百草覆田时。<BR>
</font></big>
<font color="#400080">有美同人意，无为行子辞。酣歌拔剑起，毋是答恩私。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷74_28 </em></strong></font><font
face="黑体" color="#800080"> </font><font size="4" color="#800080" face="宋体">【奉和崔尚书赠大理陆卿鸿胪刘卿见示之作】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">戏藻嘉鱼乐，栖梧见凤飞。类从皆有召，声应乃无违。<BR>
</font></big>
<font color="#400080">美价逢时出，奇才选众稀。避堂贻后政，扫第发前几。<BR>
</font></big>
<font color="#400080">出曳仙人履，还熏侍女衣。省中何赫奕，庭际满芳菲。<BR>
</font></big>
<font color="#400080">吏部端清鉴，丞郎肃紫机。会心歌咏是，回迹宴言非。<BR>
</font></big>
<font color="#400080">北寺邻玄阙，南城写翠微。参差交隐见，仿佛接光辉。<BR>
</font></big>
<font color="#400080">宾序尝柔德，刑孚已霁威。巨源林下契，不速自同归。<br>
<P><big><font size="3" face="黑体" color="#000080"><strong><em>&nbsp;&nbsp; 卷74_29 </em></strong></font><font
face="黑体" color="#800080"> </font><font size="4" color="#800080" face="宋体">【敬和崔尚书大明朝堂雨后望终南山见示之作】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">奕奕轻车至，清晨朝未央。未央在霄极，中路视咸阳。<BR>
</font></big>
<font color="#400080">委曲汉京近，周回秦塞长。日华动泾渭，天翠合岐梁。<BR>
</font></big>
<font color="#400080">五丈旌旗色，百层鞴狻６连归马地，南指斗鸡场。<BR>
</font></big>
<font color="#400080">晴壑照金鳎秋云含璧。由余窥霸国，萧相奉兴王。<BR>
</font></big>
<font color="#400080">功役隐不见，颂声存复扬。权宜珍构绝，圣作宝图昌。<BR>
</font></big>
<font color="#400080">在德期巢燧，居安法禹汤。冢卿才顺美，多士赋成章。<BR>
</font></big>
<font color="#400080">价重三台俊，名超百郡良。焉知掖垣下，陈力自迷方。<br>
<P><big><font size="3" face="黑体" color="#000080"><strong><em>&nbsp;&nbsp; 卷74_30 </em></strong></font><font
face="黑体" color="#800080"> </font><font size="4" color="#800080" face="宋体">【夜闻故梓州韦使君明当引绋感而成章】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">恻矣南邻问，冥然东岱幽。里\宁相杵，朝叹忽迁舟。<BR>
</font></big>
<font color="#400080">君心惟伯仲，吾人复款游。对连时亦早，交喜岁才周。<BR>
</font></big>
<font color="#400080">序发扶阳赠，文因司寇酬。讵期危露尽，相续逝川流。<BR>
</font></big>
<font color="#400080">卧疾无三吊，居闲有百忧。振风吟鼓夕，明月照帷秋。<BR>
</font></big>
<font color="#400080">藓驳题诗馆，杨疏奏伎楼。共将歌笑叹，转为弟兄留。<BR>
</font></big>
<font color="#400080">感物存如梦，观生去若浮。余非忘情者，雪涕报林丘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷74_31 </em></strong></font><font
face="黑体" color="#800080"> </font><font size="4" color="#800080" face="宋体">【御箭连中双兔】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">宸游经上苑，羽猎向闲田。狡兔初迷窟，纤骊讵著鞭。<BR>
</font></big>
<font color="#400080">三驱仍百步，一发遂双连。影射含霜草，魂消向月弦。<BR>
</font></big>
<font color="#400080">欢声动寒木，喜气满晴天。那似陈王意，空随乐府篇。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷74_32 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制过潼津关】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">在德何夷险，观风复往还。自能同善闭，中路可无关。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷74_33 </em></strong></font><font
face="黑体" color="#800080"> </font><font size="4" color="#800080" face="宋体">【山鹧鸪词二首】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">玉关征戍久，空闺人独愁。寒露湿青苔，别来蓬鬓秋。<BR><BR>
<font color="#400080">人坐青楼晚，莺语百花时。愁多人易老，断肠君不知。<br>
<P><big><font size="3" face="黑体" color="#000080"><strong><em>&nbsp;&nbsp; 卷74_34 </em></strong></font><font
face="黑体" color="#800080"> </font><font size="4" color="#800080" face="宋体">【汾上惊秋】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">北风吹白云，万里渡河汾。心绪逢摇落，秋声不可闻。
<P><big><font size="3" face="黑体" color="#000080"><strong><em>&nbsp;&nbsp; 卷74_35 </em></strong></font><font
face="黑体" color="#800080"> </font><font size="4" color="#800080" face="宋体">【山驿闲卧即事】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">息燕归檐静，飞花落院闲。不愁愁自著，谁道忆乡关。<br>
<P><big><font size="3" face="黑体" color="#000080"><strong><em>&nbsp;&nbsp; 卷74_36 </em></strong></font><font
face="黑体" color="#800080"> </font><font size="4" color="#800080" face="宋体">【将赴益州题小园壁】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">岁穷惟益老，春至却辞家。可惜东园树，无人也作花。
<P><big><font size="3" face="黑体" color="#000080"><strong><em>&nbsp;&nbsp; 卷74_37 </em></strong></font><font
face="黑体" color="#800080"> </font><font size="4" color="#800080" face="宋体">【咏礼部尚书厅后鹊】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">怀印喜将归，窥巢恋且依。自知栖不定，还欲向南飞。<br>
<P><big><font size="3" face="黑体" color="#000080"><strong><em>&nbsp;&nbsp; 卷74_38 </em></strong></font><font
face="黑体" color="#800080"> </font><font size="4" color="#800080" face="宋体">【咏死兔】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">兔子死兰弹，持来挂竹竿。试将明镜照，何异月中看。
<P><big><font size="3" face="黑体" color="#000080"><strong><em>&nbsp;&nbsp; 卷74_39 </em></strong></font><font
face="黑体" color="#800080"> </font><font size="4" color="#800080" face="宋体">【夜宴安乐公主新宅】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">车如流水马如龙，仙史高台十二重。<br>天上初移衡汉匹，可怜歌舞夜相从。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷74_40 </em></strong></font><font
face="黑体" color="#800080"> </font><font size="4" color="#800080" face="宋体">【侍宴桃花园咏桃花应制】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">桃花灼灼有光辉，无数成蹊点更飞。<br>为见芳林含笑待，遂同温树不言归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷74_41 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制幸韦嗣立庄应制】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">树色参差隐翠微，泉流百尺向空飞。<br>传闻此处投竿住，遂使兹辰扈跸归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷74_42 </em></strong></font><font
face="黑体" color="#800080"> </font><font size="4" color="#800080" face="宋体">【重送舒公】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">散骑金貂服彩衣，松花水上逐春归。<br>悬知邑里遥相望，事主荣亲代所稀。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷74_43 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0178.htm" target="_blank"></font><font size="3" color="#0080FF"><font face="黑体">苏F</font></a></big> 
<br>
</font><br>
<font color="#400080">飞埃结红雾，游盖飘青云。<BR>
<font color="#400080">指如十挺墨，耳似两张匙。<br><BR>
<font color="#400080">丑虽有足，甲不全身。见君无口，知伊少人。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
