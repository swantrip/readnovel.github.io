<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百二十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百二十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷324_1 </em></strong></font><font
face="黑体" color="#800080"> </font><font size="4" color="#800080" face="宋体">【送杜尹赴东都】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">商於留异绩，河洛贺新迁。朝选吴公守，时推杜尹贤。<BR>
</font></big>
<font color="#400080">如纶披凤诏，出匣淬龙泉。风雨交中土，簪裾敞别筵。<BR>
</font></big>
<font color="#400080">清明人比玉，照灼府如莲。伫报司州政，征黄似颍川。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷324_2 </em></strong></font><font
face="黑体" color="#800080"> </font><font size="4" color="#800080" face="宋体">【送孔江州（一作送人之九江）】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">九派寻阳郡，分明似画图。秋光连瀑布，晴翠辨香炉。<BR>
</font></big>
<font color="#400080">才子厌兰省，邦君荣竹符。江城多暇日，能寄八行无。<br>
<P><big><font size="3" face="黑体" color="#000080"><strong><em>&nbsp;&nbsp; 卷324_3 </em></strong></font><font
face="黑体" color="#800080"> </font><font size="4" color="#800080" face="宋体">【送浑邓州】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">年少守南阳，新恩印绶光。轻轩出绕C，利刃发干将。<BR>
</font></big>
<font color="#400080">风劲初下叶，云寒方护霜。想君行县处，露冕菊潭香。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷324_4 </em></strong></font><font
face="黑体" color="#800080"> </font><font size="4" color="#800080" face="宋体">【桥达奚四、于十九、陈大三侍御夜宴叙各赋二韵】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">满树铁冠琼树枝，樽前烛下心相知。<br>明朝又与白云远，自古河梁多别离。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷324_5 </em></strong></font><font
face="黑体" color="#800080"> </font><font size="4" color="#800080" face="宋体">【酬别蔡十二见赠】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">伊人茂天爵，恬澹卧郊园。傲世方隐几，说经久颛门。<BR>
</font></big>
<font color="#400080">浩歌曳柴车，讵羡丹毂尊。严霜被鹑衣，不知狐白温。<BR>
</font></big>
<font color="#400080">游心羲文际，爱我相讨论。潢污忽朝宗，传骑令载奔。<BR>
</font></big>
<font color="#400080">峥嵘岁阴晚，愀怆离念繁。别馆丝桐清，寒郊烟雨昏。<BR>
</font></big>
<font color="#400080">中饮见逸气，纵谈穷化元。伫见公车起，圣代待乞言。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷324_6 </em></strong></font><font
face="黑体" color="#800080"> </font><font size="4" color="#800080" face="宋体">【扬州与丁山人别】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">将军易道令威仙，华发清谈得此贤。<br>惆怅今朝广陵别，辽东后会复何年。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷324_7 </em></strong></font><font
face="黑体" color="#800080"> </font><font size="4" color="#800080" face="宋体">【送台州崔录事】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">不嫌临海远，微禄代躬耕。古郡纪纲职，扁舟山水程。<BR>
</font></big>
<font color="#400080">诗因琪树丽，心与瀑泉清。盛府知音在，何时荐政成。<br>
<P><big><font size="3" face="黑体" color="#000080"><strong><em>&nbsp;&nbsp; 卷324_8 </em></strong></font><font
face="黑体" color="#800080"> </font><font size="4" color="#800080" face="宋体">【送信安刘少府（自常州参军选授）】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">相看结离念，尽此林中渌。夷代轻远游，上才随薄禄。<BR>
</font></big>
<font color="#400080">参卿滞孙楚，隐市同梅福。吏散时泛弦，宾来闲覆局。<BR>
</font></big>
<font color="#400080">襟情无俗虑，谈笑成逸躅。此路足滩声，羡君多水宿。<br>
<P><big><font size="3" face="黑体" color="#000080"><strong><em>&nbsp;&nbsp; 卷324_9 </em></strong></font><font
face="黑体" color="#800080"> </font><font size="4" color="#800080" face="宋体">【送李城门罢官归嵩阳（城门院在遗补院东）】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">与君相识处，吏隐在墙东。启闭千门静，逢迎两掖通。<BR>
</font></big>
<font color="#400080">罢官多暇日，肄业有儒风。归去尘寰外，春山桂树丛。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷324_10 </em></strong></font><font
face="黑体" color="#800080"> </font><font size="4" color="#800080" face="宋体">【送上虞丞】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">越郡佳山水，菁江接上虞。计程航一苇，试吏佐双凫。<BR>
</font></big>
<font color="#400080">云壑窥仙籍，风谣验地图。因寻黄绢字，为我吊曹盱。
<P><big><font size="3" face="黑体" color="#000080"><strong><em>&nbsp;&nbsp; 卷324_11 </em></strong></font><font
face="黑体" color="#800080"> </font><font size="4" color="#800080" face="宋体">【送卢评事婺州省觐】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">知向东阳去，晨装见彩衣。客愁青眼别，家喜玉人归。<BR>
</font></big>
<font color="#400080">漠漠水烟晚，萧萧枫叶飞。双溪泊船处，候吏拜胡威。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷324_12 </em></strong></font><font
face="黑体" color="#800080"> </font><font size="4" color="#800080" face="宋体">【送崔端公郎君入京觐省】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">已见风姿美，仍闻艺业勤。清秋上国路，白皙少年人。<BR>
</font></big>
<font color="#400080">带月轻帆疾，迎霜彩服新。过庭若有问，一为说漳滨。<br>
<P><big><font size="3" face="黑体" color="#000080"><strong><em>&nbsp;&nbsp; 卷324_13 </em></strong></font><font
face="黑体" color="#800080"> </font><font size="4" color="#800080" face="宋体">【送张周二秀才谒宣州薛侍郎】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">儒衣两少年，春棹毂溪船。湖月供诗兴，岚风费酒钱。<BR>
</font></big>
<font color="#400080">上帆涵浦岸，欹枕傲晴天。不用愁羁旅，宣城太守贤。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷324_14 </em></strong></font><font
face="黑体" color="#800080"> </font><font size="4" color="#800080" face="宋体">【送张将军归东都旧业】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">功名不复求，旧业向东周。白草辞边骑，青门别故侯。<BR>
</font></big>
<font color="#400080">摧残宝剑折，羸病绿珠愁。日暮寒风起，犹疑大漠秋。
<P><big><font size="3" face="黑体" color="#000080"><strong><em>&nbsp;&nbsp; 卷324_15 </em></strong></font><font
face="黑体" color="#800080"> </font><font size="4" color="#800080" face="宋体">【送句容王少府簿领赴上都】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">上国路绵绵，行人候晓天。离亭绿绮奏，乡树白云连。<BR>
</font></big>
<font color="#400080">江露湿征袂，山莺宜泊船。春风若为别，相顾起尊前。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷324_16 </em></strong></font><font
face="黑体" color="#800080"> </font><font size="4" color="#800080" face="宋体">【送从弟谒员外叔父回归义兴】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">异乡兄弟少，见尔自依然。来酌林中酒，去耕湖上田。<BR>
</font></big>
<font color="#400080">何朝逢暑雨，几夜泊鱼烟。馀力当勤学，成名贵少年。<br>
<P><big><font size="3" face="黑体" color="#000080"><strong><em>&nbsp;&nbsp; 卷324_17 </em></strong></font><font
face="黑体" color="#800080"> </font><font size="4" color="#800080" face="宋体">【送梁道士谒寿州崔大夫】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">年少一仙官，清羸驾彩鸾。洞宫云渺渺，花路水漫漫。<BR>
</font></big>
<font color="#400080">岁计芝田熟，晨装月帔寒。遥知小山桂，五马待邀欢。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷324_18 </em></strong></font><font
face="黑体" color="#800080"> </font><font size="4" color="#800080" face="宋体">【送郑秀才贡举】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">西笑意如何，知随贡举科。吟诗向月露，驱马出烟萝。<BR>
</font></big>
<font color="#400080">晚色平芜远，秋声候雁多。自怜归未得，相送一劳歌。
<P><big><font size="3" face="黑体" color="#000080"><strong><em>&nbsp;&nbsp; 卷324_19 </em></strong></font><font
face="黑体" color="#800080"> </font><font size="4" color="#800080" face="宋体">【送谢孝廉移家越州】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">家承晋太傅，身慕鲁诸生。又见一帆去，共愁千里程。<BR>
</font></big>
<font color="#400080">沙平古树迥，潮满晓江晴。从此幽深去，无妨隐姓名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷324_20 </em></strong></font><font
face="黑体" color="#800080"> </font><font size="4" color="#800080" face="宋体">【送韩孝廉侍从赴举】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">贡士去翩翩，如君最少年。彩衣行不废，儒服代相传。<BR>
</font></big>
<font color="#400080">晓月经淮路，繁阴过楚天。清谈遇知己，应访孝廉船。<br>
<P><big><font size="3" face="黑体" color="#000080"><strong><em>&nbsp;&nbsp; 卷324_21 </em></strong></font><font
face="黑体" color="#800080"> </font><font size="4" color="#800080" face="宋体">【送陆拾遗祗召赴行在】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">g鹭承新命，翻飞入汉庭。歌诗能合雅，献纳每论经。<BR>
</font></big>
<font color="#400080">月晓蜀江迥，猿啼楚树青。幸因焚草暇，书札访沈冥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷324_22 </em></strong></font><font
face="黑体" color="#800080"> </font><font size="4" color="#800080" face="宋体">【送映师归本寺】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">还归柳市去，远远出人群。苔L桐花落，山窗桂树薰。<BR>
</font></big>
<font color="#400080">引泉通绝涧，放鹤入孤云。幸许宗雷到，清谈不易闻。
<P><big><font size="3" face="黑体" color="#000080"><strong><em>&nbsp;&nbsp; 卷324_23 </em></strong></font><font
face="黑体" color="#800080"> </font><font size="4" color="#800080" face="宋体">【送宇文文府赴行在】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">送君当岁暮，斗酒破离颜。车骑拥寒水，雪云凝远山。<BR>
</font></big>
<font color="#400080">且安黄绶屈，莫羡白鸥闲。从此图南路，青云步武间。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷324_24 </em></strong></font><font
face="黑体" color="#800080"> </font><font size="4" color="#800080" face="宋体">【送岳州温录事赴任】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">解巾州主簿，捧檄不辞遥。独鹤九霄翼，寒松百尺条。<BR>
</font></big>
<font color="#400080">晨装沾雨雪，旅宿候风潮。为政闲无事，清谈肃郡僚。<br>
<P><big><font size="3" face="黑体" color="#000080"><strong><em>&nbsp;&nbsp; 卷324_25 </em></strong></font><font
face="黑体" color="#800080"> </font><font size="4" color="#800080" face="宋体">【送山人归旧隐】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">工为楚辞赋，更著鲁衣冠。岁俭山田薄，秋深晨服寒。<BR>
</font></big>
<font color="#400080">武人荣燕颔，志士恋渔竿。会被公车荐，知君久晦难。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷324_26 </em></strong></font><font
face="黑体" color="#800080"> </font><font size="4" color="#800080" face="宋体">【惠上人房宴别】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">方袍相引到龙华，支策开襟路不赊。法味已同香积会，<BR>
</font></big>
<font color="#400080">礼容疑在少施家。逸民羽客期皆至，疏竹青苔景半斜。<BR>
</font></big>
<font color="#400080">究竟相依何处好，匡山古社足烟霞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷324_27 </em></strong></font><font
face="黑体" color="#800080"> </font><font size="4" color="#800080" face="宋体">【送裴秀才贡举】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">儒衣风貌清，去抵汉公卿。宾贡年犹少，篇章艺已成。<BR>
</font></big>
<font color="#400080">临流惜暮景，话别起乡情。离酌不辞醉，西江春草生。
<P><big><font size="3" face="黑体" color="#000080"><strong><em>&nbsp;&nbsp; 卷324_28 </em></strong></font><font
face="黑体" color="#800080"> </font><font size="4" color="#800080" face="宋体">【送袁太祝衢婺巡覆（同用山字）】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">校缗税亩不妨闲，清兴自随鱼鸟间。<br>知君此去足佳句，路出桐溪千万山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷324_29 </em></strong></font><font
face="黑体" color="#800080"> </font><font size="4" color="#800080" face="宋体">【送湖南李侍御赴本使赋采菱亭诗】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">旧俗采菱处，津亭风景和。沅江收暮霭，楚女发清歌。<BR>
</font></big>
<font color="#400080">曲岸萦湘叶，荒阶上白波。兰桡向莲府，一为枉帆过。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷324_30 </em></strong></font><font
face="黑体" color="#800080"> </font><font size="4" color="#800080" face="宋体">【送穆侍御归东都】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">知君儒服贵，彩绣两相辉。婉婉成名后，翩翩拥传归。<BR>
</font></big>
<font color="#400080">江深烟屿没，山暗雨云飞。共待酬恩罢，相将去息机。
<P><big><font size="3" face="黑体" color="#000080"><strong><em>&nbsp;&nbsp; 卷324_31 </em></strong></font><font
face="黑体" color="#800080"> </font><font size="4" color="#800080" face="宋体">【送崔端公赴度支江陵院三韵（照字）】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">津亭风雪霁，斗酒留征棹。星传指湘江，瑶琴多楚调。<BR>
</font></big>
<font color="#400080">偏愁欲别处，黯黯颓阳照。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷324_32 </em></strong></font><font
face="黑体" color="#800080"> </font><font size="4" color="#800080" face="宋体">【送陆太祝赴湖南幕同用送字（三韵）】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">不惮征路遥，定缘宾礼重。新知折柳赠，旧侣乘篮送。<BR>
</font></big>
<font color="#400080">此去佳句多，枫江接云梦。
<P><big><font size="3" face="黑体" color="#000080"><strong><em>&nbsp;&nbsp; 卷324_33 </em></strong></font><font
face="黑体" color="#800080"> </font><font size="4" color="#800080" face="宋体">【送李处士归弋阳山居（限姓名中用韵）】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">暂来城市意何如，却忆葛阳溪上居。不惮薄田输井税，<BR>
</font></big>
<font color="#400080">自将嘉句著州闾。波翻极浦樯竿出，霜落秋郊树影疏。<BR>
</font></big>
<font color="#400080">想到家山无俗侣，逢迎只是坐篮舆。<BR>
<P><big><font size="3" face="黑体" color="#000080"><strong><em>&nbsp;&nbsp; 卷324_34 </em></strong></font><font
face="黑体" color="#800080"> </font><font size="4" color="#800080" face="宋体">【送清┥先粟诵胖萋皆蓖狻<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">暂辞长老去随缘，候晓轻装寄客船。佳句已齐康宝月，<BR>
</font></big>
<font color="#400080">清谈远指谢临川。滩经水濑逢新雪，路过渔潭宿暝烟。<BR>
</font></big>
<font color="#400080">暇日若随千骑出，南岩只在郡楼前。<BR>
<P><big><font size="3" face="黑体" color="#000080"><strong><em>&nbsp;&nbsp; 卷324_35 </em></strong></font><font
face="黑体" color="#800080"> </font><font size="4" color="#800080" face="宋体">【送别同用阔字（三韵）】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">耿耿离念繁，萧萧凉叶脱。缁尘素衣敝，风露秋江阔。<BR>
</font></big>
<font color="#400080">想得读书窗，岩花对巾褐。
<P><big><font size="3" face="黑体" color="#000080"><strong><em>&nbsp;&nbsp; 卷324_36 </em></strong></font><font
face="黑体" color="#800080"> </font><font size="4" color="#800080" face="宋体">【送人使之江陵（赏字）】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">嘉招不辞远，捧檄利攸往。行役念前程，宴游暌旧赏。<BR>
</font></big>
<font color="#400080">征轺星乍动，江信潮应上。烟水飞一帆，霜风摇五两。<BR>
</font></big>
<font color="#400080">纷纷别袂举，切切离鸿响。后会杳何时，悠然劳梦想。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷324_37 </em></strong></font><font
face="黑体" color="#800080"> </font><font size="4" color="#800080" face="宋体">【馀干赠别张二十二侍御（一作馀干别张侍御）】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">芜城陌上春风别，干越亭边岁暮逢。<br>驱车又怆南北路，返照寒江千万峰。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷324_38 </em></strong></font><font
face="黑体" color="#800080"> </font><font size="4" color="#800080" face="宋体">【杂言赋得风送崔秀才归白田限三五六七言（暄字）】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">响深涧，思啼猿。入O洲暖，轻随柳陌暄。<BR>
</font></big>
<font color="#400080">澹荡乍飘云影，芳菲遍满花源。寂寞春江别君处，<BR>
</font></big>
<font color="#400080">和烟带雨送征轩。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷324_39 </em></strong></font><font
face="黑体" color="#800080"> </font><font size="4" color="#800080" face="宋体">【杂言同用离骚体送张评事襄阳觐省】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">黯离堂兮日晚，俨壶觞兮送远。远水霁兮微明，<BR>
</font></big>
<font color="#400080">杜蘅秀兮白芷生。波泫泫兮烟幂幂，凝暮色于空碧。<BR>
</font></big>
<font color="#400080">纷离念兮随君，溯九江兮经七泽。君之去兮不可留，<BR>
</font></big>
<font color="#400080">五彩裳兮木兰舟。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷324_40 </em></strong></font><font
face="黑体" color="#800080"> </font><font size="4" color="#800080" face="宋体">【岭上逢久别者又别】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">十年曾一别，征路此相逢。马首向何处，夕阳千万峰。<br>
<P><big><font size="3" face="黑体" color="#000080"><strong><em>&nbsp;&nbsp; 卷324_41 </em></strong></font><font
face="黑体" color="#800080"> </font><font size="4" color="#800080" face="宋体">【赠别表兄韦卿】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">新读兵书事护羌，腰间宝剑映金章。<br>少年百战应轻别，莫笑儒生泪数行。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷324_42 </em></strong></font><font
face="黑体" color="#800080"> </font><font size="4" color="#800080" face="宋体">【古离别（一作古别离）】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">人生天地间，瞥若六辔驰。夭寿既常数，奈何生别离。<BR>
</font></big>
<font color="#400080">迹当中人域，正性日已衰。是非千万境，杳霭情尘滋。<BR>
</font></big>
<font color="#400080">出门事何常，暂别亦难期。冉冉叹流景，悠悠限山陂。<BR>
</font></big>
<font color="#400080">尽此一夕欢，华樽会前墀。鸡鸣东方曙，夙驾临通逵。<BR>
</font></big>
<font color="#400080">欲出强移步，欲留难致辞。两情不得已，念此留何为。<BR>
</font></big>
<font color="#400080">天明去已远，寂默居人归。入门复上堂，UU生惊疑。<BR>
</font></big>
<font color="#400080">经履同游处，犹言常相随。览物或临盘，翻怪来何迟。<BR>
</font></big>
<font color="#400080">乃知前日欢，本为今日悲。特此别后心，宁及未见时。<BR>
</font></big>
<font color="#400080">则知交疏分，久久翻易持。报君未别后，别后当自知。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
