<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百一十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百一十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷712_1 </em></strong></font><font
face="黑体" color="#800080"> </font><font size="4" color="#800080" face="宋体">【客舍寓怀】<a
href="authers/qzz_1348.htm" target="_blank"></font><font size="3" color="#0080FF"><font face="黑体">钱</font></a></big> 
<br>
</font><br>
<font color="#400080">洒洒滩声晚霁时，客亭风袖半披垂。野云行止谁相待，<BR>
</font></big>
<font color="#400080">明月襟怀只自知。无伴偶吟溪上路，有花偷笑腊前枝。<BR>
</font></big>
<font color="#400080">牵情景物潜惆怅，忽似伤春远别离。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷712_2 </em></strong></font><font
face="黑体" color="#800080"> </font><font size="4" color="#800080" face="宋体">【送王郎中】<a
href="authers/qzz_1348.htm" target="_blank"></font><font size="3" color="#0080FF"><font face="黑体">钱</font></a></big> 
<br>
</font><br>
<font color="#400080">惜别远相送，却成惆怅多。独归回首处，争那暮山何。<br>
<P><big><font size="3" face="黑体" color="#000080"><strong><em>&nbsp;&nbsp; 卷712_3 </em></strong></font><font
face="黑体" color="#800080"> </font><font size="4" color="#800080" face="宋体">【江行无题一百首】<a
href="authers/qzz_1348.htm" target="_blank"></font><font size="3" color="#0080FF"><font face="黑体">钱</font></a></big> 
<br>
</font><br>
<font color="#400080">倾酒向涟漪，乘流欲去时。寸心同尺璧，投此报冯夷。<BR>
<font color="#400080">江曲全萦楚，云飞半自秦。岘山回首望，如别故乡人。<BR><BR>
<font color="#400080">浦烟含夜色，冷日转秋F。自有沈碑在，清光不照人。<br>
<font color="#400080">楚岸云空合，楚城人不来。只今谁善舞，莫恨废章台。<BR><BR>
<font color="#400080">行背青山郭，吟当白露秋。风流无屈宋，空咏古荆州。<BR>
<font color="#400080">晚来渔父喜，网重欲收迟。恐有长江使，金钱愿赎龟。<BR><BR>
<font color="#400080">去指龙沙路，徒悬象阙心。夜凉无远梦，不为偶闻砧。<br>
<font color="#400080">雾云疏有叶，雨浪细无花。稳放扁舟去，江天自有涯。<BR><BR>
<font color="#400080">好日当秋半，层波动旅肠。已行千里外，谁与共秋光。<BR>
<font color="#400080">润色非东里，官曹更建章。宦游难自定，来唤棹船郎。<BR><BR>
<font color="#400080">夜江清未晓，徒惜月光沉。不是因行乐，堪伤老大心。<br>
<font color="#400080">翳日多乔木，维舟取束薪。静听江叟语，尽是厌兵人。<BR><BR>
<font color="#400080">箭漏日初短，汀烟草未衰。雨馀虽更绿，不是采O时。<BR>
<font color="#400080">山雨夜来涨，喜鱼跳满江。岸沙平欲尽，垂蓼入船窗。<BR><BR>
<font color="#400080">渚边新雁下，舟上独凄凉。俱是南来客，怜君缀一行。<br>
<font color="#400080">云密连江暗，风斜著物鸣。一杯真战将，笑尔作愁兵。<BR><BR>
<font color="#400080">柳拂斜开路，篱边数户村。可能还有意，不掩向江门。<BR>
<font color="#400080">不识相如渴，徒吟子美诗。江清惟独看，心外更谁知。<BR><BR>
<font color="#400080">牵路沿江狭，沙崩岸不平。尽知行处险，谁肯载时轻。<br>
<font color="#400080">憔悴异灵均，非谗作逐臣。如逢渔父问，未是独醒人。<BR><BR>
<font color="#400080">水含秋夜静，云带夕阳高。诗癖非吾病，何妨吮短豪。<BR>
<font color="#400080">带舟维古岸，还似阻西陵。箕伯无多怒，回头讵不能。<BR><BR>
<font color="#400080">秋云久无雨，江燕社犹飞。却笑舟中客，今年未得归。<br>
<font color="#400080">帆翅初张处，云鹏怒翼同。莫愁千里路，自有到来风。<BR><BR>
<font color="#400080">佳节虽逢菊，浮生正似萍。故山何处望，荒岸小长亭。<BR>
<font color="#400080">月下江流静，村荒人语稀。鹭鸳虽有伴，仍共影双飞。<BR><BR>
<font color="#400080">斗转月未落，舟行夜已深。有村知不远，风便数声砧。<br>
<font color="#400080">棹惊沙鸟迅，飞溅夕阳波。不顾鱼多处，应防一目罗。<BR><BR>
<font color="#400080">行到楚江岸，苍茫人正迷。只如秦塞远，格磔鹧鸪啼。<BR>
<font color="#400080">渐觉江天远，难逢故国书。可能无往事，空食鼎中鱼。<BR><BR>
<font color="#400080">岸草连荒色，村声乐稔年。晚晴贪获稻，闲却彩菱船。<br>
<font color="#400080">滩浅多游鹭，江清易见鱼。怪来吟未足，秋物欠红蕖。<BR><BR>
<font color="#400080">蛩响依沙草，萤飞透水烟。夜凉谁咏史，空泊运租船。<BR>
<font color="#400080">睡稳叶舟轻，风微浪不惊。人居芦苇岸，终夜动秋声。<BR><BR>
<font color="#400080">自念平生意，曾期一郡符。可知因谪宦，斑鬓入江湖。<br>
<font color="#400080">水天凉夜月，不是少清光。好景随人物，秦淮忆建康。<BR><BR>
<font color="#400080">古来多思客，摇落恨江潭。今日秋风至，萧疏过沔南。<BR>
<font color="#400080">映竹疑村好，穿芦觉渚幽。渐安无旷土，姜芋当农收。<BR><BR>
<font color="#400080">烟渚复烟渚，画屏休画屏。引愁天末去，数点暮山青。<br>
<font color="#400080">秋风动客心，寂寂不成吟。飞上危樯立，莺啼报好音。<BR><BR>
<font color="#400080">见底高秋水，开怀万里天。旅吟还有伴，沙柳数枝蝉。<BR>
<font color="#400080">九日自佳节，扁舟无一杯。曹园旧樽酒，戏马忆高台。<BR><BR>
<font color="#400080">兵火有馀烬，贫村才数家。无人争晓渡，残月下寒沙。<br>
<font color="#400080">渚禽菱芡足，不向稻粱争。静宿凉湾月，应无失侣声。<BR><BR>
<font color="#400080">轻云未扑霜，树杪橘初黄。行是知名物，过风过水香。<BR>
<font color="#400080">土旷深耕少，江平远钓多。平生皆弃本，金革竟如何。<BR><BR>
<font color="#400080">海月非常物，等闲不可寻。披沙应有地，浅处定无金。<br>
<font color="#400080">风晚冷飕飕，芦花已白头。旧来红叶寺，堪忆玉京秋。<BR><BR>
<font color="#400080">渺渺望天涯，清涟浸赤霞。难逢星汉使，乌鹊日乘槎。<BR>
<font color="#400080">风好来无阵，云开去有踪。钓歌无远近，应喜罢艨艟。<BR><BR>
<font color="#400080">吴疆连楚甸，楚俗异吴乡。谩把樽中物，无人啄蟹黄。<br>
<font color="#400080">岸绿野烟远，江红斜照微。撑开小渔艇，应到月明归。<BR><BR>
<font color="#400080">雨馀江始涨，漾漾见流薪。曾叹河中木，斯言忆古人。<BR>
<font color="#400080">垂露晚犹浓，清风不易逢。涉江虽已晚，高树搴芙蓉。<BR><BR>
<font color="#400080">乘舟维夏口，烟野独行时。不见头陀寺，空怀幼妇碑。<br>
<font color="#400080">晚泊武昌岸，津亭疏柳风。数株曾手植，好事忆陶公。<BR><BR>
<font color="#400080">舟航依浦定，星斗满江寒。若比阴霾日，何妨夜未阑。<BR>
<font color="#400080">近戍离金落，孤岑望火门。惟将知命意，潇洒向乾坤。<BR><BR>
<font color="#400080">丛菊生堤上，此花长后时。有人还采掇，何必在春期。<br>
<font color="#400080">景夕残霞落，秋寒细雨晴。短缨何用濯，舟在月中行。<BR><BR>
<font color="#400080">堤坏漏江水，地坳成野塘。晚荷人不折，留取作秋香。<BR>
<font color="#400080">左宦终何路，摅怀亦自宽。襞笺嘲白鹭，无意喻枭鸾。<BR><BR>
<font color="#400080">楼空人不归，云白去时衣。黄鹤无心下，长应笑令威。<br>
<font color="#400080">白帝朝惊浪，阳台暮映云。等闲生险易，世路只如君。<BR><BR>
<font color="#400080">橹慢生轻浪，帆虚带白云。客船虽狭小，容得瘦将军。<BR>
<font color="#400080">静看秋江水，风渐浪微平。人间驰竞处，尘土自波成。<BR><BR>
<font color="#400080">风借帆方疾，风回棹却迟。较量人世事，不校一毫厘。<br>
<font color="#400080">咫尺愁风雨，匡庐不可登。只疑云雾窟，犹有六朝僧。<BR><BR>
<font color="#400080">江草何多思，冬青尚满洲。谁能惊f鸟，作赋为沙鸥。<BR>
<font color="#400080">幸有烟波兴，宁辞笔砚劳。缘情无怨刺，却似反离骚。<BR><BR>
<font color="#400080">沙上独行时，高吟到楚词。难将垂岸蓼，盈把当江蓠。<br>
<font color="#400080">秋寒鹰隼健，逐雀下云空。知是江湖客，无心击塞鸿。<BR><BR>
<font color="#400080">幽怀念烟水，长恨隔龙沙。今日滕王阁，分明见落霞。<BR>
<font color="#400080">江流何渺渺，怀古独依依。渔父非贤者，芦中但有矶。<BR><BR>
<font color="#400080">风雨正甘寝，云霓忽晓晴。放歌虽自遣，一岁又峥嵘。<br>
<font color="#400080">幽思正迟迟，沙边濯弄时。自怜非博物，犹未识凫葵。<BR><BR>
<font color="#400080">曾有烟波客，能歌西塞山。落花惟待月，一钓紫菱湾。<BR>
<font color="#400080">千顷水纹细，一拳岚影孤。君山寒树绿，曾过洞庭湖。<BR><BR>
<font color="#400080">光阔重湖水，低斜远雁行。未曾无兴咏，多谢沈东阳。<br>
<font color="#400080">晚菊绕江垒，忽如开古屏。莫言时节过，白日有馀馨。<BR><BR>
<font color="#400080">日落长亭晚，山门步障青。可怜无酒分，处处有旗亭。<BR>
<font color="#400080">远岸无行树，经霜有伴红。停船搜好句，题叶赠江枫。<BR><BR>
<font color="#400080">身世比行舟，无风亦暂休。敢言终破浪，惟愿稳乘流。<br>
<font color="#400080">数亩苍苔石，烟骱茁阎蕖６ㄒ虼士陀觯名字始风流。<BR><BR>
<font color="#400080">兴闲停桂楫，路好过松门。不负佳山水，还开酒一樽。<BR>
<font color="#400080">短楫休敲桂，孤根自驻萍。自怜非剑气，空向斗牛星。<BR><BR>
<font color="#400080">高浪如银屋，江风一发时。笔端降太白，才大语终奇。<br>
<font color="#400080">细竹渔家路，晴阳看结罾。喜来邀客坐，分与折腰菱。<BR><BR>
<font color="#400080">平湖五百里，江水想通波。不奈扁舟去，其如决计何。<BR>
<font color="#400080">数逢云断处，去岸映高山。身到章江日，应犹未得闲。<BR><BR>
<font color="#400080">一湾斜照水，三版顺风船。未敢相邀钓，劳生只自怜。<br>
<font color="#400080">江雨正霏微，江村晚渡稀。何曾妨钓艇，更待得鱼归。<BR><BR>
<font color="#400080">新野旧楼名，浔阳胜赏情。照人长一色，江月共凄清。<BR>
<font color="#400080">愿饮西江水，那吟北渚愁。莫教留滞迹，远比蔡昭侯。<BR><BR>
<font color="#400080">湖口分江水，东流独有情。常时好风物，谁伴谢宣城。<br>
<font color="#400080">浔阳江畔菊，应似古来秋。为问幽栖客，吟时得酒不。<BR><BR>
<font color="#400080">高峰有佳号，千尺倚寒风。若使炉烟在，犹应为上公。<BR>
<font color="#400080">万木已清霜，江边村事忙。故溪黄稻熟，一夜梦中香。<BR><BR>
<font color="#400080">楚水苦萦回，征帆落又开。可缘非直路，却有好风来。<br>
<font color="#400080">远谪岁时晏，暮江风雨寒。仍愁系舟处，惊梦近长滩。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷712_4 </em></strong></font><font
face="黑体" color="#800080"> </font><font size="4" color="#800080" face="宋体">【春恨三首】<a
href="authers/qzz_1348.htm" target="_blank"></font><font size="3" color="#0080FF"><font face="黑体">钱</font></a></big> 
<br>
</font><br>
<font color="#400080">负罪将军在北朝，秦淮芳草绿迢迢。<br>高台爱妾魂销尽，始得丘迟为一招。<br>
<br>
<font color="#400080">久戍临洮报未归，箧香销尽别时衣。<br>身轻愿比兰阶蝶，万里还寻塞草飞。<br>
<br>
<font color="#400080">永巷频闻小苑游，旧恩如泪亦难收。<br>君前愿报新颜色，团扇须防白露秋。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷712_5 </em></strong></font><font
face="黑体" color="#800080"> </font><font size="4" color="#800080" face="宋体">【蜀国偶题】<a
href="authers/qzz_1348.htm" target="_blank"></font><font size="3" color="#0080FF"><font face="黑体">钱</font></a></big> 
<br>
</font><br>
<font color="#400080">忽忆明皇西幸时，暗伤潜恨竟谁知。<br>佩兰应语宫臣道，莫向金盘进荔枝。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷712_6 </em></strong></font><font
face="黑体" color="#800080"> </font><font size="4" color="#800080" face="宋体">【未展芭蕉】<a
href="authers/qzz_1348.htm" target="_blank"></font><font size="3" color="#0080FF"><font face="黑体">钱</font></a></big> 
<br>
</font><br>
<font color="#400080">冷烛无烟绿蜡干，芳心犹卷怯春寒。<br>一缄书札藏何事，会被东风暗拆看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷712_7 </em></strong></font><font
face="黑体" color="#800080"> </font><font size="4" color="#800080" face="宋体">【同程九早入中书（一作钱起诗）】<a
href="authers/qzz_1348.htm" target="_blank"></font><font size="3" color="#0080FF"><font face="黑体">钱</font></a></big> 
<br>
</font><br>
<font color="#400080">汉家贤相重英奇，蟠木何材也见知。不意云霄能自致，<BR>
</font></big>
<font color="#400080">空惊g鹭忽相随。腊雪初明柏子殿，春光欲上万年枝。<BR>
</font></big>
<font color="#400080">独惭皇鉴明如日，未厌春光向玉墀。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
