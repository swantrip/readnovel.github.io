<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百八十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百八十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷383_1 </em></strong></font><font
face="黑体" color="#800080"> </font><font size="4" color="#800080" face="宋体">【野居】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">贫贱易为适，荒郊亦安居。端坐无馀思，弥乐古人书。<BR>
</font></big>
<font color="#400080">秋田多良苗，野水多游鱼。我无耒与网，安得充廪厨。<BR>
</font></big>
<font color="#400080">寒天白日短，檐下暖我躯。四肢暂宽柔，中肠郁不舒。<BR>
</font></big>
<font color="#400080">多病减志气，为客足忧虞。况复苦时节，览景独踟蹰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷383_2 </em></strong></font><font
face="黑体" color="#800080"> </font><font size="4" color="#800080" face="宋体">【西州】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">羌胡据西州，近甸无边城。山东收税租，养我防塞兵。<BR>
</font></big>
<font color="#400080">胡骑来无时，居人常震惊。嗟我五陵间，农者罢耘耕。<BR>
</font></big>
<font color="#400080">边头多杀伤，士卒难全形。郡县发丁役，丈夫各征行。<BR>
</font></big>
<font color="#400080">生男不能养，惧身有姓名。良马不念秣，烈士不苟营。<BR>
</font></big>
<font color="#400080">所愿除国难，再逢天下平。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷383_3 </em></strong></font><font
face="黑体" color="#800080"> </font><font size="4" color="#800080" face="宋体">【杂怨】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">切切重切切，秋风桂枝折。人当少年嫁，我当少年别。<BR>
</font></big>
<font color="#400080">念君非征行，年年长远途。妾身甘独殁，高堂有舅姑。<BR>
</font></big>
<font color="#400080">山川岂遥远，行人自不返。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷383_4 </em></strong></font><font
face="黑体" color="#800080"> </font><font size="4" color="#800080" face="宋体">【惜花】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">春潭足芳树，水清不如素。幽人爱华景，一一空山暮。<BR>
</font></big>
<font color="#400080">月出潭气白，游鱼暗冲石。夜深春思多，酒醒山寂寂。<br>
<P><big><font size="3" face="黑体" color="#000080"><strong><em>&nbsp;&nbsp; 卷383_5 </em></strong></font><font
face="黑体" color="#800080"> </font><font size="4" color="#800080" face="宋体">【三原李氏园宴集】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">暮春天早热，邑居苦嚣烦。言从君子乐，乐彼李氏园。<BR>
</font></big>
<font color="#400080">园中有草堂，池引泾水泉。开户西北望，远见嵯峨山。<BR>
</font></big>
<font color="#400080">借问主人翁，北州佐戎轩。仆夫守旧宅，为客侍华筵。<BR>
</font></big>
<font color="#400080">高怀有馀兴，竹树芳且鲜。倾我所持觞，尽日共留连。<BR>
</font></big>
<font color="#400080">疏拙不偶俗，常喜形体闲。况来幽栖地，能不重叹言。
<P><big><font size="3" face="黑体" color="#000080"><strong><em>&nbsp;&nbsp; 卷383_6 </em></strong></font><font
face="黑体" color="#800080"> </font><font size="4" color="#800080" face="宋体">【沈千运旧居】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">汝北君子宅，我来见颓墉。乱离子孙尽，地属邻里翁。<BR>
</font></big>
<font color="#400080">土木被丘墟，G路不连通。旧井蔓草合，牛羊坠其中。<BR>
</font></big>
<font color="#400080">君辞天子书，放意任体躬。一生不自力，家与逆旅同。<BR>
</font></big>
<font color="#400080">高议切星辰，馀声激喑聋。方将旌旧闾，百世可封崇。<BR>
</font></big>
<font color="#400080">嗟其未积年，已为荒林丛。时岂无知音，不能崇此风。<BR>
</font></big>
<font color="#400080">浩荡竟无睹，我将安所从。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷383_7 </em></strong></font><font
face="黑体" color="#800080"> </font><font size="4" color="#800080" face="宋体">【赠别孟郊】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">历历天上星，沉沉水中萍。幸当清秋夜，流影及微形。<BR>
</font></big>
<font color="#400080">君生衰俗间，立身如礼经。纯诚发新文，独有金石声。<BR>
</font></big>
<font color="#400080">才名振京国，归省东南行。停车楚城下，顾我不念程。<BR>
</font></big>
<font color="#400080">宝镜曾坠水，不磨岂自明。苦节居贫贱，所知赖友生。<BR>
</font></big>
<font color="#400080">欢会方别离，戚戚忧虑并。安得在一方，终老无送迎。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷383_8 </em></strong></font><font
face="黑体" color="#800080"> </font><font size="4" color="#800080" face="宋体">【卧疾】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">身病多思虑，亦读神农经。空堂留灯烛，四壁青荧荧。<BR>
</font></big>
<font color="#400080">羁旅随人欢，贫贱还自轻。今来问良医，乃知病所生。<BR>
</font></big>
<font color="#400080">僮仆各忧愁，杵臼无停声。见我形憔悴，劝药语丁宁。<BR>
</font></big>
<font color="#400080">春雨枕席冷，窗前新禽鸣。开门起无力，遥爱鸡犬行。<BR>
</font></big>
<font color="#400080">服药察耳目，渐如醉者醒。顾非达性命，犹为忧患生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷383_9 </em></strong></font><font
face="黑体" color="#800080"> </font><font size="4" color="#800080" face="宋体">【别段生】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">与子骨肉亲，愿言长相随。况离父母傍，从我学书诗。<BR>
</font></big>
<font color="#400080">同在道路间，讲论亦未亏。为文于我前，日夕生光仪。<BR>
</font></big>
<font color="#400080">行役多疾疚，赖此相扶持。贫贱事难拘，今日有别离。<BR>
</font></big>
<font color="#400080">我去秦城中，子留汴水湄。离情两飘断，不异风中丝。<BR>
</font></big>
<font color="#400080">幼年独为客，举动难得宜。努力自修励，常如见我时。<BR>
</font></big>
<font color="#400080">送我登山冈，再拜问还期。还期在新年，勿怨欢会迟。<br>
<P><big><font size="3" face="黑体" color="#000080"><strong><em>&nbsp;&nbsp; 卷383_10 </em></strong></font><font
face="黑体" color="#800080"> </font><font size="4" color="#800080" face="宋体">【哭于鹄】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">青山无逸人，忽觉大国贫。良玉沉幽泉，名为天下珍。<BR>
</font></big>
<font color="#400080">野性疏时俗，再拜乃从军。气高终不合，去如镜上尘。<BR>
</font></big>
<font color="#400080">我初有章句，相合者唯君。今来吊嗣子，对陇烧新文。<BR>
</font></big>
<font color="#400080">耕者废其耜，爨者绝其薪。苟无新衣裳，曷用光我身。<BR>
</font></big>
<font color="#400080">奠酒徒拜手，哀怀安能陈。徒保金石韵，千载人所闻。
<P><big><font size="3" face="黑体" color="#000080"><strong><em>&nbsp;&nbsp; 卷383_11 </em></strong></font><font
face="黑体" color="#800080"> </font><font size="4" color="#800080" face="宋体">【南归】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">促促念道路，四支不常宁。行车未及家，天外非尽程。<BR>
</font></big>
<font color="#400080">骨肉待我欢，乡里望我荣。岂知东与西，憔悴竟无成。<BR>
</font></big>
<font color="#400080">人言苦夜长，穷者不念明。惧离其寝寐，百忧伤性灵。<BR>
</font></big>
<font color="#400080">世道多险薄，相劝毕中诚。远游无知音，不如商贾行。<BR>
</font></big>
<font color="#400080">达人有常志，愚夫劳所营。旧山行去远，言归乐此生。<br>
<P><big><font size="3" face="黑体" color="#000080"><strong><em>&nbsp;&nbsp; 卷383_12 </em></strong></font><font
face="黑体" color="#800080"> </font><font size="4" color="#800080" face="宋体">【惜花】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">魍ナ骰ǎ坠地无颜色。日暮东风起，飘扬玉阶侧。<BR>
</font></big>
<font color="#400080">残蕊在犹稀，青条耸复直。为君结芳实，令君勿叹息。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷383_13 </em></strong></font><font
face="黑体" color="#800080"> </font><font size="4" color="#800080" face="宋体">【奉和舍人叔直省时思琴】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">蔼蔼紫薇直，秋意深无穷。滴沥仙阁漏，肃穆禁池风。<BR>
</font></big>
<font color="#400080">竹月泛凉影，萱露澹幽丛。地清物态胜，宵闲琴思通。<BR>
</font></big>
<font color="#400080">时属雅音际，迥凝虚抱中。达人掌枢近，常与隐默同。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷383_14 </em></strong></font><font
face="黑体" color="#800080"> </font><font size="4" color="#800080" face="宋体">【离妇】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">十载来夫家，闺门无瑕疵。薄命不生子，古制有分离。<BR>
</font></big>
<font color="#400080">托身言同穴，今日事乖违。念君终弃捐，谁能强在兹。<BR>
</font></big>
<font color="#400080">堂上谢姑嫜，长跪请离辞。姑嫜见我往，将决复沉疑。<BR>
</font></big>
<font color="#400080">与我古时钏，留我嫁时衣。高堂拊我身，哭我于路陲。<BR>
</font></big>
<font color="#400080">昔日初为妇，当君贫贱时。昼夜常纺织，不得事蛾眉。<BR>
</font></big>
<font color="#400080">辛勤积黄金，济君寒与饥。洛阳买大宅，邯郸买侍儿。<BR>
</font></big>
<font color="#400080">夫婿乘龙马，出入有光仪。将为富家妇，永为子孙资。<BR>
</font></big>
<font color="#400080">谁谓出君门，一身上车归。有子未必荣，无子坐生悲。<BR>
</font></big>
<font color="#400080">为人莫作女，作女实难为。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷383_15 </em></strong></font><font
face="黑体" color="#800080"> </font><font size="4" color="#800080" face="宋体">【怀别】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">仆人驱行轩，低昂出我门。离堂无留客，席上唯琴樽。<BR>
</font></big>
<font color="#400080">古道随水曲，悠悠绕荒村。远程未奄息，别念在朝昏。<BR>
</font></big>
<font color="#400080">端居愁岁永，独此留清景。岂无经过人，寻叹门巷静。<BR>
</font></big>
<font color="#400080">君如天上雨，我如屋下井。无因同波流，愿作形与影。
<P><big><font size="3" face="黑体" color="#000080"><strong><em>&nbsp;&nbsp; 卷383_16 </em></strong></font><font
face="黑体" color="#800080"> </font><font size="4" color="#800080" face="宋体">【学仙】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">楼观开朱门，树木连房廊。中有学仙人，少年休谷粮。<BR>
</font></big>
<font color="#400080">高冠如芙蓉，霞月披衣裳。六时朝上清，佩玉纷锵锵。<BR>
</font></big>
<font color="#400080">自言天老书，秘覆云锦囊。百年度一人，妄泄有灾殃。<BR>
</font></big>
<font color="#400080">每占有仙相，然后传此方。先生坐中堂，弟子跪四厢。<BR>
</font></big>
<font color="#400080">金刀截身发，结誓焚灵香。弟子得其诀，清斋入空房。<BR>
</font></big>
<font color="#400080">守神保元气，动息随天罡。炉烧丹砂尽，昼夜候火光。<BR>
</font></big>
<font color="#400080">药成既服食，计日乘鸾凰。虚空无灵应，终岁安所望。<BR>
</font></big>
<font color="#400080">勤劳不能成，疑虑积心肠。虚羸生疾疹，寿命多夭伤。<BR>
</font></big>
<font color="#400080">身殁惧人见，夜埋山谷傍。求道慕灵异，不如守寻常。<BR>
</font></big>
<font color="#400080">先王知其非，戒之在国章。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷383_17 </em></strong></font><font
face="黑体" color="#800080"> </font><font size="4" color="#800080" face="宋体">【夜怀】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">穷居积远念，转转迷所归。幽蕙零落色，暗萤参差飞。<BR>
</font></big>
<font color="#400080">病生秋风簟，泪堕月明衣。无愁坐寂寞，重使奏清徽。<br>
<P><big><font size="3" face="黑体" color="#000080"><strong><em>&nbsp;&nbsp; 卷383_18 </em></strong></font><font
face="黑体" color="#800080"> </font><font size="4" color="#800080" face="宋体">【城南】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">漾漾南涧水，来作曲池流。言寻参差岛，晓榜轻盈舟。<BR>
</font></big>
<font color="#400080">万绕不再止，千寻尽孤幽。藻涩讶人重，萍分指鱼游。<BR>
</font></big>
<font color="#400080">繁苗毯下垂，密箭翻回c。曝鳖乱自坠，阴藤斜相钩。<BR>
</font></big>
<font color="#400080">卧蒋黑米吐，翻芰紫角稠。桥低竞俯偻，亭近闲夷犹。<BR>
</font></big>
<font color="#400080">目为逐胜朗，手因掇芳柔。渐喜游来极，忽疑归无由。<BR>
</font></big>
<font color="#400080">气状虽可览，纤微谅难搜。未听主人赏，徒爱清华秋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷383_19 </em></strong></font><font
face="黑体" color="#800080"> </font><font size="4" color="#800080" face="宋体">【怀友】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">人生有行役，谁能如草木。别离感中怀，乃为我桎梏。<BR>
</font></big>
<font color="#400080">百年受命短，光景良不足。念我别离者，愿怀日月促。<BR>
</font></big>
<font color="#400080">平地施道路，车马往不复。空知为良田，秋望禾黍熟。<BR>
</font></big>
<font color="#400080">端居无俦侣，日夜祷耳目。立身难自觉，常恐忧与辱。<BR>
</font></big>
<font color="#400080">穷贱无闲暇，疾痛多嗜欲。我思携手人，逍遥任心腹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷383_20 </em></strong></font><font
face="黑体" color="#800080"> </font><font size="4" color="#800080" face="宋体">【寄别者】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">寒天正飞雪，行人心切切。同为万里客，中路忽离别。<BR>
</font></big>
<font color="#400080">别君汾水东，望君汾水西。积雪无平冈，空山无人蹊。<BR>
</font></big>
<font color="#400080">羸马时倚辕，行行未遑食。下车劝僮仆，相顾莫叹息。<BR>
</font></big>
<font color="#400080">讵知佳期隔，离念终无极。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷383_21 </em></strong></font><font
face="黑体" color="#800080"> </font><font size="4" color="#800080" face="宋体">【献从兄】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">悠悠旱天云，不远如飞尘。贤达失其所，沉飘同众人。<BR>
</font></big>
<font color="#400080">擢秀登王畿，出为良使宾。名高满朝野，幼贱谁不闻。<BR>
</font></big>
<font color="#400080">一朝遇谗邪，流窜八九春。诏书近迁移，组绶未及身。<BR>
</font></big>
<font color="#400080">冬井无寒冰，玉润难为焚。虚怀日迢遥，荣辱常保纯。<BR>
</font></big>
<font color="#400080">我念出游时，勿吟康乐文。愿言灵溪期，聊欲相依因。<br>
<P><big><font size="3" face="黑体" color="#000080"><strong><em>&nbsp;&nbsp; 卷383_22 </em></strong></font><font
face="黑体" color="#800080"> </font><font size="4" color="#800080" face="宋体">【寄韩愈】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">野馆非我室，新居未能安。读书避尘杂，方觉此地闲。<BR>
</font></big>
<font color="#400080">过郭多园墟，桑果相接连。独游竟寂寞，如寄空云山。<BR>
</font></big>
<font color="#400080">夏景常昼毒，密林无鸣蝉。临溪一盥濯，清去肢体烦。<BR>
</font></big>
<font color="#400080">出林望曾城，君子在其间。戎府草章记，阻我此游盘。<BR>
</font></big>
<font color="#400080">忆昔西潭时，并持钓鱼竿。共忻得鲂鲤，烹于我前。<BR>
</font></big>
<font color="#400080">几朝还复来，叹息时独言。
<P><big><font size="3" face="黑体" color="#000080"><strong><em>&nbsp;&nbsp; 卷383_23 </em></strong></font><font
face="黑体" color="#800080"> </font><font size="4" color="#800080" face="宋体">【赠姚N】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">漏天日无光，泽土松不长。君今职下位，志气安得扬。<BR>
</font></big>
<font color="#400080">白发文思壮，才为国贤良。无人识高韵，荐于天子傍。<BR>
</font></big>
<font color="#400080">况我愚朴姿，强趋利名场。远同干贵人，身举固难彰。<BR>
</font></big>
<font color="#400080">昔逢汴水滨，今会习池阳。岂无再来期，顾恐非此方。<BR>
</font></big>
<font color="#400080">愿为石中泉，不为瓦上霜。离别勿复道，所贵不相忘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷383_24 </em></strong></font><font
face="黑体" color="#800080"> </font><font size="4" color="#800080" face="宋体">【病中寄白学士拾遗】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">秋亭病客眠，庭树满枝蝉。凉风绕砌起，斜影入床前。<BR>
</font></big>
<font color="#400080">梨晚渐红坠，菊寒无黄鲜。倦游寂寞日，感叹蹉跎年。<BR>
</font></big>
<font color="#400080">尘欢久消委，华念独迎延。自寓城阙下，识君弟事焉。<BR>
</font></big>
<font color="#400080">君为天子识，我方沉病缠。无因会同语，悄悄中怀煎。
<P><big><font size="3" face="黑体" color="#000080"><strong><em>&nbsp;&nbsp; 卷383_25 </em></strong></font><font
face="黑体" color="#800080"> </font><font size="4" color="#800080" face="宋体">【雨中寄元宗简】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">秋堂羸病起，盥漱风雨朝。竹影冷疏涩，榆叶暗飘萧。<BR>
</font></big>
<font color="#400080">街径多坠果，墙隅有蜕蜩。延瞻游步阻，独坐闲思饶。<BR>
</font></big>
<font color="#400080">君居应如此，恨言相去遥。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷383_26 </em></strong></font><font
face="黑体" color="#800080"> </font><font size="4" color="#800080" face="宋体">【野寺后池寄友】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">佛寺连野水，池幽夏景清。繁木荫芙蕖，时有水禽鸣。<BR>
</font></big>
<font color="#400080">通溪岸暂断，分渚流复萦。伴僧钟磬罢，月来池上明。<BR>
</font></big>
<font color="#400080">友人竟不至，东北见高城。独游自寂寞，况此恨盈盈。
<P><big><font size="3" face="黑体" color="#000080"><strong><em>&nbsp;&nbsp; 卷383_27 </em></strong></font><font
face="黑体" color="#800080"> </font><font size="4" color="#800080" face="宋体">【董公诗】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">谁主东诸侯，元臣陇西公。旌节居汴水，四方皆承风。<BR>
</font></big>
<font color="#400080">在朝四十年，天下诵其功。相我明天子，政成如太宗。<BR>
</font></big>
<font color="#400080">东方有艰难，公乃出临戎。单车入危城，慈惠安群凶。<BR>
</font></big>
<font color="#400080">公谓其党言，汝材甚骁雄。为我帐下士，出入卫我躬。<BR>
</font></big>
<font color="#400080">汝息为我子，汝亲我为翁。众皆相顾泣，无不和且恭。<BR>
</font></big>
<font color="#400080">其父教子义，其妻勉夫忠。不自以为资，奉上但JJ。<BR>
</font></big>
<font color="#400080">公衣无文采，公食少肥浓。所忧在万人，人实我宁空。<BR>
</font></big>
<font color="#400080">轻刑宽其政，薄赋弛租庸。四郡三十城，不知岁饥凶。<BR>
</font></big>
<font color="#400080">天子临朝喜，元老留在东。今闻扬盛德，就安我大邦。<BR>
</font></big>
<font color="#400080">百辟贺明主，皇风恩赐重。朝廷有大事，就决其所从。<BR>
</font></big>
<font color="#400080">海内既无虞，君臣方肃雍。端居任僚属，宴语常从容。<BR>
</font></big>
<font color="#400080">翩翩者苍乌，来巢于林丛。甘瓜生场圃，一蒂实连中。<BR>
</font></big>
<font color="#400080">田有嘉谷陇，异亩穗亦同。贤人佐圣人，德与神明通。<BR>
</font></big>
<font color="#400080">感应我淳化，生瑞我地中。昔者此州人，但矜马与弓。<BR>
</font></big>
<font color="#400080">今公施德礼，自然威武崇。公其共百年，受禄将无穷。
<P><big><font size="3" face="黑体" color="#000080"><strong><em>&nbsp;&nbsp; 卷383_28 </em></strong></font><font
face="黑体" color="#800080"> </font><font size="4" color="#800080" face="宋体">【祭退之】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">呜呼吏部公，其道诚巍昂。生为大贤姿，天使光我唐。<BR>
</font></big>
<font color="#400080">德义动鬼神，鉴用不可详。独得雄直气，发为古文章。<BR>
</font></big>
<font color="#400080">学无不该贯，吏治得其方。三次论诤退，其志亦刚强。<BR>
</font></big>
<font color="#400080">再使平山东，不言所谋臧。荐待皆寒羸，但取其才良。<BR>
</font></big>
<font color="#400080">亲朋有孤稚，婚姻有办营。如彼天有斗，人可为信常。<BR>
</font></big>
<font color="#400080">如彼岁有春，物宜得华昌。哀哉未申施，中年遽殂丧。<BR>
</font></big>
<font color="#400080">朝野良共哀，矧于知旧肠。籍在江湖间，独以道自将。<BR>
</font></big>
<font color="#400080">学诗为众体，久乃溢笈囊。略无相知人，黯如雾中行。<BR>
</font></big>
<font color="#400080">北游偶逢公，盛语相称明。名因天下闻，传者入歌声。<BR>
</font></big>
<font color="#400080">公领试士司，首荐到上京。一来遂登科，不见苦贡场。<BR>
</font></big>
<font color="#400080">观我性朴直，乃言及平生。由兹类朋党，骨肉无以当。<BR>
</font></big>
<font color="#400080">坐令其子拜，常呼幼时名。追招不隔日，继践公之堂。<BR>
</font></big>
<font color="#400080">出则连辔驰，寝则对榻床。搜穷古今书，事事相酌量。<BR>
</font></big>
<font color="#400080">有花必同寻，有月必同望。为文先见草，酿熟偕共觞。<BR>
</font></big>
<font color="#400080">新果及异鲑，无不相待尝。到今三十年，曾不少异更。<BR>
</font></big>
<font color="#400080">公文为时师，我亦有微声。而后之学者，或号为韩张。<BR>
</font></big>
<font color="#400080">我官麟台中，公为大司成。念此委末秩，不能力自扬。<BR>
</font></big>
<font color="#400080">特状为博士，始获升朝行。未几享其资，遂忝南宫郎。<BR>
</font></big>
<font color="#400080">是事赖拯扶，如屋有栋梁。去夏公请告，养疾城南庄。<BR>
</font></big>
<font color="#400080">籍时官休罢，两月同游翔。黄子陂岸曲，地旷气色清。<BR>
</font></big>
<font color="#400080">新池四平涨，中有蒲荇香。北台临稻畴，茂柳多阴凉。<BR>
</font></big>
<font color="#400080">板亭坐垂钓，烦苦稍已平。共爱池上佳，联句舒遐情。<BR>
</font></big>
<font color="#400080">偶有贾秀才，来兹亦同并。移船入南溪，东西纵篙撑。<BR>
</font></big>
<font color="#400080">划波激船舷，前后飞鸥I。回入潭濑下，网截鲤与鲂。<BR>
</font></big>
<font color="#400080">踏沙掇水蔬，树下A新粳。日来相与嬉，不知暑日长。<BR>
</font></big>
<font color="#400080">柴翁携童儿，聚观于岸傍。月中登高滩，星汉交垂芒。<BR>
</font></big>
<font color="#400080">钓车掷长线，有获齐欢惊。夜阑乘马归，衣上草露光。<BR>
</font></big>
<font color="#400080">公为游G诗，唱咏多慨慷。自期此可老，结社于其乡。<BR>
</font></big>
<font color="#400080">籍受新官诏，拜恩当入城。公因同归还，居处隔一坊。<BR>
</font></big>
<font color="#400080">中秋十六夜，魄圆天差晴。公既相邀留，坐语于阶楹。<BR>
</font></big>
<font color="#400080">乃出二侍女，合弹琵琶筝。临风听繁丝，忽遽闻再更。<BR>
</font></big>
<font color="#400080">顾我数来过，是夜凉难忘。公疾浸日加，孺人视药汤。<BR>
</font></big>
<font color="#400080">来候不得宿，出门每回遑。自是将重危，车马候纵横。<BR>
</font></big>
<font color="#400080">门仆皆逆遣，独我到寝房。公有旷达识，生死为一纲。<BR>
</font></big>
<font color="#400080">及当临终晨，意色亦不荒。赠我珍重言，傲然委衾裳。<BR>
</font></big>
<font color="#400080">公比欲为书，遗约有修章。令我署其末，以为后事程。<BR>
</font></big>
<font color="#400080">家人号于前，其书不果成。子符奉其言，甚于亲使令。<BR>
</font></big>
<font color="#400080">鲁论未讫注，手迹今微茫。新亭成未登，闭在庄西厢。<BR>
</font></big>
<font color="#400080">书札与诗文，重叠我笥盈。顷息万事尽，肠情多摧伤。<BR>
</font></big>
<font color="#400080">旧茔盟津北，野窆动鼓钲。柳车一出门，终天无回箱。<BR>
</font></big>
<font color="#400080">籍贫无赠赀，曷用申哀诚。衣器陈下帐，醪饵奠堂皇。<BR>
</font></big>
<font color="#400080">明灵庶鉴知，仿佛斯来飨。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
