<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百六十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百六十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷761_1 </em></strong></font><font
face="黑体" color="#800080"> </font><font size="4" color="#800080" face="宋体">【题黄居u秋山图】<a
href="authers/qzz_1529.htm" target="_blank"></font><font size="3" color="#0080FF"><font face="黑体">徐光溥</font></a></big> 
<br>
</font><br>
<font color="#400080">天与黄筌艺奇绝，笔精回感重瞳悦。运思潜通造化工，<BR>
</font></big>
<font color="#400080">挥毫定得神仙诀。秋来奉诏写秋山，写在轻绡数幅间。<BR>
</font></big>
<font color="#400080">高低向背无遗势，重峦叠嶂何孱颜。目想心存妙尤极，<BR>
</font></big>
<font color="#400080">研巧核能状不得。珍禽异兽皆自驯，奇花怪木非因植。<BR>
</font></big>
<font color="#400080">崎岖石磴绝游踪，薄雾冥冥藏半峰。娑萝掩映迷仙洞，<BR>
</font></big>
<font color="#400080">薜荔累垂缴古松。月槛参桥□，僧老坐支筇。<BR>
</font></big>
<font color="#400080">屈原江上婵娟竹，陶潜篱下芳菲菊。良宵只恐鹧鸪啼，<BR>
</font></big>
<font color="#400080">晴波但见鸳鸯浴。暮烟幂幂锁村坞，一叶扁舟横野渡。<BR>
</font></big>
<font color="#400080">飒飒白O欲起风，黯黯红蕉犹带雨。曲沼芙蓉香馥郁，<BR>
</font></big>
<font color="#400080">长汀芦荻花y1wL。雁过孤峰帖远青，鹿傍小溪饮残绿。<BR>
</font></big>
<font color="#400080">秋山秀兮秋江静，江光山色相辉映。雪迸飞泉溅钓矶，<BR>
</font></big>
<font color="#400080">云分落叶拥樵径。张b松石徒称奇，边鸾花鸟何足窥。<BR>
</font></big>
<font color="#400080">白F鹰逞凌风势，薛稷鹤夸警露姿。方原画山空f岩，<BR>
</font></big>
<font color="#400080">峭壁枯槎人见嫌。孙位画水多汹涌，惊湍怒涛人见恐。<BR>
</font></big>
<font color="#400080">若教对此定妍媸，必定伏膺怀愧悚。再三展向冕旒侧。<BR>
</font></big>
<font color="#400080">便是移山回涧力。大李小李灭声华，献之恺之无颜色。<BR>
</font></big>
<font color="#400080">仿佛垂纶渭水滨，吾皇睹之思良臣。依稀荷锸傅岩野，<BR>
</font></big>
<font color="#400080">吾皇睹之求贤者。从兹仄展复悬旌，宵衣旰食安天下。<BR>
</font></big>
<font color="#400080">才当老人星应候，愿与南山俱献寿。微臣稽首贡长歌，<BR>
</font></big>
<font color="#400080">丹青景化同天和。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷761_2 </em></strong></font><font
face="黑体" color="#800080"> </font><font size="4" color="#800080" face="宋体">【同刘侍郎咏笋】<a
href="authers/qzz_1529.htm" target="_blank"></font><font size="3" color="#0080FF"><font face="黑体">徐光溥</font></a></big> 
<br>
</font><br>
<font color="#400080">迸出班犀数十株，更添幽景向蓬壶。<br>出来似有凌云势，用作丹梯得也无。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷761_3 </em></strong></font><font
face="黑体" color="#800080"> </font><font size="4" color="#800080" face="宋体">【贯休应梦罗汉画歌（一作禅月大师歌）】<a
href="authers/qzz_1530.htm" target="_blank"></font><font size="3" color="#0080FF"><font face="黑体">欧阳炯</font></a></big> 
<br>
</font><br>
<font color="#400080">西岳高僧名贯休，孤情峭拔凌清秋。天教水墨画罗汉，<BR>
</font></big>
<font color="#400080">魁岸古容生笔头。时捎大绢泥高壁，闭目焚香坐禅室。<BR>
</font></big>
<font color="#400080">忽然梦里见真仪，脱下袈裟点神笔。高握节腕当空掷，<BR>
</font></big>
<font color="#400080">O@毫端任狂逸。逡巡便是两三躯，不似画工虚费日。<BR>
</font></big>
<font color="#400080">怪石安拂嵌复枯，真僧列坐连跏趺。形如瘦鹤精神健，<BR>
</font></big>
<font color="#400080">顶似伏犀头骨粗。倚松根，傍岩缝，曲录腰身长欲动。<BR>
</font></big>
<font color="#400080">看经弟子拟闻声，瞌睡山童疑有梦。不知夏腊几多年，<BR>
</font></big>
<font color="#400080">一手支颐偏袒肩。口开或若共人语，身定复疑初坐禅。<BR>
</font></big>
<font color="#400080">案前卧象低垂鼻，崖畔戏猿斜展臂。芭蕉花里刷轻红，<BR>
</font></big>
<font color="#400080">苔藓文中晕深翠。硬筇杖，矮松床，雪色眉毛一寸长。<BR>
</font></big>
<font color="#400080">绳开梵夹两三片，线补衲衣千万行。林间乱叶纷纷堕，<BR>
</font></big>
<font color="#400080">一印残香断烟火。皮穿木屐不曾拖，笋织蒲团镇长坐。<BR>
</font></big>
<font color="#400080">休公休公逸艺无人加，声誉喧喧遍海涯。五七字句一千首，<BR>
</font></big>
<font color="#400080">大小篆书三十家。唐朝历历多名士，萧子云兼吴道子。<BR>
</font></big>
<font color="#400080">若将书画比休公，只恐当时浪生死。<BR>
</font></big>
<font color="#400080">休公休公始自江南来入秦，于今到蜀无交亲。<BR>
</font></big>
<font color="#400080">诗名画手皆奇绝，觑你凡人争是人。瓦棺寺里维摩诘，<BR>
</font></big>
<font color="#400080">舍卫城中辟支佛。若将此画比量看，总在人间为第一。
<P><big><font size="3" face="黑体" color="#000080"><strong><em>&nbsp;&nbsp; 卷761_4 </em></strong></font><font
face="黑体" color="#800080"> </font><font size="4" color="#800080" face="宋体">【题景焕画应天寺壁天王歌】<a
href="authers/qzz_1530.htm" target="_blank"></font><font size="3" color="#0080FF"><font face="黑体">欧阳炯</font></a></big> 
<br>
</font><br>
<font color="#400080">锦城东北黄金地，故迹何人兴此寺。白眉长老重名公，<BR>
</font></big>
<font color="#400080">曾识会稽山处士。寺门左壁图天王，威仪部从来何方。<BR>
</font></big>
<font color="#400080">鬼神怪异满壁走，当檐飒飒生秋光。我闻天王分理四天下，<BR>
</font></big>
<font color="#400080">水晶宫殿琉璃瓦。彩仗时驱狒cf装，金鞭频策骐马。<BR>
</font></big>
<font color="#400080">毗沙大像何光辉，手擎巨塔凌云飞。地神对出宝瓶子，<BR>
</font></big>
<font color="#400080">天女倒披金缕衣。唐朝说著名公画，周P毫端善图写。<BR>
</font></big>
<font color="#400080">张僧繇是有神人，吴道子称无敌者。奇哉妙手传孙公，<BR>
</font></big>
<font color="#400080">能如此地留神踪。斜窥小鬼怒双目，直倚越狼高半胸。<BR>
</font></big>
<font color="#400080">宝冠动总生威容，趋跄左右来倾恭。臂横鹰爪尖纤利，<BR>
</font></big>
<font color="#400080">腰缠虎皮斑剥红。飘飘但恐入云中，步骤还疑归海东。<BR>
</font></big>
<font color="#400080">蟒蛇拖得浑身堕，精魅搦来双眼空。当时此艺实难有，<BR>
</font></big>
<font color="#400080">镇在宝坊称不朽。东边画了空西边，留与后人教敌手。<BR>
</font></big>
<font color="#400080">后人见者皆心惊，尽为名公不敢争。谁知未满三十载，<BR>
</font></big>
<font color="#400080">或有异人来间生。匡山处士名称朴，头骨高奇连五岳。<BR>
</font></big>
<font color="#400080">曾持象简累为官，又有蛇珠常在握。昔年长老遇奇踪，<BR>
</font></big>
<font color="#400080">今日门师识景公。兴来便请泥高壁，乱抢笔头如疾风。<BR>
</font></big>
<font color="#400080">逡巡队仗何颠逸，散漫奇形皆涌出。交加器械满虚空，<BR>
</font></big>
<font color="#400080">两面或然如斗敌。圣王怒色览东西，剑刃一挥皆整齐。<BR>
</font></big>
<font color="#400080">腕头狮子咬金甲，脚底夜叉击络L。马头壮健多筋节，<BR>
</font></big>
<font color="#400080">乌觜弯环如屈铁。遍身蛇虺乱纵横，绕颔髑髅干孑裂。<BR>
</font></big>
<font color="#400080">眉粗眼竖发如锥，怪异令人不可知。科头巨卒欲生鬼，<BR>
</font></big>
<font color="#400080">半面女郎安小儿。况闻此寺初兴置，地脉沈沈当正气。<BR>
</font></big>
<font color="#400080">如何请得二山人，下笔咸成千古事。君不见明皇天宝年，<BR>
</font></big>
<font color="#400080">画龙致雨非偶然。包含万象藏心里，变现百般生眼前。<BR>
</font></big>
<font color="#400080">后来画品列名贤，唯此二人堪比肩。人间是物皆求得，<BR>
</font></big>
<font color="#400080">此样欲于何处传。尝忧壁底生云雾，揭起寺门天上去。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷761_5 </em></strong></font><font
face="黑体" color="#800080"> </font><font size="4" color="#800080" face="宋体">【渔父歌二首】<a
href="authers/qzz_1530.htm" target="_blank"></font><font size="3" color="#0080FF"><font face="黑体">欧阳炯</font></a></big> 
<br>
</font><br>
<font color="#400080">摆脱尘机上钓船，免教荣辱有流年。无系绊，没愁煎，<BR>
</font></big>
<font color="#400080">须信船中有散仙。<BR>
<font color="#400080">风浩寒溪照胆明，小君山上玉蟾生。荷露坠，翠烟轻，<BR>
</font></big>
<font color="#400080">拨剌游鱼几处惊。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷761_6 </em></strong></font><font
face="黑体" color="#800080"> </font><font size="4" color="#800080" face="宋体">【大游仙诗（一作欧阳炳）】<a
href="authers/qzz_1530.htm" target="_blank"></font><font size="3" color="#0080FF"><font face="黑体">欧阳炯</font></a></big> 
<br>
</font><br>
<font color="#400080">赤城霞起武陵春，桐柏先生解守真。白石桥高曾纵步，<BR>
</font></big>
<font color="#400080">朱阳馆静每存神。囊中隐诀多仙术，肘后方书济俗人。<BR>
</font></big>
<font color="#400080">自领蓬莱都水监，只忧沧海变成尘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷761_7 </em></strong></font><font
face="黑体" color="#800080"> </font><font size="4" color="#800080" face="宋体">【杨柳枝】<a
href="authers/qzz_1530.htm" target="_blank"></font><font size="3" color="#0080FF"><font face="黑体">欧阳炯</font></a></big> 
<br>
</font><br>
<font color="#400080">软碧摇烟似送人，映花时把翠蛾埂<br>青青自是风流主，慢飒金丝待洛神。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷761_8 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1530.htm" target="_blank"></font><font size="3" color="#0080FF"><font face="黑体">欧阳炯</font></a></big> 
<br>
</font><br>
<font color="#400080">古人重到今人爱，万局都无一局同。（《赋棋》，<BR>
</font></big>
<font color="#400080">见《韵语阳秋》）<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷761_9 </em></strong></font><font
face="黑体" color="#800080"> </font><font size="4" color="#800080" face="宋体">【感怀诗】<a
href="authers/qzz_1531.htm" target="_blank"></font><font size="3" color="#0080FF"><font face="黑体">刘义度</font></a></big> 
<br>
</font><br>
<font color="#400080">昨日方髻，如今满颔髯。紫阁无心恋，青山有意潜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷761_10 </em></strong></font><font
face="黑体" color="#800080"> </font><font size="4" color="#800080" face="宋体">【同徐学士咏笋】<a
href="authers/qzz_0000.htm" target="_blank"></font><font size="3" color="#0080FF"><font face="黑体">刘羲叟</font></a></big> 
<br>
</font><br>
<font color="#400080">徐徐出土非人种，枝叶难投日月壶。<br>为是因缘生此地，从他长养譬如无。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷761_11 </em></strong></font><font
face="黑体" color="#800080"> </font><font size="4" color="#800080" face="宋体">【复留侯从效问南汉刘岩改名字音义】<a
href="authers/qzz_1533.htm" target="_blank"></font><font size="3" color="#0080FF"><font face="黑体">詹敦仁</font></a></big> 
<br>
</font><br>
<font color="#400080">伏羲初画卦，苍氏乃制字。点画有偏旁，阴阳贵协比。<BR>
</font></big>
<font color="#400080">古者不嫌名，周公始称讳。始讳犹未酷，后习转多忌。<BR>
</font></big>
<font color="#400080">或援他代易，或变文回避。滥觞久滋蔓，伤心日益炽。<BR>
</font></big>
<font color="#400080">孙休命子名，吴国尊王意。h1mh2h3僻，h4jh7h8异。<BR>
</font></big>
<font color="#400080">梁复踵已非，时亦迹旧事。h5杰自其一，蜀闯是其二。<BR>
</font></big>
<font color="#400080">鄙哉化h9名，陋矣hAha义。大唐有天下，武后拥神器。<BR>
</font></big>
<font color="#400080">私制迄无取，古音实相类。hBhChb囝星，hDhdhe。<BR>
</font></big>
<font color="#400080">缶蠹hE，作史难详备。唐祚值倾危，刘怀僭伪。<BR>
</font></big>
<font color="#400080">吁嗟毒蛟辈，睥睨飞龙位。岩虽同音，形体殊乖致。<BR>
</font></big>
<font color="#400080">废学愧未弘，来问辱不弃。奇字难雄博，の姆韩智。<BR>
</font></big>
<font color="#400080">因诵鄙所闻，敢布诸下吏。
<P><big><font size="3" face="黑体" color="#000080"><strong><em>&nbsp;&nbsp; 卷761_12 </em></strong></font><font
face="黑体" color="#800080"> </font><font size="4" color="#800080" face="宋体">【柳堤诗】<a
href="authers/qzz_1533.htm" target="_blank"></font><font size="3" color="#0080FF"><font face="黑体">詹敦仁</font></a></big> 
<br>
</font><br>
<font color="#400080">种稻三十顷，种柳百馀株。稻可供粥，柳可爨庖厨。<BR>
</font></big>
<font color="#400080">息耒柳阴下，读书稻田隅。以乐尧舜道，同是耕莘夫。
<P><big><font size="3" face="黑体" color="#000080"><strong><em>&nbsp;&nbsp; 卷761_13 </em></strong></font><font
face="黑体" color="#800080"> </font><font size="4" color="#800080" face="宋体">【劝王氏入贡，宠予以官，作辞命篇】<a
href="authers/qzz_1533.htm" target="_blank"></font><font size="3" color="#0080FF"><font face="黑体">詹敦仁</font></a></big> 
<br>
</font><br>
<font color="#400080">争霸图王事总非，中原失统可伤悲。往来宾主如邮传，<BR>
</font></big>
<font color="#400080">胜负干戈似局棋。周粟纵荣宁忍食，葛庐频顾谩劳思。<BR>
</font></big>
<font color="#400080">江山有待早归去，好向鹪林择一枝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷761_14 </em></strong></font><font
face="黑体" color="#800080"> </font><font size="4" color="#800080" face="宋体">【余迁泉山城，留侯招游郡圃作此】<a
href="authers/qzz_1533.htm" target="_blank"></font><font size="3" color="#0080FF"><font face="黑体">詹敦仁</font></a></big> 
<br>
</font><br>
<font color="#400080">当年巧匠制茅亭，台馆飞匝郡城。万灶貔貅戈甲散，<BR>
</font></big>
<font color="#400080">千家罗绮管弦鸣。柳腰舞罢香风度，花脸妆匀酒晕生。<BR>
</font></big>
<font color="#400080">试问亭前花与柳，几番衰谢几番荣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷761_15 </em></strong></font><font
face="黑体" color="#800080"> </font><font size="4" color="#800080" face="宋体">【留侯受南唐节度使知郡事，辟予为属，以诗谢之】<a
href="authers/qzz_1533.htm" target="_blank"></font><font size="3" color="#0080FF"><font face="黑体">詹敦仁</font></a></big> 
<br>
</font><br>
<font color="#400080">晋江江畔趁春风，耕破云山几万重。<br>两足一犁无外事，使君何啻五侯封。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷761_16 </em></strong></font><font
face="黑体" color="#800080"> </font><font size="4" color="#800080" face="宋体">【遣子访刘乙】<a
href="authers/qzz_1533.htm" target="_blank"></font><font size="3" color="#0080FF"><font face="黑体">詹敦仁</font></a></big> 
<br>
</font><br>
<font color="#400080">扫石耕山旧子真，布衣草履自随身。<br>石崖壁立题诗处，知是当年凤阁人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷761_17 </em></strong></font><font
face="黑体" color="#800080"> </font><font size="4" color="#800080" face="宋体">【永嘉乱，衣冠南渡，流落南泉，作忆昔吟】<a
href="authers/qzz_1534.htm" target="_blank"></font><font size="3" color="#0080FF"><font face="黑体">詹i</font></a></big> 
<br>
</font><br>
<font color="#400080">忆昔永嘉际，中原板荡年。衣冠坠涂炭，舆辂染腥膻。<BR>
</font></big>
<font color="#400080">国势多危厄，宗人苦播迁。南来频洒泪，渴骥每思泉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷761_18 </em></strong></font><font
face="黑体" color="#800080"> </font><font size="4" color="#800080" face="宋体">【癸卯闽乱，从弟监察御史敬凝迎仕别作】<a
href="authers/qzz_1534.htm" target="_blank"></font><font size="3" color="#0080FF"><font face="黑体">詹i</font></a></big> 
<br>
</font><br>
<font color="#400080">一别几经春，栖迟晋水滨。Wo长在念，鸿雁忽来宾。<BR>
</font></big>
<font color="#400080">五斗嫌腰折，朋山刺眼新。善辞如复我，四海五湖身。<br>
<P><big><font size="3" face="黑体" color="#000080"><strong><em>&nbsp;&nbsp; 卷761_19 </em></strong></font><font
face="黑体" color="#800080"> </font><font size="4" color="#800080" face="宋体">【追和秦隐君辞荐之韵，上陈侯乞归凤山】<a
href="authers/qzz_1534.htm" target="_blank"></font><font size="3" color="#0080FF"><font face="黑体">詹i</font></a></big> 
<br>
</font><br>
<font color="#400080">谁言悦口是甘肥，独酌鹅儿啖翠微。蝇利薄于青纸扇，<BR>
</font></big>
<font color="#400080">羊裘暖甚紫罗衣。心随倦鸟甘栖宿，目送征鸿远奋飞。<BR>
</font></big>
<font color="#400080">击壤太平朝野客，凤山深处□生辉。<BR>
<P><big><font size="3" face="黑体" color="#000080"><strong><em>&nbsp;&nbsp; 卷761_20 </em></strong></font><font
face="黑体" color="#800080"> </font><font size="4" color="#800080" face="宋体">【云】<a
href="authers/qzz_1535.htm" target="_blank"></font><font size="3" color="#0080FF"><font face="黑体">幸夤逊</font></a></big> 
<br>
</font><br>
<font color="#400080">因登巨石知来处，勃勃元生绿藓痕。静即等闲藏草木，<BR>
</font></big>
<font color="#400080">动时顷刻遍乾坤。横天未必朋元恶，捧日还曾瑞至尊。<BR>
</font></big>
<font color="#400080">不独朝朝在巫峡，楚王何事谩劳魂。<BR>
<P><big><font size="3" face="黑体" color="#000080"><strong><em>&nbsp;&nbsp; 卷761_21 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1535.htm" target="_blank"></font><font size="3" color="#0080FF"><font face="黑体">幸夤逊</font></a></big> 
<br>
</font><br>
<font color="#400080">苦教作镇居中国，争得泥金在泰山。（《岷山》，<BR>
</font></big>
<font color="#400080">见《吟窗集录》）<br> <BR>
<font color="#400080">才闻暖律先偷眼，既待和风始展眉。（《柳》）<br><BR>
<font color="#400080">蒙君知重惠琼实，薄起金刀钉玉深。<br><BR>
<font color="#400080">嚼处春冰敲齿冷，咽时雪液沃心寒。（《梨》，<BR>
</font></big>
<font color="#400080">以上见《事文类聚》）<br><BR>
<font color="#400080">深妆玉瓦平无垄，乱拂芦花细有声。（《雪》）<br><BR>
<font color="#400080">日回禽影穿疏木，风递猿声入小楼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷761_22 </em></strong></font><font
face="黑体" color="#800080"> </font><font size="4" color="#800080" face="宋体">【诗】<a
href="authers/qzz_1536.htm" target="_blank"></font><font size="3" color="#0080FF"><font face="黑体">丁元和</font></a></big> 
<br>
</font><br>
<font color="#400080">九重天子人中贵，五等诸侯阃外尊。<br>争似布衣云水客，不将名字挂乾坤。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷761_23 </em></strong></font><font
face="黑体" color="#800080"> </font><font size="4" color="#800080" face="宋体">【咏蜀都城上芙蓉花】<a
href="authers/qzz_1537.htm" target="_blank"></font><font size="3" color="#0080FF"><font face="黑体">张立</font></a></big> 
<br>
</font><br>
<font color="#400080">四十里城花发时，锦囊高下照坤维。<br>虽妆蜀国三秋色，难入豳风七月诗。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷761_24 </em></strong></font><font
face="黑体" color="#800080"> </font><font size="4" color="#800080" face="宋体">【又咏】<a
href="authers/qzz_1537.htm" target="_blank"></font><font size="3" color="#0080FF"><font face="黑体">张立</font></a></big> 
<br>
</font><br>
<font color="#400080">去年今日到城都，城上芙蓉锦绣舒。<br>今日重来旧游处，此花憔悴不如初。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷761_25 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1537.htm" target="_blank"></font><font size="3" color="#0080FF"><font face="黑体">张立</font></a></big> 
<br>
</font><br>
<font color="#400080">朝廷不用忧巴蜀，称霸何曾是蜀人。（《初唐明宗徙蜀<BR>
</font></big>
<font color="#400080">豪杰入洛赋》）<br>   <BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
