<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百一十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百一十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷318_1 </em></strong></font><font
face="黑体" color="#800080"> </font><font size="4" color="#800080" face="宋体">【癸巳岁吉甫圜丘摄事合于中书后阁…呈集贤院诸学士】<a
href="authers/qzz_0744.htm" target="_blank"></font><font size="3" color="#0080FF"><font face="黑体">李吉甫</font></a></big> 
<br>
</font><br>
<font color="#400080">淮海同三入，枢衡过六年。庙斋兢永夕，书府会群仙。<BR>
</font></big>
<font color="#400080">粉壁连霜曙，冰池对月圆。岁时忧里换，钟漏静中传。<BR>
</font></big>
<font color="#400080">蓬发颜空老，松心契独全。赠言因傅说，垂训在三篇。
<P><big><font size="3" face="黑体" color="#000080"><strong><em>&nbsp;&nbsp; 卷318_2 </em></strong></font><font
face="黑体" color="#800080"> </font><font size="4" color="#800080" face="宋体">【夏夜北园即事寄门下武相公】<a
href="authers/qzz_0744.htm" target="_blank"></font><font size="3" color="#0080FF"><font face="黑体">李吉甫</font></a></big> 
<br>
</font><br>
<font color="#400080">结构非华宇，登临似古原。僻殊萧相宅，芜胜邵平园。<BR>
</font></big>
<font color="#400080">避暑依南庑，追凉在北轩。烟霞霄外静，草露月中繁。<BR>
</font></big>
<font color="#400080">鹊绕惊还止，虫吟思不喧。怀君欲有赠，宿昔贵忘言。
<P><big><font size="3" face="黑体" color="#000080"><strong><em>&nbsp;&nbsp; 卷318_3 </em></strong></font><font
face="黑体" color="#800080"> </font><font size="4" color="#800080" face="宋体">【九日小园独谣赠门下武相公】<a
href="authers/qzz_0744.htm" target="_blank"></font><font size="3" color="#0080FF"><font face="黑体">李吉甫</font></a></big> 
<br>
</font><br>
<font color="#400080">小园休沐暇，暂与故山期。树杪悬丹枣，苔阴落紫梨。<BR>
</font></big>
<font color="#400080">舞丛新菊遍，绕格古藤垂。受露红兰晚，迎霜白薤肥。<BR>
</font></big>
<font color="#400080">上公留凤沼，冠剑侍清祠。应念端居者，长惭补衮诗。
<P><big><font size="3" face="黑体" color="#000080"><strong><em>&nbsp;&nbsp; 卷318_4 </em></strong></font><font
face="黑体" color="#800080"> </font><font size="4" color="#800080" face="宋体">【怀伊川赋】<a
href="authers/qzz_0744.htm" target="_blank"></font><font size="3" color="#0080FF"><font face="黑体">李吉甫</font></a></big> 
<br>
</font><br>
<font color="#400080">龙门南岳尽伊原，草树人烟目所存。<br>正是北州梨枣熟，梦魂秋日到郊园。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷318_5 </em></strong></font><font
face="黑体" color="#800080"> </font><font size="4" color="#800080" face="宋体">【奉和武相公省中宿斋，酬李相公见寄】<a
href="authers/qzz_0745.htm" target="_blank"></font><font size="3" color="#0080FF"><font face="黑体">郑s</font></a></big> 
<br>
</font><br>
<font color="#400080">高阁安仁省，名园广武庐。沐兰朝太一，种竹咏华胥。<BR>
</font></big>
<font color="#400080">禁静疏钟彻，庭开爽韵虚。洪钧齐万物，缥帙整群书。<BR>
</font></big>
<font color="#400080">寒露滋新菊，秋风落故蕖。同怀不同赏，幽意竟何如。<br>
<P><big><font size="3" face="黑体" color="#000080"><strong><em>&nbsp;&nbsp; 卷318_6 </em></strong></font><font
face="黑体" color="#800080"> </font><font size="4" color="#800080" face="宋体">【寒夜闻霜钟】<a
href="authers/qzz_0745.htm" target="_blank"></font><font size="3" color="#0080FF"><font face="黑体">郑s</font></a></big> 
<br>
</font><br>
<font color="#400080">霜钟初应律，寂寂出重林。拂水宜清听，凌空散迥音。<BR>
</font></big>
<font color="#400080">舂容时未歇，摇曳夜方深。月下和虚籁，风前间远砧。<BR>
</font></big>
<font color="#400080">净兼寒漏彻，闲畏曙更侵。遥相千山外，泠泠何处寻。<br>
<P><big><font size="3" face="黑体" color="#000080"><strong><em>&nbsp;&nbsp; 卷318_7 </em></strong></font><font
face="黑体" color="#800080"> </font><font size="4" color="#800080" face="宋体">【奉酬宣上人九月十五日东亭望月见赠因怀紫阁旧游】<a
href="authers/qzz_0745.htm" target="_blank"></font><font size="3" color="#0080FF"><font face="黑体">郑s</font></a></big> 
<br>
</font><br>
<font color="#400080">中年偶逐鸳鸾侣，弱岁多从糜鹿群。紫阁道流今不见，<BR>
</font></big>
<font color="#400080">红楼禅客早曾闻。松斋月朗星初散，苔砌霜繁夜欲分。<BR>
</font></big>
<font color="#400080">一览彩笺佳句满，何人更咏惠休文。<BR>
<P><big><font size="3" face="黑体" color="#000080"><strong><em>&nbsp;&nbsp; 卷318_8 </em></strong></font><font
face="黑体" color="#800080"> </font><font size="4" color="#800080" face="宋体">【九日登高怀邵二】<a
href="authers/qzz_0745.htm" target="_blank"></font><font size="3" color="#0080FF"><font face="黑体">郑s</font></a></big> 
<br>
</font><br>
<font color="#400080">簪茱泛菊俯平阡，饮过三杯却惘然。<br>十岁此辰同醉友，登高各处已三年。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷318_9 </em></strong></font><font
face="黑体" color="#800080"> </font><font size="4" color="#800080" face="宋体">【享太庙乐章】<a
href="authers/qzz_0745.htm" target="_blank"></font><font size="3" color="#0080FF"><font face="黑体">郑s</font></a></big> 
<br>
</font><br>
<font color="#400080">於穆时文，受天明命。允恭玄默，化成理定。<BR>
</font></big>
<font color="#400080">出震嗣德，应乾传圣。猗欤缉熙，千亿流庆。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷318_10 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0745.htm" target="_blank"></font><font size="3" color="#0080FF"><font face="黑体">郑s</font></a></big> 
<br>
</font><br>
<font color="#400080">情人共惆怅，良友不同游。（《纪事》云：s九日有怀邵<BR>
</font></big>
<font color="#400080">二诗，又怀林十二云云，其重友如此）<BR>
<P><big><font size="3" face="黑体" color="#000080"><strong><em>&nbsp;&nbsp; 卷318_11 </em></strong></font><font
face="黑体" color="#800080"> </font><font size="4" color="#800080" face="宋体">【和黄门相公诏还题石门洞（黄门，武元衡也）】<a
href="authers/qzz_0746.htm" target="_blank"></font><font size="3" color="#0080FF"><font face="黑体">郑馀庆</font></a></big> 
<br>
</font><br>
<font color="#400080">紫氛随马处，黄阁驻车情。嵌壑惊山势，周滩恋水声。<BR>
</font></big>
<font color="#400080">地分三蜀限，关志百牢名。琬琰攀酬郢，微言鼎饪情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷318_12 </em></strong></font><font
face="黑体" color="#800080"> </font><font size="4" color="#800080" face="宋体">【享太庙乐章】<a
href="authers/qzz_0746.htm" target="_blank"></font><font size="3" color="#0080FF"><font face="黑体">郑馀庆</font></a></big> 
<br>
</font><br>
<font color="#400080">开邸除暴，时迈勋尊。三元告命，四极骏奔。<BR>
</font></big>
<font color="#400080">金枝翠叶，辉烛瑶琨。象德亿载，贻庆汤孙。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷318_13 </em></strong></font><font
face="黑体" color="#800080"> </font><font size="4" color="#800080" face="宋体">【和黄门武相公诏还题石门洞】<a
href="authers/qzz_0747.htm" target="_blank"></font><font size="3" color="#0080FF"><font face="黑体">赵宗儒</font></a></big> 
<br>
</font><br>
<font color="#400080">益部恩辉降，同荣汉相还。韶芳满归路，轩骑出重关。<BR>
</font></big>
<font color="#400080">望日朝天阙，披云过蜀山。更题风雅韵，永绝翠岩间。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷318_14 </em></strong></font><font
face="黑体" color="#800080"> </font><font size="4" color="#800080" face="宋体">【和武相锦楼玩月得浓字（时为西川营田副使）】<a
href="authers/qzz_0748.htm" target="_blank"></font><font size="3" color="#0080FF"><font face="黑体">柳公绰</font></a></big> 
<br>
</font><br>
<font color="#400080">此夜年年月，偏宜此地逢。近看江水浅，遥辨雪山重。<BR>
</font></big>
<font color="#400080">万井金花肃，千林玉露浓。不唯楼上思，飞盖亦陪从。<br>
<P><big><font size="3" face="黑体" color="#000080"><strong><em>&nbsp;&nbsp; 卷318_15 </em></strong></font><font
face="黑体" color="#800080"> </font><font size="4" color="#800080" face="宋体">【题梓州牛头寺】<a
href="authers/qzz_0748.htm" target="_blank"></font><font size="3" color="#0080FF"><font face="黑体">柳公绰</font></a></big> 
<br>
</font><br>
<font color="#400080">一出西城第二桥，两边山木晚萧萧。<br>井花净洗行人耳，留听溪声入夜潮。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷318_16 </em></strong></font><font
face="黑体" color="#800080"> </font><font size="4" color="#800080" face="宋体">【赠毛仙翁】<a
href="authers/qzz_0748.htm" target="_blank"></font><font size="3" color="#0080FF"><font face="黑体">柳公绰</font></a></big> 
<br>
</font><br>
<font color="#400080">桃源千里远，花洞四时春。中有含真客，长为不死人。<BR>
</font></big>
<font color="#400080">松高枝叶茂，鹤老羽毛新。莫遣同篱槿，朝荣暮化尘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷318_17 </em></strong></font><font
face="黑体" color="#800080"> </font><font size="4" color="#800080" face="宋体">【和武相公中秋锦楼玩月得苍字（时为西川观察判官）】<a
href="authers/qzz_0749.htm" target="_blank"></font><font size="3" color="#0080FF"><font face="黑体">张正一</font></a></big> 
<br>
</font><br>
<font color="#400080">高秋今夜月，皓色正苍苍。远水澄如练，孤鸿迥带霜。<BR>
</font></big>
<font color="#400080">旅人方积思，繁宿稍沉光。朱槛叨陪赏，尤宜清漏长。<br>
<P><big><font size="3" face="黑体" color="#000080"><strong><em>&nbsp;&nbsp; 卷318_18 </em></strong></font><font
face="黑体" color="#800080"> </font><font size="4" color="#800080" face="宋体">【奉和武相公中秋锦楼玩月得来字】<a
href="authers/qzz_0750.htm" target="_blank"></font><font size="3" color="#0080FF"><font face="黑体">徐放</font></a></big> 
<br>
</font><br>
<font color="#400080">玉露中秋夜，金波碧落开。鹊惊初泛滥，鸿思共裴回。<BR>
</font></big>
<font color="#400080">远月清光遍，高空爽气来。此时陪永望，更得上燕台。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷318_19 </em></strong></font><font
face="黑体" color="#800080"> </font><font size="4" color="#800080" face="宋体">【和武相公中秋锦楼玩月（得前字、秋字二篇）】<a
href="authers/qzz_0751.htm" target="_blank"></font><font size="3" color="#0080FF"><font face="黑体">崔备</font></a></big> 
<br>
</font><br>
<font color="#400080">清景同千里，寒光尽一年。竟天多雁过，通夕少人眠。<BR>
</font></big>
<font color="#400080">照别江楼上，添愁野帐前。隋侯恩未报，犹有夜珠圆。<BR>
<font color="#400080">四时皆有月，一夜独当秋。照耀初含露，裴回正满楼。<BR>
</font></big>
<font color="#400080">遥连雪山净，迥入锦江流。愿以清光末，年年许从游。<br>
<P><big><font size="3" face="黑体" color="#000080"><strong><em>&nbsp;&nbsp; 卷318_20 </em></strong></font><font
face="黑体" color="#800080"> </font><font size="4" color="#800080" face="宋体">【奉陪武相公西亭夜宴陆郎中】<a
href="authers/qzz_0751.htm" target="_blank"></font><font size="3" color="#0080FF"><font face="黑体">崔备</font></a></big> 
<br>
</font><br>
<font color="#400080">宾阁玳筵开，通宵递玉杯。尘随歌扇起，雪逐舞衣回。<BR>
</font></big>
<font color="#400080">剪烛清光发，添香暖气来。令君敦宿好，更为一裴回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷318_21 </em></strong></font><font
face="黑体" color="#800080"> </font><font size="4" color="#800080" face="宋体">【清溪路中寄诸公（一作寄韦于二侍御）】<a
href="authers/qzz_0751.htm" target="_blank"></font><font size="3" color="#0080FF"><font face="黑体">崔备</font></a></big> 
<br>
</font><br>
<font color="#400080">偏郡隔云岑，回溪路更深。少留攀桂树，长渴望梅林。<BR>
</font></big>
<font color="#400080">野笋资公膳，山花慰客心。别来无信息，可谓井瓶沉。
<P><big><font size="3" face="黑体" color="#000080"><strong><em>&nbsp;&nbsp; 卷318_22 </em></strong></font><font
face="黑体" color="#800080"> </font><font size="4" color="#800080" face="宋体">【奉酬中书相公至日圜丘行事…见寄之什（一作崔曙诗）】<a
href="authers/qzz_0751.htm" target="_blank"></font><font size="3" color="#0080FF"><font face="黑体">崔备</font></a></big> 
<br>
</font><br>
<font color="#400080">典籍开书府，恩荣避鼎司。郊丘资有事，斋戒守无为。<BR>
</font></big>
<font color="#400080">宿雾蒙琼树，馀香覆玉墀。进经逢乙夜，展礼值明时。<BR>
</font></big>
<font color="#400080">勋共山河列，名同竹帛垂。年年佐尧舜，相与致雍熙。
<P><big><font size="3" face="黑体" color="#000080"><strong><em>&nbsp;&nbsp; 卷318_23 </em></strong></font><font
face="黑体" color="#800080"> </font><font size="4" color="#800080" face="宋体">【使院忆山中道侣，兼怀李约】<a
href="authers/qzz_0751.htm" target="_blank"></font><font size="3" color="#0080FF"><font face="黑体">崔备</font></a></big> 
<br>
</font><br>
<font color="#400080">松竹去名岳，衡茅思旧居。山君水上印，天女月中书。<BR>
</font></big>
<font color="#400080">旧秩芸香在，空奁药气馀。褐衣宽易揽，白发少难梳。<BR>
</font></big>
<font color="#400080">病柳伤摧折，残花惜扫除。忆巢同倦鸟，避网甚跳鱼。<BR>
</font></big>
<font color="#400080">阮巷惭交绝，商岩愧迹疏。与君非宦侣，何日共樵渔。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷318_24 </em></strong></font><font
face="黑体" color="#800080"> </font><font size="4" color="#800080" face="宋体">【奉陪武相公西亭夜宴陆郎中（时为武元衡幕僚）】<a
href="authers/qzz_0752.htm" target="_blank"></font><font size="3" color="#0080FF"><font face="黑体">萧祜</font></a></big> 
<br>
</font><br>
<font color="#400080">弘阁陈芳宴，佳宾此会难。交逢贵日重，醉得少时欢。<BR>
</font></big>
<font color="#400080">舒黛凝歌思，求音足笔端。一闻清佩动，珠玉夜珊珊。
<P><big><font size="3" face="黑体" color="#000080"><strong><em>&nbsp;&nbsp; 卷318_25 </em></strong></font><font
face="黑体" color="#800080"> </font><font size="4" color="#800080" face="宋体">【游石堂观】<a
href="authers/qzz_0752.htm" target="_blank"></font><font size="3" color="#0080FF"><font face="黑体">萧祜</font></a></big> 
<br>
</font><br>
<font color="#400080">西山高高何所如，上有古昔真人居。嵌崖巨石自成室，<BR>
</font></big>
<font color="#400080">其下磅礴含清虚。我来斯邑访遗迹，乃遇沈生耽载籍。<BR>
</font></big>
<font color="#400080">沈生为政哀茕嫠，又能索隐探灵奇。欣然向我话佳境，<BR>
</font></big>
<font color="#400080">与我崎岖到山顶。甘瓜剖绿出寒泉，碧瓯浮花酌春茗。<BR>
</font></big>
<font color="#400080">嚼瓜啜茗身清凉，汗消如迎霜。胡为空山百草花，<BR>
</font></big>
<font color="#400080">倏尔笾豆肆我旁。始惊知周无小大，力寡多方验斯在。<BR>
</font></big>
<font color="#400080">妙用腾声冠盖间，胜游恣意烟霞外。故碑石像凡几年，<BR>
</font></big>
<font color="#400080">云郁雨霏生绿烟。我知游此多灵仙，缥缈月中飞下天。<BR>
</font></big>
<font color="#400080">天风微微夕露委，松梢飕飕晓声起。凤去空遗箫管音，<BR>
</font></big>
<font color="#400080">星翻寥落银河水。劝君学道此时来，结茅独宿何辽哉。<BR>
</font></big>
<font color="#400080">斋心玄默感灵卫，必见鸾鹤相裴回。我爱崇山双剑北，<BR>
</font></big>
<font color="#400080">峰如人首拄天黑。群仙伛偻势奔走，状若归尊趋有德。<BR>
</font></big>
<font color="#400080">半岩有洞顶有池，出入灵怪潜蛟螭。我去不得昼夜思，<BR>
</font></big>
<font color="#400080">梦游曾信南风吹。南风吹我到林岭，故国不见秦天迥。<BR>
</font></big>
<font color="#400080">山花名药扑地香，月色泉声洞心冷。荫松散发逢异人，<BR>
</font></big>
<font color="#400080">寂寞旷然口不言。道陵公远莫能识，发短耳长谁独存。<BR>
</font></big>
<font color="#400080">司农惊觉忽惆怅，可惜所游俱是妄。蕴怀耿耿谁与言，<BR>
</font></big>
<font color="#400080">直至今来意通形神开，拥传又恨斜阳催。<BR>
</font></big>
<font color="#400080">一丘人境尚堪恋，何况海上金银台。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷318_26 </em></strong></font><font
face="黑体" color="#800080"> </font><font size="4" color="#800080" face="宋体">【奉陪武相公西亭夜宴陆郎中】<a
href="authers/qzz_0753.htm" target="_blank"></font><font size="3" color="#0080FF"><font face="黑体">王良士</font></a></big> 
<br>
</font><br>
<font color="#400080">芳气袭猗兰，青云展旧欢。仙来红烛下，花发彩毫端。<BR>
</font></big>
<font color="#400080">海岳期方远，松筠岁正寒。仍闻言赠处，一字重琅\。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷318_27 </em></strong></font><font
face="黑体" color="#800080"> </font><font size="4" color="#800080" face="宋体">【南至日隔霜仗望含元殿炉烟（一作车缅诗）】<a
href="authers/qzz_0753.htm" target="_blank"></font><font size="3" color="#0080FF"><font face="黑体">王良士</font></a></big> 
<br>
</font><br>
<font color="#400080">抗殿疏龙首，高高接上玄。节当南至日，星是北辰天。<BR>
</font></big>
<font color="#400080">宝戟罗仙仗，金炉引御烟。霏微双阙丽，容曳九门连。<BR>
</font></big>
<font color="#400080">拂曙祥光满，分晴瑞色鲜。一阳今在历，生植仰陶甄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷318_28 </em></strong></font><font
face="黑体" color="#800080"> </font><font size="4" color="#800080" face="宋体">【奉陪武相公西亭夜宴陆郎中】<a
href="authers/qzz_0754.htm" target="_blank"></font><font size="3" color="#0080FF"><font face="黑体">独孤实</font></a></big> 
<br>
</font><br>
<font color="#400080">仙郎膺上才，夜宴接三台。烛引银河转，花连锦帐开。<BR>
</font></big>
<font color="#400080">静看歌扇举，不觉舞腰回。寥落东方曙，无辞尽玉杯。<br>
<P><big><font size="3" face="黑体" color="#000080"><strong><em>&nbsp;&nbsp; 卷318_29 </em></strong></font><font
face="黑体" color="#800080"> </font><font size="4" color="#800080" face="宋体">【奉陪武相公西亭夜宴陆郎中】<a
href="authers/qzz_0755.htm" target="_blank"></font><font size="3" color="#0080FF"><font face="黑体">卢士政</font></a></big> 
<br>
</font><br>
<font color="#400080">华堂良宴开，星使自天来。舞转朱丝逐，歌馀素扇回。<BR>
</font></big>
<font color="#400080">水光凌曲槛，夜色霭高台。不在宾阶末，何由接上台。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷318_30 </em></strong></font><font
face="黑体" color="#800080"> </font><font size="4" color="#800080" face="宋体">【闻莺】<a
href="authers/qzz_0756.htm" target="_blank"></font><font size="3" color="#0080FF"><font face="黑体">于敖</font></a></big> 
<br>
</font><br>
<font color="#400080">玉绳河汉晓纵横，万籁潜收莺独鸣。<br>能将百啭清心骨，宁止闲窗梦不成。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷318_31 </em></strong></font><font
face="黑体" color="#800080"> </font><font size="4" color="#800080" face="宋体">【和武相公闻莺】<a
href="authers/qzz_0757.htm" target="_blank"></font><font size="3" color="#0080FF"><font face="黑体">皇甫镛</font></a></big> 
<br>
</font><br>
<font color="#400080">华馆沈沈曙境清，伯劳初啭月微明。<br>不知台座宵吟久，犹向花窗惊梦声。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
