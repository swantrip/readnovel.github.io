<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百四十九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百四十九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷849_1 </em></strong></font><font
face="黑体" color="#800080"> </font><font size="4" color="#800080" face="宋体">【耕田鼓诗】<a
href="authers/qzz_1839.htm" target="_blank"></font><font size="3" color="#0080FF"><font face="黑体">可朋</font></a></big> 
<br>
</font><br>
<font color="#400080">农舍田头鼓，王孙筵上鼓。击鼓兮皆为鼓，<BR>
</font></big>
<font color="#400080">一何乐兮一何苦。上有烈日，下有焦土。愿我天翁，<BR>
</font></big>
<font color="#400080">降之以雨。令桑麻熟，仓箱富。不饥不寒，上下一般。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷849_2 </em></strong></font><font
face="黑体" color="#800080"> </font><font size="4" color="#800080" face="宋体">【赋洞庭】<a
href="authers/qzz_1839.htm" target="_blank"></font><font size="3" color="#0080FF"><font face="黑体">可朋</font></a></big> 
<br>
</font><br>
<font color="#400080">周极八百里，凝眸望则劳。水涵天影阔，山拔地形高。<BR>
</font></big>
<font color="#400080">贾客停非久，渔翁转几遭。飒然风起处，又是鼓波涛。<br>
<P><big><font size="3" face="黑体" color="#000080"><strong><em>&nbsp;&nbsp; 卷849_3 </em></strong></font><font
face="黑体" color="#800080"> </font><font size="4" color="#800080" face="宋体">【赠方干】<a
href="authers/qzz_1839.htm" target="_blank"></font><font size="3" color="#0080FF"><font face="黑体">可朋</font></a></big> 
<br>
</font><br>
<font color="#400080">盛名传出自皇州，一举参差便缩头。月里岂无攀桂分，<BR>
</font></big>
<font color="#400080">湖中刚爱钓鱼休。童偷诗藁呈邻叟，客乞书题谒郡侯。<BR>
</font></big>
<font color="#400080">独泛短舟何限景，波涛西接洞庭秋。<BR>
<P><big><font size="3" face="黑体" color="#000080"><strong><em>&nbsp;&nbsp; 卷849_4 </em></strong></font><font
face="黑体" color="#800080"> </font><font size="4" color="#800080" face="宋体">【桐花鸟】<a
href="authers/qzz_1839.htm" target="_blank"></font><font size="3" color="#0080FF"><font face="黑体">可朋</font></a></big> 
<br>
</font><br>
<font color="#400080">五色毛衣比凤雏，深花丛里只如无。<br>美人买得偏怜惜，移向金钗重几铢。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷849_5 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1839.htm" target="_blank"></font><font size="3" color="#0080FF"><font face="黑体">可朋</font></a></big> 
<br>
</font><br>
<font color="#400080">来多不似客，坐久却垂帘。（见《纪事》）<BR>
<font color="#400080">虹收千嶂雨，潮展半江天。（见《刘公诗话》）<br><BR>
<font color="#400080">诗因试客分题僻，棋为饶人下著低。<br><BR>
<font color="#400080">伤心尽日有啼鸟，独步残春空落花。（《杜甫旧居》）<BR><BR>
<font color="#400080">唯陪北楚三千客，多话东林十八贤。<BR>
<font color="#400080">乍当暖景飞仍慢，欲就芳丛舞更高。（蝶，见《偶谈》）<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷849_6 </em></strong></font><font
face="黑体" color="#800080"> </font><font size="4" color="#800080" face="宋体">【宿郑谏议山居】<a
href="authers/qzz_1840.htm" target="_blank"></font><font size="3" color="#0080FF"><font face="黑体">昙域</font></a></big> 
<br>
</font><br>
<font color="#400080">堂开星斗边，大谏采薇还。禽隐石中树，月生池上山。<BR>
</font></big>
<font color="#400080">凉风吹咏思，幽语隔禅关。莫拟归城计，终妨此地闲。<br>
<P><big><font size="3" face="黑体" color="#000080"><strong><em>&nbsp;&nbsp; 卷849_7 </em></strong></font><font
face="黑体" color="#800080"> </font><font size="4" color="#800080" face="宋体">【怀齐己】<a
href="authers/qzz_1840.htm" target="_blank"></font><font size="3" color="#0080FF"><font face="黑体">昙域</font></a></big> 
<br>
</font><br>
<font color="#400080">鬓髯秋景两苍苍，静对茅斋一炷香。病后身心俱澹泊，<BR>
</font></big>
<font color="#400080">老来朋友半凋伤。峨眉山色侵云直，巫峡滩声入夜长。<BR>
</font></big>
<font color="#400080">犹喜深交有支遁，时时音信到松房。<BR>
<P><big><font size="3" face="黑体" color="#000080"><strong><em>&nbsp;&nbsp; 卷849_8 </em></strong></font><font
face="黑体" color="#800080"> </font><font size="4" color="#800080" face="宋体">【赠岛云禅师】<a
href="authers/qzz_1840.htm" target="_blank"></font><font size="3" color="#0080FF"><font face="黑体">昙域</font></a></big> 
<br>
</font><br>
<font color="#400080">远庵枯叶满，群鹿亦相随。顶骨生新发，庭松长旧枝。<BR>
</font></big>
<font color="#400080">禅高太白月，行出祖师碑。乱后潜来此，南人总不知。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷849_9 </em></strong></font><font
face="黑体" color="#800080"> </font><font size="4" color="#800080" face="宋体">【垓下怀古】<a
href="authers/qzz_1841.htm" target="_blank"></font><font size="3" color="#0080FF"><font face="黑体">栖一</font></a></big> 
<br>
</font><br>
<font color="#400080">缅想咸阳事可嗟，楚歌哀怨思无涯。八千子弟归何处，<BR>
</font></big>
<font color="#400080">万里鸿沟属汉家。弓指阵前争日月，血流垓下定龙蛇。<BR>
</font></big>
<font color="#400080">拔山力尽乌江水，今古悠悠空浪花。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷849_10 </em></strong></font><font
face="黑体" color="#800080"> </font><font size="4" color="#800080" face="宋体">【武昌怀古】<a
href="authers/qzz_1841.htm" target="_blank"></font><font size="3" color="#0080FF"><font face="黑体">栖一</font></a></big> 
<br>
</font><br>
<font color="#400080">战国城池尽悄然，昔人遗迹遍山川。笙歌罢吹几多日，<BR>
</font></big>
<font color="#400080">台榭荒凉七百年。蝉响夕阳风满树，雁横秋岛雨漫天。<BR>
</font></big>
<font color="#400080">堪嗟世事如流水，空见芦花一钓船。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷849_11 </em></strong></font><font
face="黑体" color="#800080"> </font><font size="4" color="#800080" face="宋体">【圣果寺】<a
href="authers/qzz_1842.htm" target="_blank"></font><font size="3" color="#0080FF"><font face="黑体">处默</font></a></big> 
<br>
</font><br>
<font color="#400080">路自中峰上，盘回出薜萝。到江吴地尽，隔岸越山多。<BR>
</font></big>
<font color="#400080">古木丛青霭，遥天浸白波。下方城郭近，钟磬杂笙歌。
<P><big><font size="3" face="黑体" color="#000080"><strong><em>&nbsp;&nbsp; 卷849_12 </em></strong></font><font
face="黑体" color="#800080"> </font><font size="4" color="#800080" face="宋体">【送僧游西域】<a
href="authers/qzz_1842.htm" target="_blank"></font><font size="3" color="#0080FF"><font face="黑体">处默</font></a></big> 
<br>
</font><br>
<font color="#400080">一盂兼一锡，只此度流沙。野性虽为客，禅心即是家。<BR>
</font></big>
<font color="#400080">寺披云峤雪，路入晓天霞。自说游诸国，回应岁月赊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷849_13 </em></strong></font><font
face="黑体" color="#800080"> </font><font size="4" color="#800080" face="宋体">【远烟】<a
href="authers/qzz_1842.htm" target="_blank"></font><font size="3" color="#0080FF"><font face="黑体">处默</font></a></big> 
<br>
</font><br>
<font color="#400080">霭霭前山上，凝光满薜萝。高风吹不尽，远树得偏多。<BR>
</font></big>
<font color="#400080">翠与晴云合，轻将淑气和。正堪流野目，朱阁意如何。<br>
<P><big><font size="3" face="黑体" color="#000080"><strong><em>&nbsp;&nbsp; 卷849_14 </em></strong></font><font
face="黑体" color="#800080"> </font><font size="4" color="#800080" face="宋体">【萤】<a
href="authers/qzz_1842.htm" target="_blank"></font><font size="3" color="#0080FF"><font face="黑体">处默</font></a></big> 
<br>
</font><br>
<font color="#400080">熠熠与娟娟，池塘竹树边。乱飞如拽火，成聚却无烟。<BR>
</font></big>
<font color="#400080">微雨洒不灭，轻风吹欲燃。昔时书案上，频把作囊悬。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷849_15 </em></strong></font><font
face="黑体" color="#800080"> </font><font size="4" color="#800080" face="宋体">【忆庐山旧居】<a
href="authers/qzz_1842.htm" target="_blank"></font><font size="3" color="#0080FF"><font face="黑体">处默</font></a></big> 
<br>
</font><br>
<font color="#400080">粗衣粝食老烟霞，勉把衰颜惜岁华。独鹤只为山客伴，<BR>
</font></big>
<font color="#400080">闲云常在野僧家。丛生嫩蕨粘松粉，自落干薪带藓花。<BR>
</font></big>
<font color="#400080">明月清风旧相得，十年归恨可能赊。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷849_16 </em></strong></font><font
face="黑体" color="#800080"> </font><font size="4" color="#800080" face="宋体">【题栖霞寺僧房】<a
href="authers/qzz_1842.htm" target="_blank"></font><font size="3" color="#0080FF"><font face="黑体">处默</font></a></big> 
<br>
</font><br>
<font color="#400080">名山不取买山钱，任构花宫近碧巅。松桧老依云里寺，<BR>
</font></big>
<font color="#400080">楼台深锁洞中天。风经绝嶂回疏雨，石倚危屏挂落泉。<BR>
</font></big>
<font color="#400080">欲结茅庵共师住，肯饶多少薜萝烟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷849_17 </em></strong></font><font
face="黑体" color="#800080"> </font><font size="4" color="#800080" face="宋体">【山中作】<a
href="authers/qzz_1842.htm" target="_blank"></font><font size="3" color="#0080FF"><font face="黑体">处默</font></a></big> 
<br>
</font><br>
<font color="#400080">席帘高卷枕高欹，门掩垂萝蘸碧溪。<br>闲把史书眠一觉，起来山日过松西。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷849_18 </em></strong></font><font
face="黑体" color="#800080"> </font><font size="4" color="#800080" face="宋体">【织妇】<a
href="authers/qzz_1842.htm" target="_blank"></font><font size="3" color="#0080FF"><font face="黑体">处默</font></a></big> 
<br>
</font><br>
<font color="#400080">蓬鬓蓬门积恨多，夜阑灯下不停梭。<br>成缣犹自陪钱纳，未直青楼一曲歌。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷849_19 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1842.htm" target="_blank"></font><font size="3" color="#0080FF"><font face="黑体">处默</font></a></big> 
<br>
</font><br>
<font color="#400080">太平时节无人看，雪刃闲封满匣尘。（《剑》，<BR>
</font></big>
<font color="#400080">见王正字《诗格》）<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷849_20 </em></strong></font><font
face="黑体" color="#800080"> </font><font size="4" color="#800080" face="宋体">【秋日闲居】<a
href="authers/qzz_1843.htm" target="_blank"></font><font size="3" color="#0080FF"><font face="黑体">修睦</font></a></big> 
<br>
</font><br>
<font color="#400080">是事不相关，谁人似此闲。卷帘当白昼，移榻对青山。<BR>
</font></big>
<font color="#400080">野鹤眠松上，秋苔长雨间。岳僧频有信，昨日得书还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷849_21 </em></strong></font><font
face="黑体" color="#800080"> </font><font size="4" color="#800080" face="宋体">【宿岳阳开元寺】<a
href="authers/qzz_1843.htm" target="_blank"></font><font size="3" color="#0080FF"><font face="黑体">修睦</font></a></big> 
<br>
</font><br>
<font color="#400080">竟夕凭虚槛，何当兴叹频。往来人自老，今古月常新。<BR>
</font></big>
<font color="#400080">风逆沈鱼唱，松疏露鹤身。无眠钟又动，几客在迷津。<br>
<P><big><font size="3" face="黑体" color="#000080"><strong><em>&nbsp;&nbsp; 卷849_22 </em></strong></font><font
face="黑体" color="#800080"> </font><font size="4" color="#800080" face="宋体">【送边将】<a
href="authers/qzz_1843.htm" target="_blank"></font><font size="3" color="#0080FF"><font face="黑体">修睦</font></a></big> 
<br>
</font><br>
<font color="#400080">人尽有离别，而君独可嗟。言将身报国，敢望禄荣家。<BR>
</font></big>
<font color="#400080">战思风吹野，乡心月照沙。归期定何日，塞北树无花。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷849_23 </em></strong></font><font
face="黑体" color="#800080"> </font><font size="4" color="#800080" face="宋体">【雪中送人北游】<a
href="authers/qzz_1843.htm" target="_blank"></font><font size="3" color="#0080FF"><font face="黑体">修睦</font></a></big> 
<br>
</font><br>
<font color="#400080">然知心去速，其奈雪飞频。莫喜无危道，虽平更陷人。<BR>
</font></big>
<font color="#400080">远郊光接汉，旷野色通秦。此去迢遥极，却回应过春。
<P><big><font size="3" face="黑体" color="#000080"><strong><em>&nbsp;&nbsp; 卷849_24 </em></strong></font><font
face="黑体" color="#800080"> </font><font size="4" color="#800080" face="宋体">【落叶】<a
href="authers/qzz_1843.htm" target="_blank"></font><font size="3" color="#0080FF"><font face="黑体">修睦</font></a></big> 
<br>
</font><br>
<font color="#400080">雨过闲田地，重重落叶红。翻思向春日，肯信有秋风。<BR>
</font></big>
<font color="#400080">几处随流水，河边乱暮空。只应松自立，而不与君同。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷849_25 </em></strong></font><font
face="黑体" color="#800080"> </font><font size="4" color="#800080" face="宋体">【落花】<a
href="authers/qzz_1843.htm" target="_blank"></font><font size="3" color="#0080FF"><font face="黑体">修睦</font></a></big> 
<br>
</font><br>
<font color="#400080">一片又一片，等闲苔面红。不能延数日，开亦是春风。<BR>
</font></big>
<font color="#400080">公子歌声歇，诗人眼界空。遥思故山下，经雨两三丛。<br>
<P><big><font size="3" face="黑体" color="#000080"><strong><em>&nbsp;&nbsp; 卷849_26 </em></strong></font><font
face="黑体" color="#800080"> </font><font size="4" color="#800080" face="宋体">【题田道者院】<a
href="authers/qzz_1843.htm" target="_blank"></font><font size="3" color="#0080FF"><font face="黑体">修睦</font></a></big> 
<br>
</font><br>
<font color="#400080">入门空寂寂，真个出家儿。有行鬼不见，无心人谓痴。<BR>
</font></big>
<font color="#400080">古岩寒柏对，流水落花随。欲别一何懒，相从所恨迟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷849_27 </em></strong></font><font
face="黑体" color="#800080"> </font><font size="4" color="#800080" face="宋体">【东林寺】<a
href="authers/qzz_1843.htm" target="_blank"></font><font size="3" color="#0080FF"><font face="黑体">修睦</font></a></big> 
<br>
</font><br>
<font color="#400080">欲去不忍去，徘徊吟绕廊。水光秋澹荡，僧好语寻常。<BR>
</font></big>
<font color="#400080">碑古苔文叠，山晴钟韵长。翻思南岳上，欠此白莲香。
<P><big><font size="3" face="黑体" color="#000080"><strong><em>&nbsp;&nbsp; 卷849_28 </em></strong></font><font
face="黑体" color="#800080"> </font><font size="4" color="#800080" face="宋体">【寄贯休上人】<a
href="authers/qzz_1843.htm" target="_blank"></font><font size="3" color="#0080FF"><font face="黑体">修睦</font></a></big> 
<br>
</font><br>
<font color="#400080">常语亦关诗，常流安得知。楚郊来未久，吴地住多时。<BR>
</font></big>
<font color="#400080">立月无人近，归林有鹤随。所居浑不远，相识偶然迟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷849_29 </em></strong></font><font
face="黑体" color="#800080"> </font><font size="4" color="#800080" face="宋体">【喜僧友到】<a
href="authers/qzz_1843.htm" target="_blank"></font><font size="3" color="#0080FF"><font face="黑体">修睦</font></a></big> 
<br>
</font><br>
<font color="#400080">十年消息断，空使梦烟萝。嵩岳几时下，洞庭何日过。<BR>
</font></big>
<font color="#400080">瓶干离涧久，衲坏卧云多。意欲相留住，游方肯舍么。<br>
<P><big><font size="3" face="黑体" color="#000080"><strong><em>&nbsp;&nbsp; 卷849_30 </em></strong></font><font
face="黑体" color="#800080"> </font><font size="4" color="#800080" face="宋体">【怀虚中上人】<a
href="authers/qzz_1843.htm" target="_blank"></font><font size="3" color="#0080FF"><font face="黑体">修睦</font></a></big> 
<br>
</font><br>
<font color="#400080">檐雨滴更残，思君安未安。湘川闻不远，道路去寻难。<BR>
</font></big>
<font color="#400080">吟鬓霜应蚀，禅衣雪渐寒。倚松因独立，一鸟下江干。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷849_31 </em></strong></font><font
face="黑体" color="#800080"> </font><font size="4" color="#800080" face="宋体">【简寂观】<a
href="authers/qzz_1843.htm" target="_blank"></font><font size="3" color="#0080FF"><font face="黑体">修睦</font></a></big> 
<br>
</font><br>
<font color="#400080">正同高士坐烟霞，思著闲忙又是嗟。碧岫观中人似鹤，<BR>
</font></big>
<font color="#400080">红尘路上事如麻。石肥滞雨添苍藓，松老涵风落翠花。<BR>
</font></big>
<font color="#400080">莫道此间无我分，遗民长在惠持家。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷849_32 </em></strong></font><font
face="黑体" color="#800080"> </font><font size="4" color="#800080" face="宋体">【睡起作】<a
href="authers/qzz_1843.htm" target="_blank"></font><font size="3" color="#0080FF"><font face="黑体">修睦</font></a></big> 
<br>
</font><br>
<font color="#400080">长空秋雨歇，睡起觉精神。看水看山坐，无名无利身。<BR>
</font></big>
<font color="#400080">偈吟诸祖意，茶碾去年春。此外谁相识，孤云到砌频。
<P><big><font size="3" face="黑体" color="#000080"><strong><em>&nbsp;&nbsp; 卷849_33 </em></strong></font><font
face="黑体" color="#800080"> </font><font size="4" color="#800080" face="宋体">【卖松者】<a
href="authers/qzz_1843.htm" target="_blank"></font><font size="3" color="#0080FF"><font face="黑体">修睦</font></a></big> 
<br>
</font><br>
<font color="#400080">求利有何限，将松入市来。直饶人买去，也向柳边栽。<BR>
</font></big>
<font color="#400080">细叶犹粘雪，孤根尚惹苔。知君用心错，举世重花开。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷849_34 </em></strong></font><font
face="黑体" color="#800080"> </font><font size="4" color="#800080" face="宋体">【思齐己上人】<a
href="authers/qzz_1843.htm" target="_blank"></font><font size="3" color="#0080FF"><font face="黑体">修睦</font></a></big> 
<br>
</font><br>
<font color="#400080">同人与流俗，相谓好襟灵。有口不他说，长年自诵经。<BR>
</font></big>
<font color="#400080">水声秋后石，山色晚来庭。客问修何法，指松千岁青。<br>
<P><big><font size="3" face="黑体" color="#000080"><strong><em>&nbsp;&nbsp; 卷849_35 </em></strong></font><font
face="黑体" color="#800080"> </font><font size="4" color="#800080" face="宋体">【送玄泰禅师】<a
href="authers/qzz_1843.htm" target="_blank"></font><font size="3" color="#0080FF"><font face="黑体">修睦</font></a></big> 
<br>
</font><br>
<font color="#400080">去去去何住，一盂兼一瓶。水边寒草白，岛外晚峰青。<BR>
</font></big>
<font color="#400080">宿处林闻虎，行时天有星。回期谁可定，浮世重看经。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷849_36 </em></strong></font><font
face="黑体" color="#800080"> </font><font size="4" color="#800080" face="宋体">【三生石】<a
href="authers/qzz_1843.htm" target="_blank"></font><font size="3" color="#0080FF"><font face="黑体">修睦</font></a></big> 
<br>
</font><br>
<font color="#400080">圣迹谁会得，每到亦徘徊。一尚不可得，三从何处来。<BR>
</font></big>
<font color="#400080">清宵寒露滴，白昼野云隈。应是表灵异，凡情安可猜。
<P><big><font size="3" face="黑体" color="#000080"><strong><em>&nbsp;&nbsp; 卷849_37 </em></strong></font><font
face="黑体" color="#800080"> </font><font size="4" color="#800080" face="宋体">【题僧梦微房】<a
href="authers/qzz_1843.htm" target="_blank"></font><font size="3" color="#0080FF"><font face="黑体">修睦</font></a></big> 
<br>
</font><br>
<font color="#400080">东海日未出，九衢人已行。吾师无事坐，苔藓入门生。<BR>
</font></big>
<font color="#400080">雨过闲花落，风来古木声。天台频说法，石壁欠题名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷849_38 </em></strong></font><font
face="黑体" color="#800080"> </font><font size="4" color="#800080" face="宋体">【秋台作】<a
href="authers/qzz_1843.htm" target="_blank"></font><font size="3" color="#0080FF"><font face="黑体">修睦</font></a></big> 
<br>
</font><br>
<font color="#400080">独上高楼上，客情何物同。孤云无定处，长日信秋风。<BR>
</font></big>
<font color="#400080">兄弟多年别，关河此夕中。到头归去是，免使叹洪鳌<br>
<P><big><font size="3" face="黑体" color="#000080"><strong><em>&nbsp;&nbsp; 卷849_39 </em></strong></font><font
face="黑体" color="#800080"> </font><font size="4" color="#800080" face="宋体">【怀故园】<a
href="authers/qzz_1843.htm" target="_blank"></font><font size="3" color="#0080FF"><font face="黑体">修睦</font></a></big> 
<br>
</font><br>
<font color="#400080">故园归未得，此日意何伤。独坐水边草，水流春日长。
<P><big><font size="3" face="黑体" color="#000080"><strong><em>&nbsp;&nbsp; 卷849_40 </em></strong></font><font
face="黑体" color="#800080"> </font><font size="4" color="#800080" face="宋体">【谢武肃王】<a
href="authers/qzz_1844.htm" target="_blank"></font><font size="3" color="#0080FF"><font face="黑体">无作</font></a></big> 
<br>
</font><br>
<font color="#400080">云鹤性孤单，争堪名利关。衔恩虽入国，辞命却归山。<br>
<P><big><font size="3" face="黑体" color="#000080"><strong><em>&nbsp;&nbsp; 卷849_41 </em></strong></font><font
face="黑体" color="#800080"> </font><font size="4" color="#800080" face="宋体">【哭僧】<a
href="authers/qzz_1845.htm" target="_blank"></font><font size="3" color="#0080FF"><font face="黑体">清尚</font></a></big> 
<br>
</font><br>
<font color="#400080">道力自超然，身亡同坐禅。水流元在海，月落不离天。<BR>
</font></big>
<font color="#400080">溪白葬时雪，风香焚处烟。世人频下泪，不见我师玄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷849_42 </em></strong></font><font
face="黑体" color="#800080"> </font><font size="4" color="#800080" face="宋体">【投谒齐己】<a
href="authers/qzz_1846.htm" target="_blank"></font><font size="3" color="#0080FF"><font face="黑体">乾康</font></a></big> 
<br>
</font><br>
<font color="#400080">隔岸红尘忙似火，当轩青嶂冷如冰。<br>烹茶童子休相问，报道门前是衲僧。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷849_43 </em></strong></font><font
face="黑体" color="#800080"> </font><font size="4" color="#800080" face="宋体">【赋残雪】<a
href="authers/qzz_1846.htm" target="_blank"></font><font size="3" color="#0080FF"><font face="黑体">乾康</font></a></big> 
<br>
</font><br>
<font color="#400080">六出奇花已住开，郡城相次见楼台。<br>时人莫把和泥看，一片飞从天上来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷849_44 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1846.htm" target="_blank"></font><font size="3" color="#0080FF"><font face="黑体">乾康</font></a></big> 
<br>
</font><br>
<font color="#400080">镜湖中有月，处士后无人。荻笋抽高节，鲈鱼跃老鳞。<BR>
</font></big>
<font color="#400080">（《经方干旧居》甚为齐己所称）<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
