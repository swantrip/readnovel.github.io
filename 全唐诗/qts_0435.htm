<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百三十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百三十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷435_1 </em></strong></font><font
face="黑体" color="#800080"> </font><font size="4" color="#800080" face="宋体">【短歌行】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">犹阳如火色，上行千里下一刻。出为白昼入为夜，<BR>
</font></big>
<font color="#400080">圆转如珠住不得。住不得，可奈何，为君举酒歌短歌。<BR>
</font></big>
<font color="#400080">歌声苦，词亦苦，四座少年君听取。今夕未竟明夕催，<BR>
</font></big>
<font color="#400080">秋风才往春风回。人无根蒂时不驻，朱颜白日相隳颓。<BR>
</font></big>
<font color="#400080">劝君且强笑一面，劝君且强饮一杯。人生不得长欢乐，<BR>
</font></big>
<font color="#400080">年少须臾老到来。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷435_2 </em></strong></font><font
face="黑体" color="#800080"> </font><font size="4" color="#800080" face="宋体">【生离别】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">食檗不易食梅难，檗能苦兮梅能酸。未如生别之为难，<BR>
</font></big>
<font color="#400080">苦在心兮酸在肝。晨鸡再鸣残月没，征马连嘶行人出。<BR>
</font></big>
<font color="#400080">回看骨肉哭一声，梅酸檗苦甘如蜜。黄河水白黄云秋，<BR>
</font></big>
<font color="#400080">行人河边相对愁。天寒野旷何处宿，棠梨叶战风飕飕。<BR>
</font></big>
<font color="#400080">生离别，生离别，忧从中来无断绝。忧极心劳血气衰，<BR>
</font></big>
<font color="#400080">未年三十生白发。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷435_3 </em></strong></font><font
face="黑体" color="#800080"> </font><font size="4" color="#800080" face="宋体">【浩歌行】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">天长地久无终毕，昨夜今朝又明日。鬓发苍浪牙齿疏，<BR>
</font></big>
<font color="#400080">不觉身年四十七。前去五十有几年，把镜照面心茫然。<BR>
</font></big>
<font color="#400080">既无长绳系白日，又无大药驻朱颜。朱颜日渐不如故，<BR>
</font></big>
<font color="#400080">青史功名在何处。欲留年少待富贵，富贵不来年少去。<BR>
</font></big>
<font color="#400080">去复去兮如长河，东流赴海无回波。贤愚贵贱同归尽，<BR>
</font></big>
<font color="#400080">北邙冢墓高嵯峨。古来如此非独我，未死有酒且高歌。<BR>
</font></big>
<font color="#400080">颜回短命伯夷饿，我今所得亦已多。功名富贵须待命，<BR>
</font></big>
<font color="#400080">命若不来知奈何。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷435_4 </em></strong></font><font
face="黑体" color="#800080"> </font><font size="4" color="#800080" face="宋体">【王夫子】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">王夫子，送君为一尉，东南三千五百里。道途虽远位虽卑，<BR>
</font></big>
<font color="#400080">月俸犹堪活妻子。男儿口读古人书，束带敛手来从事。<BR>
</font></big>
<font color="#400080">近将徇禄给一家，远则行道佐时理，行道佐时须待命，<BR>
</font></big>
<font color="#400080">委身下位无为耻。命苟未来且求食，官无卑高及远迩。<BR>
</font></big>
<font color="#400080">男儿上既未能济天下，下又不至饥寒死。吾观九品至一品，<BR>
</font></big>
<font color="#400080">其间气味都相似。紫绶朱绂青布衫，颜色不同而已矣。<BR>
</font></big>
<font color="#400080">王夫子，别有一事欲劝君，遇酒逢春且欢喜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷435_5 </em></strong></font><font
face="黑体" color="#800080"> </font><font size="4" color="#800080" face="宋体">【江南遇天宝乐叟】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">白头病叟泣且言，禄山未乱入梨园。能弹琵琶和法曲，<BR>
</font></big>
<font color="#400080">多在华清随至尊。是时天下太平久，年年十月坐朝元。<BR>
</font></big>
<font color="#400080">千官起居环合，万国会同车马奔。金钿照耀石瓮寺，<BR>
</font></big>
<font color="#400080">兰麝熏煮温汤源。贵妃宛转侍君侧，体弱不胜珠翠繁。<BR>
</font></big>
<font color="#400080">冬雪飘u锦袍暖，春风荡漾霓裳翻。欢娱未足燕寇至，<BR>
</font></big>
<font color="#400080">弓劲马肥胡语喧。豳土人迁避夷狄，鼎湖龙去哭轩辕。<BR>
</font></big>
<font color="#400080">从此漂沦落南土，万人死尽一身存。秋风江上浪无限，<BR>
</font></big>
<font color="#400080">暮雨舟中酒一尊。涸鱼久失风波势，枯草曾沾雨露恩。<BR>
</font></big>
<font color="#400080">我自秦来君莫问，骊山渭水如荒村。新丰树老笼明月，<BR>
</font></big>
<font color="#400080">长生殿暗锁春云。红叶纷纷盖欹瓦，绿苔重重封坏垣。<BR>
</font></big>
<font color="#400080">唯有中官作宫使，每年寒食一开门。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷435_6 </em></strong></font><font
face="黑体" color="#800080"> </font><font size="4" color="#800080" face="宋体">【送张山人归嵩阳】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">黄昏惨惨天微雪，修行坊西鼓声绝。张生马瘦衣且单，<BR>
</font></big>
<font color="#400080">夜扣柴门与我别。愧君冒寒来别我，为君酤酒张灯火。<BR>
</font></big>
<font color="#400080">酒酣火暖与君言，何事入关又出关。答云前年偶下山，<BR>
</font></big>
<font color="#400080">四十馀月客长安。长安古来名利地，空手无金行路难。<BR>
</font></big>
<font color="#400080">朝游九城陌，肥马轻车欺杀客。暮宿五侯门，<BR>
</font></big>
<font color="#400080">残茶冷酒愁杀人。春明门，门前便是嵩山路。<BR>
</font></big>
<font color="#400080">幸有云泉容此身，明日辞君且归去。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷435_7 </em></strong></font><font
face="黑体" color="#800080"> </font><font size="4" color="#800080" face="宋体">【醉后走笔酬刘五主簿长句之赠兼简张大贾二十四先辈昆季】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">刘兄文高行孤立，十五年前名翕习。是时相遇在符离，<BR>
</font></big>
<font color="#400080">我年二十君三十。得意忘年心迹亲，寓居同县日知闻。<BR>
</font></big>
<font color="#400080">衡门寂寞朝寻我，古寺萧条暮访君。朝来暮去多携手，<BR>
</font></big>
<font color="#400080">穷巷贫居何所有。秋灯夜写联句诗，春雪朝倾暖寒酒。<BR>
</font></big>
<font color="#400080">陴湖绿爱白鸥飞，濉水清怜红鲤肥。偶语闲攀芳树立，<BR>
</font></big>
<font color="#400080">相扶醉蹋落花归。张贾弟兄同里巷，乘闲数数来相访，<BR>
</font></big>
<font color="#400080">雨天连宿草堂中，月夜徐行石桥上。我年渐长忽自惊，<BR>
</font></big>
<font color="#400080">镜中冉冉髭须生。心畏后时同励志，身牵前事各求名。<BR>
</font></big>
<font color="#400080">问我栖栖何所适，乡人荐为鹿鸣客。二千里别谢交游，<BR>
</font></big>
<font color="#400080">三十韵诗慰行役。出门可怜唯一身，敝裘瘦马入咸秦。<BR>
</font></big>
<font color="#400080">冬冬街鼓红尘暗，晚到长安无主人。二贾二张与余弟，<BR>
</font></big>
<font color="#400080">驱车逦迤来相继。操词握赋为干戈，锋锐森然胜气多。<BR>
</font></big>
<font color="#400080">齐入文场同苦战，五人十载九登科。二张得隽名居甲，<BR>
</font></big>
<font color="#400080">美退争雄重告捷。棠棣辉荣并桂枝，芝兰芳馥和荆叶。<BR>
</font></big>
<font color="#400080">唯有沅犀屈未伸，握中自谓骇鸡珍。三年不鸣鸣必大，<BR>
</font></big>
<font color="#400080">岂独骇鸡当骇人。元和运启千年圣，同遇明时余最幸。<BR>
</font></big>
<font color="#400080">始辞秘阁吏王畿，遽列谏垣升禁闱。蹇步何堪鸣玉，<BR>
</font></big>
<font color="#400080">衰容不称著朝衣。阊阖晨开朝百辟，冕旒不动香烟碧。<BR>
</font></big>
<font color="#400080">步登龙尾上虚空，立去天颜无咫尺。宫花似雪从乘舆，<BR>
</font></big>
<font color="#400080">禁月如霜坐直庐。身贱每惊随内宴，才微常愧草天书。<BR>
</font></big>
<font color="#400080">晚松寒竹新昌第，职居密近门多闭。日暮银台下直回，<BR>
</font></big>
<font color="#400080">故人到门门暂开。回头下马一相顾，尘土满衣何处来。<BR>
</font></big>
<font color="#400080">敛手炎凉叙未毕，先说旧山今悔出。岐阳旅宦少欢娱，<BR>
</font></big>
<font color="#400080">江左羁游费时日。赠我一篇行路吟，吟之句句披沙金。<BR>
</font></big>
<font color="#400080">岁月徒催白发貌，泥涂不屈青云心。谁会茫茫天地意，<BR>
</font></big>
<font color="#400080">短才获用长才弃。我随g鹭入烟云，谬上丹墀为近臣。<BR>
</font></big>
<font color="#400080">君同鸾凤栖荆棘，犹著青袍作选人。惆怅知贤不能荐，<BR>
</font></big>
<font color="#400080">徒为出入蓬莱殿。月惭谏纸二百张，岁愧俸钱三十万。<BR>
</font></big>
<font color="#400080">大底浮荣何足道，几度相逢即身老。且倾斗酒慰羁愁，<BR>
</font></big>
<font color="#400080">重话符离问旧游。北巷邻居几家去，东林旧院何人住。<BR>
</font></big>
<font color="#400080">武里村花落复开，流沟山色应如故。感此酬君千字诗，<BR>
</font></big>
<font color="#400080">醉中分手又何之。须知通塞寻常事，莫叹浮沉先后时。<BR>
</font></big>
<font color="#400080">慷慨临歧重相勉，殷勤别后加餐饭。<BR>
</font></big>
<font color="#400080">君不见买臣衣锦还故乡，五十身荣未为晚。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷435_8 </em></strong></font><font
face="黑体" color="#800080"> </font><font size="4" color="#800080" face="宋体">【和钱员外答卢员外早春独游曲江见寄长句】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">春来有色暗融融，先到诗情酒思中。柳岸霏微`尘雨，<BR>
</font></big>
<font color="#400080">杏园澹荡开花风。闻君独游心郁郁，薄晚新晴骑马出。<BR>
</font></big>
<font color="#400080">醉思诗侣有同年，春叹翰林无暇日。云夫首倡寒玉音，<BR>
</font></big>
<font color="#400080">蔚章继和春搜吟。此时我亦闭门坐，一日风光三处心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷435_9 </em></strong></font><font
face="黑体" color="#800080"> </font><font size="4" color="#800080" face="宋体">【东墟晚歇（时退居渭村）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">凉风冷露萧索天，黄蒿紫菊荒凉田。绕冢秋花少颜色，<BR>
</font></big>
<font color="#400080">细虫小蝶飞翻翻。中有腾腾独行者，手拄渔竿不骑马。<BR>
</font></big>
<font color="#400080">晚从南涧钓鱼回，歇此墟中白杨下。褐衣半故白发新，<BR>
</font></big>
<font color="#400080">人逢知我是何人。谁言渭浦栖迟客，曾作甘泉侍从臣。<br>
<P><big><font size="3" face="黑体" color="#000080"><strong><em>&nbsp;&nbsp; 卷435_10 </em></strong></font><font
face="黑体" color="#800080"> </font><font size="4" color="#800080" face="宋体">【客中月】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">客从江南来，来时月上弦。悠悠行旅中，三见清光圆。<BR>
</font></big>
<font color="#400080">晓随残月行，夕与新月宿。谁谓月无情，千里远相逐。<BR>
</font></big>
<font color="#400080">朝发渭水桥，暮入长安陌。不知今夜月，又作谁家客。<br>
<P><big><font size="3" face="黑体" color="#000080"><strong><em>&nbsp;&nbsp; 卷435_11 </em></strong></font><font
face="黑体" color="#800080"> </font><font size="4" color="#800080" face="宋体">【挽歌词】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">丹砗畏裳铮素骖亦悲鸣。晨光照闾巷，[车俨欲行。<BR>
</font></big>
<font color="#400080">萧条九月天，哀挽出重城。借问送者谁，妻子与弟兄。<BR>
</font></big>
<font color="#400080">苍苍上古原，峨峨开新茔。含酸一恸哭，异口同哀声。<BR>
</font></big>
<font color="#400080">旧陇转芜绝，新坟日罗列。春风草绿北邙山，<BR>
</font></big>
<font color="#400080">此地年年生死别。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷435_12 </em></strong></font><font
face="黑体" color="#800080"> </font><font size="4" color="#800080" face="宋体">【长相思】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">九月西风兴，月冷露华凝。思君秋夜长，一夜魂九升。<BR>
</font></big>
<font color="#400080">二月东风来，草拆花心开。思君春日迟，一日肠九回。<BR>
</font></big>
<font color="#400080">妾住洛桥北，君住洛桥南。十五即相识，今年二十三。<BR>
</font></big>
<font color="#400080">有如女萝草，生在松之侧。蔓短枝苦高，萦回上不得。<BR>
</font></big>
<font color="#400080">人言人有愿，愿至天必成。愿作远方兽，步步比肩行。<BR>
</font></big>
<font color="#400080">愿作深山木，枝枝连理生。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷435_13 </em></strong></font><font
face="黑体" color="#800080"> </font><font size="4" color="#800080" face="宋体">【山鹧鸪】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">山鹧鸪，朝朝暮暮啼复啼，啼时露白风凄凄。<BR>
</font></big>
<font color="#400080">黄茅冈头秋日晚，苦竹岭下寒月低。田有粟何不啄，<BR>
</font></big>
<font color="#400080">石楠有枝何不栖。迢迢不缓复不急，楼上舟中声暗入。<BR>
</font></big>
<font color="#400080">梦乡迁客展转卧，抱儿寡妇彷徨立。山鹧鸪，<BR>
</font></big>
<font color="#400080">尔本此乡鸟，生不辞巢不别群，何苦声声啼到晓。<BR>
</font></big>
<font color="#400080">啼到晓，唯能愁北人，南人惯闻如不闻。<BR>
<P><big><font size="3" face="黑体" color="#000080"><strong><em>&nbsp;&nbsp; 卷435_14 </em></strong></font><font
face="黑体" color="#800080"> </font><font size="4" color="#800080" face="宋体">【放旅雁（元和十年冬作）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">九江十年冬大雪，江水生冰树枝折。百鸟无食东西飞，<BR>
</font></big>
<font color="#400080">中有旅雁声最饥。雪中啄草冰上宿，翅冷腾空飞动迟。<BR>
</font></big>
<font color="#400080">江童持网捕将去，手携入市生卖之。我本北人今谴谪，<BR>
</font></big>
<font color="#400080">人鸟虽殊同是客。见此客鸟伤客人，赎汝放汝飞入云。<BR>
</font></big>
<font color="#400080">雁雁汝飞向何处，第一莫飞西北去。淮西有贼讨未平，<BR>
</font></big>
<font color="#400080">百万甲兵久屯聚。官军贼军相守老，食尽兵穷将及汝。<BR>
</font></big>
<font color="#400080">健儿饥饿射汝吃，拔汝翅翎为箭羽。<BR>
<P><big><font size="3" face="黑体" color="#000080"><strong><em>&nbsp;&nbsp; 卷435_15 </em></strong></font><font
face="黑体" color="#800080"> </font><font size="4" color="#800080" face="宋体">【送春归（元和十一年三月三十日作）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">送春归，三月尽日日暮时。去年杏园花飞御沟绿，<BR>
</font></big>
<font color="#400080">何处送春曲江曲。今年杜鹃花落子规啼，送春何处西江西。<BR>
</font></big>
<font color="#400080">帝城送春犹怏怏，天涯送春能不加惆怅。莫惆怅，<BR>
</font></big>
<font color="#400080">送春人。冗员无替五年罢，应须准拟再送浔阳春。<BR>
</font></big>
<font color="#400080">五年炎凉凡十变，又知此身健不健。好去今年江上春，<BR>
</font></big>
<font color="#400080">明年未死还相见。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷435_16 </em></strong></font><font
face="黑体" color="#800080"> </font><font size="4" color="#800080" face="宋体">【山石榴寄元九】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">山石榴，一名山踯躅，一名杜鹃花，杜鹃啼时花扑扑。<BR>
</font></big>
<font color="#400080">九江三月杜鹃来，一声催得一枝开。江城上佐闲无事，<BR>
</font></big>
<font color="#400080">山下钡锰前栽。烂熳一阑十八树，根株有数花无数。<BR>
</font></big>
<font color="#400080">千房万叶一时新，嫩紫殷红鲜L尘。泪痕`损燕支脸，<BR>
</font></big>
<font color="#400080">剪刀裁破红绡巾。谪仙初堕愁在世，姹女新嫁娇泥春。<BR>
</font></big>
<font color="#400080">日射血珠将滴地，风翻火焰欲烧人。闲折两枝持在手，<BR>
</font></big>
<font color="#400080">细看不似人间有。花中此物似西施，芙蓉芍药皆嫫母。<BR>
</font></big>
<font color="#400080">奇芳绝艳别者谁，通州迁客元拾遗。拾遗初贬江陵去，<BR>
</font></big>
<font color="#400080">去时正值青春暮。商山秦岭愁杀君，山石榴花红夹路。<BR>
</font></big>
<font color="#400080">题诗报我何所云，苦云色似石榴裙。当时丛畔唯思我，<BR>
</font></big>
<font color="#400080">今日阑前只忆君。忆君不见坐销落，日西风起红纷纷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷435_17 </em></strong></font><font
face="黑体" color="#800080"> </font><font size="4" color="#800080" face="宋体">【画竹歌】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">植物之中竹难写，古今虽画无似者。萧郎下笔独逼真，<BR>
</font></big>
<font color="#400080">丹青以来唯一人。人画竹身肥拥肿，萧画茎瘦节节竦。<BR>
</font></big>
<font color="#400080">人画竹梢死羸垂，萧画枝活叶叶动。不根而生从意生，<BR>
</font></big>
<font color="#400080">不笋而成由笔成。野塘水边J岸侧，森森两丛十五茎。<BR>
</font></big>
<font color="#400080">婵娟不失筠粉态，萧飒尽得风烟情。举头忽看不似画，<BR>
</font></big>
<font color="#400080">低耳静听疑有声。西丛七茎劲而健，省向天竺寺前石上见。<BR>
</font></big>
<font color="#400080">东丛八茎疏且寒，忆曾湘妃庙里雨中看。幽姿远思少人别，<BR>
</font></big>
<font color="#400080">与君相顾空长叹。萧郎萧郎老可惜，手颤眼昏头雪色。<BR>
</font></big>
<font color="#400080">自言便是绝笔时，从今此竹尤难得。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷435_18 </em></strong></font><font
face="黑体" color="#800080"> </font><font size="4" color="#800080" face="宋体">【真娘墓（墓在虎丘寺）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">真娘墓，虎丘道。不识真娘镜中面，唯见真娘墓头草。<BR>
</font></big>
<font color="#400080">霜摧桃李风折莲，真娘死时犹少年。脂肤荑手不牢固，<BR>
</font></big>
<font color="#400080">世间尤物难留连。难留连，易销歇。塞北花，江南雪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷435_19 </em></strong></font><font
face="黑体" color="#800080"> </font><font size="4" color="#800080" face="宋体">【长恨歌】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">汉皇重色思倾国，御宇多年求不得。杨家有女初长成，<BR>
</font></big>
<font color="#400080">养在深闺人未识。天生丽质难自弃，一朝选在君王侧。<BR>
</font></big>
<font color="#400080">回眸一笑百媚生，六宫粉黛无颜色。春寒赐浴华清池，<BR>
</font></big>
<font color="#400080">温泉水滑洗凝脂。侍儿扶起娇无力，始是新承恩泽时。<BR>
</font></big>
<font color="#400080">云鬓花颜金步摇，芙蓉帐暖度春宵。春宵苦短日高起，<BR>
</font></big>
<font color="#400080">从此君王不早朝。承欢侍宴无闲暇，春从春游夜专夜。<BR>
</font></big>
<font color="#400080">后宫佳丽三千人，三千宠爱在一身。金屋妆成娇侍夜，<BR>
</font></big>
<font color="#400080">玉楼宴罢醉和春。姊妹弟兄皆列土，可怜光彩生门户。<BR>
</font></big>
<font color="#400080">遂令天下父母心，不重生男重生女。骊宫高处入青云，<BR>
</font></big>
<font color="#400080">仙乐风飘处处闻。缓歌慢舞凝丝竹，尽日君王看不足。<BR>
</font></big>
<font color="#400080">渔阳@鼓动地来，惊破霓裳羽衣曲。九重城阙烟尘生，<BR>
</font></big>
<font color="#400080">千乘万骑西南行。翠华摇摇行复止，西出都门百馀里。<BR>
</font></big>
<font color="#400080">六军不发无奈何，宛转蛾眉马前死。花钿委地无人收，<BR>
</font></big>
<font color="#400080">翠翘金雀玉搔头。君王掩面救不得，回看血泪相和流。<BR>
</font></big>
<font color="#400080">黄埃散漫风萧索，云栈萦纡登剑阁。峨嵋山下少人行，<BR>
</font></big>
<font color="#400080">旌旗无光日色薄。蜀江水碧蜀山青，圣主朝朝暮暮情。<BR>
</font></big>
<font color="#400080">行宫见月伤心色，夜雨闻铃肠断声。天旋日转回龙驭，<BR>
</font></big>
<font color="#400080">到此踌躇不能去。马嵬坡下泥土中，不见玉颜空死处。<BR>
</font></big>
<font color="#400080">君臣相顾尽沾衣，东望都门信马归。归来池苑皆依旧，<BR>
</font></big>
<font color="#400080">太液芙蓉未央柳。芙蓉如面柳如眉，对此如何不泪垂。<BR>
</font></big>
<font color="#400080">春风桃李花开夜，秋雨梧桐叶落时。西宫南苑多秋草，<BR>
</font></big>
<font color="#400080">宫叶满阶红不扫。梨园弟子白发新，椒房阿监青娥老。<BR>
</font></big>
<font color="#400080">夕殿萤飞思悄然，孤灯挑尽未成眠。迟迟钟鼓初长夜，<BR>
</font></big>
<font color="#400080">耿耿星河欲曙天。鸳鸯瓦冷霜华重，翡翠衾寒谁与共。<BR>
</font></big>
<font color="#400080">悠悠生死别经年，魂魄不曾来入梦。临邛道士鸿都客，<BR>
</font></big>
<font color="#400080">能以精诚致魂魄。为感君王展转思，遂教方士殷勤觅。<BR>
</font></big>
<font color="#400080">排空驭气奔如电，升天入地求之遍。上穷碧落下黄泉，<BR>
</font></big>
<font color="#400080">两处茫茫皆不见。忽闻海上有仙山，山在虚无缥缈间。<BR>
</font></big>
<font color="#400080">楼阁玲珑五云起，其中绰约多仙子。中有一人字太真，<BR>
</font></big>
<font color="#400080">雪肤花貌参差是。金阙西厢叩玉扃，转教小玉报双成。<BR>
</font></big>
<font color="#400080">闻道汉家天子使，九华帐里梦魂惊。揽衣推枕起裴回，<BR>
</font></big>
<font color="#400080">珠箔银屏逦迤开。云鬓半偏新睡觉，花冠不整下堂来。<BR>
</font></big>
<font color="#400080">风吹仙袂飘u举，犹似霓裳羽衣舞。玉容寂寞泪阑干，<BR>
</font></big>
<font color="#400080">梨花一枝春带雨。含情凝睇谢君王，一别音容两渺茫。<BR>
</font></big>
<font color="#400080">昭阳殿里恩爱绝，蓬莱宫中日月长。回头下望人寰处，<BR>
</font></big>
<font color="#400080">不见长安见尘雾。唯将旧物表深情，钿合金钗寄将去。<BR>
</font></big>
<font color="#400080">钗留一股合一扇，钗擘黄金合分钿。但教心似金钿坚，<BR>
</font></big>
<font color="#400080">天上人间会相见。临别殷勤重寄词，词中有誓两心知。<BR>
</font></big>
<font color="#400080">七月七日长生殿，夜半无人私语时。在天愿作比翼鸟，<BR>
</font></big>
<font color="#400080">在地愿为连理枝。天长地久有时尽，此恨绵绵无绝期。
<P><big><font size="3" face="黑体" color="#000080"><strong><em>&nbsp;&nbsp; 卷435_20 </em></strong></font><font
face="黑体" color="#800080"> </font><font size="4" color="#800080" face="宋体">【妇人苦】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">蝉鬓加意梳，蛾眉用心扫。几度晓妆成，君看不言好。<BR>
</font></big>
<font color="#400080">妾身重同穴，君意轻偕老。惆怅去年来，心知未能道。<BR>
</font></big>
<font color="#400080">今朝一开口，语少意何深。愿引他时事，移君此日心。<BR>
</font></big>
<font color="#400080">人言夫妇亲，义合如一身。及至死生际，何曾苦乐均。<BR>
</font></big>
<font color="#400080">妇人一丧夫，终身守孤孑。有如林中竹，忽被风吹折。<BR>
</font></big>
<font color="#400080">一折不重生，枯死犹抱节。男儿若丧妇，能不暂伤情。<BR>
</font></big>
<font color="#400080">应似门前柳，逢春易发荣。风吹一枝折，还有一枝生。<BR>
</font></big>
<font color="#400080">为君委曲言，愿君再三听。须知妇人苦，从此莫相轻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷435_21 </em></strong></font><font
face="黑体" color="#800080"> </font><font size="4" color="#800080" face="宋体">【长安道】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">花枝缺处青楼开，艳歌一曲酒一杯。美人劝我急行乐，<BR>
</font></big>
<font color="#400080">自古朱颜不再来。君不见外州客，长安道，一回来，<BR>
</font></big>
<font color="#400080">一回老。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷435_22 </em></strong></font><font
face="黑体" color="#800080"> </font><font size="4" color="#800080" face="宋体">【潜别离】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">不得哭，潜别离。不得语，暗相思。两心之外无人知。<BR>
</font></big>
<font color="#400080">深笼夜锁独栖鸟，利剑春断连理枝。河水虽浊有清日，<BR>
</font></big>
<font color="#400080">乌头虽黑有白时。唯有潜离与暗别，彼此甘心无后期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷435_23 </em></strong></font><font
face="黑体" color="#800080"> </font><font size="4" color="#800080" face="宋体">【隔浦莲】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">隔浦爱红莲，昨日看犹在。夜来风吹落，只得一回采。<BR>
</font></big>
<font color="#400080">花开虽有明年期，复愁明年还暂时。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷435_24 </em></strong></font><font
face="黑体" color="#800080"> </font><font size="4" color="#800080" face="宋体">【寒食野望吟】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">丘墟郭门外，寒食谁家哭。风吹旷野纸钱飞，<BR>
</font></big>
<font color="#400080">古墓累累春草绿。棠梨花映白杨树，尽是死生离别处。<BR>
</font></big>
<font color="#400080">冥寞重泉哭不闻，萧萧墓雨人归去。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷435_25 </em></strong></font><font
face="黑体" color="#800080"> </font><font size="4" color="#800080" face="宋体">【琵琶引】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">浔阳江头夜送客，枫叶荻花秋索索。主人下马客在船，<BR>
</font></big>
<font color="#400080">举酒欲饮无管弦。醉不成欢惨将别，别时茫茫江浸月。<BR>
</font></big>
<font color="#400080">忽闻水上琵琶声，主人忘归客不发。寻声暗问弹者谁，<BR>
</font></big>
<font color="#400080">琵琶声停欲语迟。移船相近邀相见，添酒回灯重开宴。<BR>
</font></big>
<font color="#400080">千呼万唤始出来，犹抱琵琶半遮面。转轴拨弦三两声，<BR>
</font></big>
<font color="#400080">未成曲调先有情。弦弦掩抑声声思，似诉平生不得意。<BR>
</font></big>
<font color="#400080">低眉信手续续弹，说尽心中无限事。轻拢慢捻抹复挑，<BR>
</font></big>
<font color="#400080">初为霓裳后六幺。大弦嘈嘈如急雨，小弦切切如私语。<BR>
</font></big>
<font color="#400080">嘈嘈切切错杂弹，大珠小珠落玉盘。间关莺语花底滑，<BR>
</font></big>
<font color="#400080">幽咽泉流水下滩。水泉冷涩弦疑绝，疑绝不通声暂歇。<BR>
</font></big>
<font color="#400080">别有幽愁暗恨生，此时无声胜有声。银瓶乍破水浆迸，<BR>
</font></big>
<font color="#400080">铁骑突出刀枪鸣。曲终收拨当心画，四弦一声如裂帛。<BR>
</font></big>
<font color="#400080">东舟西舫悄无言，唯见江心秋月白。沉吟放拨插弦中，<BR>
</font></big>
<font color="#400080">整顿衣裳起敛容。自言本是京城女，家在虾蟆陵下住。<BR>
</font></big>
<font color="#400080">十三学得琵琶成，名属教坊第一部。曲罢曾教善才伏，<BR>
</font></big>
<font color="#400080">妆成每被秋娘妒。五陵年少争缠头，一曲红绡不知数。<BR>
</font></big>
<font color="#400080">钿头云篦击节碎，血色罗裙翻酒污。今年欢笑复明年，<BR>
</font></big>
<font color="#400080">秋月春风等闲度。弟走从军阿姨死，暮去朝来颜色故。<BR>
</font></big>
<font color="#400080">门前冷落鞍马稀，老大嫁作商人妇。商人重利轻别离，<BR>
</font></big>
<font color="#400080">前月浮梁买茶去。去来江口守空船，绕船月明江水寒。<BR>
</font></big>
<font color="#400080">夜深忽梦少年事，梦啼妆泪红阑干。我闻琵琶已叹息，<BR>
</font></big>
<font color="#400080">又闻此语重唧唧。同是天涯沦落人，相逢何必曾相识。<BR>
</font></big>
<font color="#400080">我从去年辞帝京，谪居卧病浔阳城。浔阳小处无音乐，<BR>
</font></big>
<font color="#400080">终岁不闻丝竹声。住近湓江地低湿，黄芦苦竹绕宅生。<BR>
</font></big>
<font color="#400080">其间旦暮闻何物，杜鹃啼血猿哀鸣。春江花朝秋月夜，<BR>
</font></big>
<font color="#400080">往往取酒还独倾。岂无山歌与村笛，呕哑嘲哳难为听。<BR>
</font></big>
<font color="#400080">今夜闻君琵琶语，如听仙乐耳暂明。莫辞更坐弹一曲，<BR>
</font></big>
<font color="#400080">为君翻作琵琶行。感我此言良久立，却坐促弦弦转急。<BR>
</font></big>
<font color="#400080">凄凄不似向前声，满座重闻皆掩泣。座中泣下谁最多，<BR>
</font></big>
<font color="#400080">江州司马青衫湿。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷435_26 </em></strong></font><font
face="黑体" color="#800080"> </font><font size="4" color="#800080" face="宋体">【简简吟】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">苏家小女名简简，芙蓉花腮柳叶眼。十一把镜学点妆，<BR>
</font></big>
<font color="#400080">十二抽针能绣裳。十三行坐事调品，不肯迷头白地藏。<BR>
</font></big>
<font color="#400080">玲珑云髻生花样，飘u风袖蔷薇香。殊姿异态不可状，<BR>
</font></big>
<font color="#400080">忽忽转动如有光。二月繁霜杀桃李，明年欲嫁今年死。<BR>
</font></big>
<font color="#400080">丈人阿母勿悲啼，此女不是凡夫妻。恐是天仙谪人世，<BR>
</font></big>
<font color="#400080">只合人间十三岁。大都好物不坚牢，彩云易散琉璃脆。<br>
<P><big><font size="3" face="黑体" color="#000080"><strong><em>&nbsp;&nbsp; 卷435_27 </em></strong></font><font
face="黑体" color="#800080"> </font><font size="4" color="#800080" face="宋体">【花非花】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">花非花，雾非雾。夜半来，天明去。来如春梦几多时，<BR>
</font></big>
<font color="#400080">去似朝云无觅处。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷435_28 </em></strong></font><font
face="黑体" color="#800080"> </font><font size="4" color="#800080" face="宋体">【醉后狂言，酬赠萧、殷二协律】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">馀杭邑客多羁贫，其间甚者萧与殷。天寒身上犹衣葛，<BR>
</font></big>
<font color="#400080">日高甑中未拂尘。江城山寺十一月，北风吹沙雪纷纷。<BR>
</font></big>
<font color="#400080">宾客不见绨袍惠，黎庶未沾襦F恩。此时太守自惭愧，<BR>
</font></big>
<font color="#400080">重衣复衾有馀温。因命染人与针女，先制两裘赠二君。<BR>
</font></big>
<font color="#400080">吴绵细软桂布密，柔如狐腋白似云。劳将诗书投赠我，<BR>
</font></big>
<font color="#400080">如此小惠何足论。我有大裘君未见，宽广和暖如阳春。<BR>
</font></big>
<font color="#400080">此裘非缯亦非纩，裁以法度絮以仁。刀尺钝拙制未毕，<BR>
</font></big>
<font color="#400080">出亦不独裹一身。若令在郡得五考，与君展覆杭州人。<br>
<P><big><font size="3" face="黑体" color="#000080"><strong><em>&nbsp;&nbsp; 卷435_29 </em></strong></font><font
face="黑体" color="#800080"> </font><font size="4" color="#800080" face="宋体">【醉歌（示伎人商玲珑）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">罢胡琴，掩秦瑟，玲珑再拜歌初毕。谁道使君不解歌，<BR>
</font></big>
<font color="#400080">听唱黄鸡与白日。黄鸡催晓丑时鸣，白日催年酉前没。<BR>
</font></big>
<font color="#400080">腰间红绶系未稳，镜里朱颜看已失。玲珑玲珑奈老何，<BR>
</font></big>
<font color="#400080">使君歌了汝更歌。<br> <BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
