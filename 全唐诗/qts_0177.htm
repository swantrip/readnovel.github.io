<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百七十七</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百七十七</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷177_1 </em></strong></font><font
face="黑体" color="#800080"> </font><font size="4" color="#800080" face="宋体">【送韩侍御之广德】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">昔日绣衣何足荣，今宵贳酒与君倾。<br>暂就东山赊月色，酣歌一夜送泉明。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷177_2 </em></strong></font><font
face="黑体" color="#800080"> </font><font size="4" color="#800080" face="宋体">【送通禅师还南陵隐静寺】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">我闻隐静寺，山水多奇踪。岩种朗公橘，门深杯渡松。<BR>
</font></big>
<font color="#400080">道人制猛虎，振锡还孤峰。他日南陵下，相期谷口逢。<br>
<P><big><font size="3" face="黑体" color="#000080"><strong><em>&nbsp;&nbsp; 卷177_3 </em></strong></font><font
face="黑体" color="#800080"> </font><font size="4" color="#800080" face="宋体">【送友人】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">青山横北郭，白水绕东城。此地一为别，孤蓬万里征。<BR>
</font></big>
<font color="#400080">浮云游子意，落日故人情。挥手自兹去，萧萧班马鸣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷177_4 </em></strong></font><font
face="黑体" color="#800080"> </font><font size="4" color="#800080" face="宋体">【送别】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">斗酒渭城边，垆头醉不眠。梨花千树雪，杨叶万条烟。<BR>
</font></big>
<font color="#400080">惜别倾壶醑，临分赠马鞭。看君颍上去，新月到应圆。
<P><big><font size="3" face="黑体" color="#000080"><strong><em>&nbsp;&nbsp; 卷177_5 </em></strong></font><font
face="黑体" color="#800080"> </font><font size="4" color="#800080" face="宋体">【江上送女道士褚三清游南岳】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">吴江女道士，头戴莲花巾。霓衣不湿雨，特异阳台云。<BR>
</font></big>
<font color="#400080">足下远游履，凌波生素尘。寻仙向南岳，应见魏夫人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷177_6 </em></strong></font><font
face="黑体" color="#800080"> </font><font size="4" color="#800080" face="宋体">【送友人入蜀】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">见说蚕丛路，崎岖不易行。山从人面起，云傍马头生。<BR>
</font></big>
<font color="#400080">芳树笼秦栈，春流绕蜀城。升沉应已定，不必问君平。<br>
<P><big><font size="3" face="黑体" color="#000080"><strong><em>&nbsp;&nbsp; 卷177_7 </em></strong></font><font
face="黑体" color="#800080"> </font><font size="4" color="#800080" face="宋体">【送李青归南叶阳川】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">伯阳仙家子，容色如青春。日月秘灵洞，云霞辞世人。<BR>
</font></big>
<font color="#400080">化心养精魄，隐几天真。莫作千年别，归来城郭新。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷177_8 </em></strong></font><font
face="黑体" color="#800080"> </font><font size="4" color="#800080" face="宋体">【送舍弟】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">吾家白额驹，远别临东道。他日相思一梦君，<BR>
</font></big>
<font color="#400080">应得池塘生春草。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷177_9 </em></strong></font><font
face="黑体" color="#800080"> </font><font size="4" color="#800080" face="宋体">【送别得书字】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">水色南天远，舟行若在虚。迁人发佳兴，吾子访闲居。<BR>
</font></big>
<font color="#400080">日落看归鸟，潭澄羡跃鱼。圣朝思贾谊，应降紫泥书。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷177_10 </em></strong></font><font
face="黑体" color="#800080"> </font><font size="4" color="#800080" face="宋体">【送L十少府】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">试发清秋兴，因为吴会吟。碧云敛海色，流水折江心。<BR>
</font></big>
<font color="#400080">我有延陵剑，君无陆贾金。艰难此为别，惆怅一何深。<br>
<P><big><font size="3" face="黑体" color="#000080"><strong><em>&nbsp;&nbsp; 卷177_11 </em></strong></font><font
face="黑体" color="#800080"> </font><font size="4" color="#800080" face="宋体">【送张秀才谒高中丞】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">秦帝沦玉镜，留侯降氛氲。感激黄石老，经过沧海君。<BR>
</font></big>
<font color="#400080">壮士挥金槌，报仇六国闻。智勇冠终古，萧陈难与群。<BR>
</font></big>
<font color="#400080">两龙争斗时，天地动风云。酒酣舞长剑，仓卒解汉纷。<BR>
</font></big>
<font color="#400080">宇宙初倒悬，鸿沟势将分。英谋信奇绝，夫子扬清芬。<BR>
</font></big>
<font color="#400080">胡月入紫微，三光乱天文。高公镇淮海，谈笑却妖氛。<BR>
</font></big>
<font color="#400080">采尔幕中画，戡难光殊勋。我无燕霜感，玉石俱烧焚。<BR>
</font></big>
<font color="#400080">但洒一行泪，临歧竟何云。
<P><big><font size="3" face="黑体" color="#000080"><strong><em>&nbsp;&nbsp; 卷177_12 </em></strong></font><font
face="黑体" color="#800080"> </font><font size="4" color="#800080" face="宋体">【寻阳送弟昌峒鄱阳司马作】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">桑落洲渚连，沧江无云烟。寻阳非剡水，忽见子猷船。<BR>
</font></big>
<font color="#400080">飘然欲相近，来迟杳若仙。人乘海上月，帆落湖中天。<BR>
</font></big>
<font color="#400080">一睹无二诺，朝欢更胜昨。尔则吾惠连，吾非尔康乐。<BR>
</font></big>
<font color="#400080">朱绂白银章，上官佐鄱阳。松门拂中道，石镜回清光。<BR>
</font></big>
<font color="#400080">摇扇及于越，水亭风气凉。与尔期此亭，期在秋月满。<BR>
</font></big>
<font color="#400080">时过或未来，两乡心已断。吴山对楚岸，彭蠡当中州。<BR>
</font></big>
<font color="#400080">相思定如此，有穷尽年愁。
<P><big><font size="3" face="黑体" color="#000080"><strong><em>&nbsp;&nbsp; 卷177_13 </em></strong></font><font
face="黑体" color="#800080"> </font><font size="4" color="#800080" face="宋体">【饯校书叔云】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">少年费白日，歌笑矜朱颜。不知忽已老，喜见春风还。<BR>
</font></big>
<font color="#400080">惜别且为欢，裴回桃李间。看花饮美酒，听鸟临晴山。<BR>
</font></big>
<font color="#400080">向晚竹林寂，无人空闭关。
<P><big><font size="3" face="黑体" color="#000080"><strong><em>&nbsp;&nbsp; 卷177_14 </em></strong></font><font
face="黑体" color="#800080"> </font><font size="4" color="#800080" face="宋体">【送王孝廉觐省】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">彭蠡将天合，姑苏在日边。宁亲候海色，欲动孝廉船。<BR>
</font></big>
<font color="#400080">窈窕晴江转，参差远岫连。相思无昼夜，东泣似长川。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷177_15 </em></strong></font><font
face="黑体" color="#800080"> </font><font size="4" color="#800080" face="宋体">【同吴王送杜秀芝赴举入京】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">秀才何翩翩，王许回也贤。暂别庐江守，将游京兆天。<BR>
</font></big>
<font color="#400080">秋山宜落日，秀水出寒烟。欲折一枝桂，还来雁沼前。
<P><big><font size="3" face="黑体" color="#000080"><strong><em>&nbsp;&nbsp; 卷177_16 </em></strong></font><font
face="黑体" color="#800080"> </font><font size="4" color="#800080" face="宋体">【洞庭醉后送绛州吕使君果流澧州】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">昔别若梦中，天涯忽相逢。洞庭破秋月，纵酒开愁容。<BR>
</font></big>
<font color="#400080">赠剑刻玉字，延平两蛟龙。送君不尽意，书及雁回峰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷177_17 </em></strong></font><font
face="黑体" color="#800080"> </font><font size="4" color="#800080" face="宋体">【与诸公送陈郎将归衡阳】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">衡山苍苍入紫冥，下看南极老人星。回飙吹散五峰雪，<BR>
</font></big>
<font color="#400080">往往飞花落洞庭。气清岳秀有如此，郎将一家拖金紫。<BR>
</font></big>
<font color="#400080">门前食客乱浮云，世人皆比孟尝君。江上送行无白璧，<BR>
</font></big>
<font color="#400080">临歧惆怅若为分。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷177_18 </em></strong></font><font
face="黑体" color="#800080"> </font><font size="4" color="#800080" face="宋体">【送赵判官赴黔府中丞叔幕】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">廓落青云心，交结黄金尽。富贵翻相忘，令人忽自哂。<BR>
</font></big>
<font color="#400080">蹭蹬鬓毛斑，盛时难再还。巨源咄石生，何事马蹄间。<BR>
</font></big>
<font color="#400080">绿萝长不厌，却欲还东山。君为鲁曾子，拜揖高堂里。<BR>
</font></big>
<font color="#400080">叔继赵平原，偏承明主恩。风霜推独坐，旌节镇雄藩。<BR>
</font></big>
<font color="#400080">虎士秉金钺，蛾眉开玉樽。才高幕下去，义重林中言。<BR>
</font></big>
<font color="#400080">水宿五溪月，霜啼三峡猿。东风春草绿，江上候归轩。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷177_19 </em></strong></font><font
face="黑体" color="#800080"> </font><font size="4" color="#800080" face="宋体">【送陆判官往琵琶峡】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">水国秋风夜，殊非远别时。长安如梦里，何日是归期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷177_20 </em></strong></font><font
face="黑体" color="#800080"> </font><font size="4" color="#800080" face="宋体">【送梁四归东平】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">玉壶挈美酒，送别强为欢。大火南星月，长郊北路难。<BR>
</font></big>
<font color="#400080">殷王期负鼎，汶水起垂竿。莫学东山卧，参差老谢安。
<P><big><font size="3" face="黑体" color="#000080"><strong><em>&nbsp;&nbsp; 卷177_21 </em></strong></font><font
face="黑体" color="#800080"> </font><font size="4" color="#800080" face="宋体">【江夏送友人】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">雪点翠云裘，送君黄鹤楼。黄鹤振玉羽，西飞帝王州。<BR>
</font></big>
<font color="#400080">凤无琅\实，何以赠远游。裴回相顾影，泪下汉江流。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷177_22 </em></strong></font><font
face="黑体" color="#800080"> </font><font size="4" color="#800080" face="宋体">【送郄昂谪巴中】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">瑶草寒不死，移植沧江滨。东风洒雨露，会入天地春。<BR>
</font></big>
<font color="#400080">予若洞庭叶，随波送逐臣。思归未可得，书此谢情人。<br>
<P><big><font size="3" face="黑体" color="#000080"><strong><em>&nbsp;&nbsp; 卷177_23 </em></strong></font><font
face="黑体" color="#800080"> </font><font size="4" color="#800080" face="宋体">【江夏送张丞】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">欲别心不忍，临行情更亲。酒倾无限月，客醉几重春。<BR>
</font></big>
<font color="#400080">藉草依流水，攀花赠远人。送君从此去，回首泣迷津。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷177_24 </em></strong></font><font
face="黑体" color="#800080"> </font><font size="4" color="#800080" face="宋体">【赋得白鹭鸶，送宋少府入三峡】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">白鹭拳一足，月明秋水寒。人惊远飞去，直向使君滩。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷177_25 </em></strong></font><font
face="黑体" color="#800080"> </font><font size="4" color="#800080" face="宋体">【送二季之江东】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">初发强中作，题诗与惠连。多惭一日长，不及二龙贤。<BR>
</font></big>
<font color="#400080">西塞当中路，南风欲进船。云峰出远海，帆影挂清川。<BR>
</font></big>
<font color="#400080">禹穴藏书地，匡山种杏田。此行俱有适，迟尔早归旋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷177_26 </em></strong></font><font
face="黑体" color="#800080"> </font><font size="4" color="#800080" face="宋体">【江西送友人之罗浮】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">桂水分五岭，衡山朝九疑。乡关渺安西，流浪将何之。<BR>
</font></big>
<font color="#400080">素色愁明湖，秋渚晦寒姿。畴昔紫芳意，已过黄发期。<BR>
</font></big>
<font color="#400080">君王纵疏散，云壑借巢夷。尔去之罗浮，我还憩峨眉。<BR>
</font></big>
<font color="#400080">中阔道万里，霞月遥相思。如寻楚狂子，琼树有芳枝。
<P><big><font size="3" face="黑体" color="#000080"><strong><em>&nbsp;&nbsp; 卷177_27 </em></strong></font><font
face="黑体" color="#800080"> </font><font size="4" color="#800080" face="宋体">【宣州谢x楼饯别校书叔云（一作倍侍御叔华登楼歌）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">弃我去者昨日之日不可留，乱我心者今日之日多烦忧。<BR>
</font></big>
<font color="#400080">长风万里送秋雁，对此可以酣高楼。蓬莱文章建安骨，<BR>
</font></big>
<font color="#400080">中间小谢又清发。俱怀逸兴壮思飞，欲上青天览日月。<BR>
</font></big>
<font color="#400080">抽刀断水水更流，举怀销愁愁更愁。人生在世不称意，<BR>
</font></big>
<font color="#400080">明朝散发弄扁舟。<BR>
<P><big><font size="3" face="黑体" color="#000080"><strong><em>&nbsp;&nbsp; 卷177_28 </em></strong></font><font
face="黑体" color="#800080"> </font><font size="4" color="#800080" face="宋体">【宣城送刘副使入秦】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">君即刘越石，雄豪冠当时。凄清横吹曲，慷慨扶风词。<BR>
</font></big>
<font color="#400080">虎啸俟腾跃，鸡鸣遭乱离。千金市骏马，万里逐王师。<BR>
</font></big>
<font color="#400080">结交楼烦将，侍从羽林儿。统兵捍吴越，豺虎不敢窥。<BR>
</font></big>
<font color="#400080">大勋竟莫叙，已过秋风吹。秉钺有季公，凛然负英姿。<BR>
</font></big>
<font color="#400080">寄深且戎幕，望重必台司。感激一然诺，纵横两无疑。<BR>
</font></big>
<font color="#400080">伏奏归北阙，鸣驺忽西驰。列将咸出祖，英僚惜分离。<BR>
</font></big>
<font color="#400080">斗酒满四筵，歌啸宛溪湄。君携东山妓，我咏北门诗。<BR>
</font></big>
<font color="#400080">贵贱交不易，恐伤中园葵。昔赠紫骝驹，今倾白玉卮。<BR>
</font></big>
<font color="#400080">同欢万斛酒，未足解相思。此别又千里，秦吴渺天涯。<BR>
</font></big>
<font color="#400080">月明关山苦，水剧陇头悲。借问几时还，春风入黄池。<BR>
</font></big>
<font color="#400080">无令长相忆，折断绿杨枝。
<P><big><font size="3" face="黑体" color="#000080"><strong><em>&nbsp;&nbsp; 卷177_29 </em></strong></font><font
face="黑体" color="#800080"> </font><font size="4" color="#800080" face="宋体">【泾川送族弟T】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">泾川三百里，若耶羞见之。锦石照碧山，两边白鹭鸶。<BR>
</font></big>
<font color="#400080">佳境千万曲，客行无歇时。上有琴高水，下有陵阳祠。<BR>
</font></big>
<font color="#400080">仙人不见我，明月空相知。问我何事来，卢敖结幽期。<BR>
</font></big>
<font color="#400080">蓬山振雄笔，绣服挥清词。江湖发秀色，草木含荣滋。<BR>
</font></big>
<font color="#400080">置酒送惠连，吾家称白眉。愧无海峤作，敢阙河梁诗。<BR>
</font></big>
<font color="#400080">见尔复几朝，俄然告将离。中流漾彩o，列岸丛金羁。<BR>
</font></big>
<font color="#400080">叹息苍梧凤，分栖琼树枝。清晨各飞去，飘落天南垂。<BR>
</font></big>
<font color="#400080">望极落日尽，秋深暝猿悲。寄情与流水，但有长相思。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷177_30 </em></strong></font><font
face="黑体" color="#800080"> </font><font size="4" color="#800080" face="宋体">【五松山送殷淑】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">秀色发江左，风流奈若何。仲文了不还，独立扬清波。<BR>
</font></big>
<font color="#400080">载酒五松山，颓然白云歌。中天度落月，万里遥相过。<BR>
</font></big>
<font color="#400080">抚酒惜此月，流光畏蹉跎。明日别离去，连峰郁嵯峨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷177_31 </em></strong></font><font
face="黑体" color="#800080"> </font><font size="4" color="#800080" face="宋体">【送崔氏昆季之金陵（一作秋夜崔八丈水亭送别）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">放歌倚东楼，行子期晓发。秋风渡江来，吹落山上月。<BR>
</font></big>
<font color="#400080">主人出美酒，灭烛延清光。二崔向金陵，安得不尽觞。<BR>
</font></big>
<font color="#400080">水客弄归棹，云帆卷轻霜。扁舟敬亭下，五两先飘扬。<BR>
</font></big>
<font color="#400080">峡石入水花，碧流日更长。思君无岁月，西笑阻河梁。
<P><big><font size="3" face="黑体" color="#000080"><strong><em>&nbsp;&nbsp; 卷177_32 </em></strong></font><font
face="黑体" color="#800080"> </font><font size="4" color="#800080" face="宋体">【登黄山凌R台送族弟溧阳尉济充泛舟赴华阴（得齐字）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">鸾乃凤之族，翱翔紫云霓。文章辉五色，双在琼树栖。<BR>
</font></big>
<font color="#400080">一朝各飞去，凤与鸾俱啼。炎赫五月中，朱曦烁河堤。<BR>
</font></big>
<font color="#400080">尔从泛舟役，使我心魂凄。秦地无碧草，南云喧鼓鼙。<BR>
</font></big>
<font color="#400080">君王减玉膳，早起思鸣鸡。漕引救关辅，疲人免涂泥。<BR>
</font></big>
<font color="#400080">宰相作霖雨，农夫得耕犁。静者伏草间，群才满金闺。<BR>
</font></big>
<font color="#400080">空手无壮士，穷居使人低。送君登黄山，长啸倚天梯。<BR>
</font></big>
<font color="#400080">小舟若凫雁，大舟若鲸鲵。开帆散长风，舒卷与云齐。<BR>
</font></big>
<font color="#400080">日入牛渚晦，苍然夕烟迷。相思定何许，杳在洛阳西。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷177_33 </em></strong></font><font
face="黑体" color="#800080"> </font><font size="4" color="#800080" face="宋体">【送储邕之武昌】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">黄鹤西楼月，长江万里情。春风三十度，空忆武昌城。<BR>
</font></big>
<font color="#400080">送尔难为别，衔杯惜未倾。湖连张乐地，山逐泛舟行。<BR>
</font></big>
<font color="#400080">诺为楚人重，诗传谢x清。沧浪吾有曲，寄入棹歌声。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
