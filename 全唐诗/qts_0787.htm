<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百八十七</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百八十七</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷787_1 </em></strong></font><font
face="黑体" color="#800080"> </font><font size="4" color="#800080" face="宋体">【日暮山河清】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">天高爽气晶，驰景忽西倾。山列千重静，河流一带明。<BR>
</font></big>
<font color="#400080">想同金镜澈，宁让玉壶清。纤翳无由出，浮埃不复生。<BR>
</font></big>
<font color="#400080">荣纡分汉苑，表里见秦城。逸兴终难系，抽毫仰此情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_2 </em></strong></font><font
face="黑体" color="#800080"> </font><font size="4" color="#800080" face="宋体">【秋日悬清光】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">寥廓凉天静，晶明白日秋。圆光含万象，碎影入闲流。<BR>
</font></big>
<font color="#400080">迥与青冥合，遥同江甸浮。昼阴殊众木，斜影下危楼。<BR>
</font></big>
<font color="#400080">宋玉登高怨，张衡望远愁。馀辉如可托，云路岂悠悠。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_3 </em></strong></font><font
face="黑体" color="#800080"> </font><font size="4" color="#800080" face="宋体">【落日山照曜】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">裴回空山下，晚残阳落。圆影过峰峦，半规入林薄。<BR>
</font></big>
<font color="#400080">馀光澈群岫，乱彩分重壑。石镜共澄明，岩光同照灼。<BR>
</font></big>
<font color="#400080">栖禽去杳杳，夕烟生漠漠。此境谁复知，独怀谢康乐。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_4 </em></strong></font><font
face="黑体" color="#800080"> </font><font size="4" color="#800080" face="宋体">【月映清淮流】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">淮月秋偏静，含虚夜转明。桂花窥镜发，蟾影映波生。<BR>
</font></big>
<font color="#400080">澹滟轮初上，裴回魄正盈。遥塘分草树，近浦写山城。<BR>
</font></big>
<font color="#400080">桐柏流光逐，珠濯景清。孤舟方利涉，更喜照前程。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_5 </em></strong></font><font
face="黑体" color="#800080"> </font><font size="4" color="#800080" face="宋体">【寿星见】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">玄象今何应，时和政亦平。祥为一人寿，色映九霄明。<BR>
</font></big>
<font color="#400080">皎洁垂银汉，光芒近斗城。合规同月满，表瑞得天清。<BR>
</font></big>
<font color="#400080">甘露盈条降，祥烟向日生。无如此嘉祉，率土荷秋成。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_6 </em></strong></font><font
face="黑体" color="#800080"> </font><font size="4" color="#800080" face="宋体">【华山庆云见】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">圣主祠名岳，高风发庆云。金柯初缭绕，玉叶渐氛氲。<BR>
</font></big>
<font color="#400080">气色含珠日，光明吐翠。依稀来鹤态，仿佛列仙群。<BR>
</font></big>
<font color="#400080">万树流光影，千潭写锦文。苍生忻有望，祥瑞在吾君。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_7 </em></strong></font><font
face="黑体" color="#800080"> </font><font size="4" color="#800080" face="宋体">【清风戒寒】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">萧飒清风至，悠然发思端。入林翻别叶，绕树败红兰。<BR>
</font></big>
<font color="#400080">晓拂轻霜度，宵分远籁攒。稍依帘隙静，遍觉座隅寒。<BR>
</font></big>
<font color="#400080">乍逐惊蓬振，偏催急漏残。遥知洞庭水，此夕起波澜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_8 </em></strong></font><font
face="黑体" color="#800080"> </font><font size="4" color="#800080" face="宋体">【空水共澄鲜】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">悠然四望通，渺渺水无穷。海鹤飞天际，烟林出镜中。<BR>
</font></big>
<font color="#400080">云消澄遍碧，霞起澹微红。落日浮光满，遥山翠色同。<BR>
</font></big>
<font color="#400080">樵声喧竹屿，棹唱入莲丛。远客舟中兴，烦襟暂一空。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_9 </em></strong></font><font
face="黑体" color="#800080"> </font><font size="4" color="#800080" face="宋体">【寒流聚细文】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">晓野方闲眺，横溪赏乱流。寒文趋浦急，圆折逐烟浮。<BR>
</font></big>
<font color="#400080">不谓飘疏雨，非关浴远鸥。观鱼鳞共细，间石影疑稠。<BR>
</font></big>
<font color="#400080">猎猎风泠夕，潺潺濑响秋。仙槎如共泛，天汉适淹留。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_10 </em></strong></font><font
face="黑体" color="#800080"> </font><font size="4" color="#800080" face="宋体">【长安早春】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">杳霭三春色，先从帝里芳。折杨犹恨短，测景已忻长。<BR>
</font></big>
<font color="#400080">莺和红楼乐，花连紫禁香。跃鱼惊太液，佳气接温汤。<BR>
</font></big>
<font color="#400080">风送飞珂响，尘蒙翠辇光。熙熙晴煦远，徒欲奉尧觞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_11 </em></strong></font><font
face="黑体" color="#800080"> </font><font size="4" color="#800080" face="宋体">【嘉禾合颖】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">天祚皇王德，神呈瑞谷嘉。感时苗特秀，证道叶方华。<BR>
</font></big>
<font color="#400080">气转腾佳色，云披映早霞。薰风浮合颖，湛露净祥花。<BR>
</font></big>
<font color="#400080">六穗垂兼倒，孤茎袅复斜。影同唐叔献，称庆比周家。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_12 </em></strong></font><font
face="黑体" color="#800080"> </font><font size="4" color="#800080" face="宋体">【膏泽多丰年】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">帝德方多泽，莓莓井径同。八方甘雨布，四远报年丰。<BR>
</font></big>
<font color="#400080">廒庆千厢在，山流万壑通。候时勤稼穑，击壤乐农功。<BR>
</font></big>
<font color="#400080">畎亩人无惰，田庐岁不空。何须忧伏腊，千载贺尧风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_13 </em></strong></font><font
face="黑体" color="#800080"> </font><font size="4" color="#800080" face="宋体">【玉壶冰】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">玄律阴风劲，坚冰在玉壶。暗中花更出，晓后色全无。<BR>
</font></big>
<font color="#400080">涸Z谁能伴，凄清讵可渝。任圆空似璧，照物不成珠。<BR>
</font></big>
<font color="#400080">素质情方契，孤明道岂殊。幽人若相比，还得咏生刍。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_14 </em></strong></font><font
face="黑体" color="#800080"> </font><font size="4" color="#800080" face="宋体">【望禁苑祥光】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">佳气生天苑，葱茏几效祥。树遥三殿际，日映九城傍。<BR>
</font></big>
<font color="#400080">山雾宁同色，卿云未可彰。眺汾疑鼎气，临渭想荣光。<BR>
</font></big>
<font color="#400080">当并舂陵发，应开圣历长。微臣时一望，短羽欲飞翔。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_15 </em></strong></font><font
face="黑体" color="#800080"> </font><font size="4" color="#800080" face="宋体">【晨光动翠华】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">早朝开紫殿，佳气逐清晨。北阙华旌在，东方曙景新。<BR>
</font></big>
<font color="#400080">影连香雾合，光媚庆云频。鸟羽飘初定，龙文照转真。<BR>
</font></big>
<font color="#400080">直疑冠佩入，长爱冕旒亲。摇动祥云里，朝朝映侍臣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_16 </em></strong></font><font
face="黑体" color="#800080"> </font><font size="4" color="#800080" face="宋体">【观南郊回仗】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">传警千门寂，南效彩仗回。但惊龙再见，谁识日双开。<BR>
</font></big>
<font color="#400080">德泽施云雨，恩光变烬灰。阅兵貔武振，听乐凤凰来。<BR>
</font></big>
<font color="#400080">候刻移宸辇，尊时集观台。多惭远臣贱，不得礼容陪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_17 </em></strong></font><font
face="黑体" color="#800080"> </font><font size="4" color="#800080" face="宋体">【谒见日将至双阙】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">晓色临双阙，微臣礼位陪。远惊龙凤睹，谁识冕旒开。<BR>
</font></big>
<font color="#400080">蔼蔼千年盛，JJ万国来。天文标日月，时令布云雷。<BR>
</font></big>
<font color="#400080">迥出黄金殿，全分白玉台。雕虫意何取，瞻恋不知回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_18 </em></strong></font><font
face="黑体" color="#800080"> </font><font size="4" color="#800080" face="宋体">【尚书郎上直闻春漏】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">地即尚书省，人惟鸳鹭行。审时传玉漏，直夜递星郎。<BR>
</font></big>
<font color="#400080">历历闻仙署，泠泠出建章。自空来断续，随月散凄锵。<BR>
</font></big>
<font color="#400080">物静知声远，寒轻觉夜长。听馀残月落，曙色满东方。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_19 </em></strong></font><font
face="黑体" color="#800080"> </font><font size="4" color="#800080" face="宋体">【华清宫望幸】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">骊岫接新丰，i驾碧空。凿山开秘殿，隐雾蔽仙宫。<BR>
</font></big>
<font color="#400080">绛阙犹栖凤，雕梁尚带虹。温泉曾浴日，华馆旧迎风。<BR>
</font></big>
<font color="#400080">肃穆瞻云辇，深沈闭绮栊。东郊望幸处，瑞气霭鳌<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_20 </em></strong></font><font
face="黑体" color="#800080"> </font><font size="4" color="#800080" face="宋体">【御题国子监】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">宸翰符玄造，荣题国子门。笔锋回日月，字势动乾坤。<BR>
</font></big>
<font color="#400080">檐下云光绕，梁间鹊影翻。张英圣莫拟，索靖妙难言。<BR>
</font></big>
<font color="#400080">为著盘龙迹，能彰舞凤蹲。更随垂露像，常以沐皇恩。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_21 </em></strong></font><font
face="黑体" color="#800080"> </font><font size="4" color="#800080" face="宋体">【郊坛听雅乐】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">泰坛恭祀事，彩仗下寒s。展礼陈嘉乐，斋心动众灵。<BR>
</font></big>
<font color="#400080">韵长飘更远，曲度静宜听。泛响何清越，随风散杳冥。<BR>
</font></big>
<font color="#400080">彻悬和气聚，旋退晓山青。本自钧天降，还疑列洞庭。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_22 </em></strong></font><font
face="黑体" color="#800080"> </font><font size="4" color="#800080" face="宋体">【册上公太常奏雅乐】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">司乐陈金石，逶迤引上公。奏音人语绝，清韵佩声通。<BR>
</font></big>
<font color="#400080">应律烟云改，来仪鸟兽同。得贤因举颂，修礼便观风。<BR>
</font></big>
<font color="#400080">圣寿三称内，天欢九奏中。寂寥高曲尽，犹自满宸聪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_23 </em></strong></font><font
face="黑体" color="#800080"> </font><font size="4" color="#800080" face="宋体">【听霜钟】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">渺渺飞霜夜，寥寥远岫钟。出云疑断续，入户乍舂容。<BR>
</font></big>
<font color="#400080">度枕频惊梦，随风几韵松。悠扬来不已，杳霭去何从。<BR>
</font></big>
<font color="#400080">仿佛烟岚隔，依`岩峤重。此时聊一听，馀响绕千峰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_24 </em></strong></font><font
face="黑体" color="#800080"> </font><font size="4" color="#800080" face="宋体">【听霜钟】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">寥亮来丰岭，分明辨古钟。应霜如自击，中节每相从。<BR>
</font></big>
<font color="#400080">静听非闲扣，潜应蕴圣踪。风间时断续，云外更舂容。<BR>
</font></big>
<font color="#400080">虚警和清籁，雄鸣隔乱峰。因之论知己，感激更难逢。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_25 </em></strong></font><font
face="黑体" color="#800080"> </font><font size="4" color="#800080" face="宋体">【笙磬同音】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">笙磬闻何处，凄锵宛在东。激扬音自彻，高下曲宜同。<BR>
</font></big>
<font color="#400080">历历俱盈耳，泠泠递散空。兽因繁奏舞，人感至和通。<BR>
</font></big>
<font color="#400080">讵间洪纤韵，能齐搏拊功。四悬今尽美，一听辨移风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_26 </em></strong></font><font
face="黑体" color="#800080"> </font><font size="4" color="#800080" face="宋体">【玉卮无当】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">共惜连城宝，翻为无当卮。讵惭君子贵，深讶拙工隳。<BR>
</font></big>
<font color="#400080">泛蚁功全少，如虹色不移。可怜珍砾石，何计辨糟r。<BR>
</font></big>
<font color="#400080">江海诚难满，盘筵莫妄施。纵乖斟酌意，犹得奉光仪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_27 </em></strong></font><font
face="黑体" color="#800080"> </font><font size="4" color="#800080" face="宋体">【府试古镜】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">旧是秦时镜，今来古匣中。龙盘初挂月，凤舞欲生风。<BR>
</font></big>
<font color="#400080">石黛曾留殿，朱光适在宫。应祥知道泰，监物觉神通。<BR>
</font></big>
<font color="#400080">肝胆诚难隐，妍媸信易穷。幸居君子室，长愿免尘蒙。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_28 </em></strong></font><font
face="黑体" color="#800080"> </font><font size="4" color="#800080" face="宋体">【焚裘】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">今主临前殿，惩奢k异裘。忽看阳焰发，如睹吉光流。<BR>
</font></big>
<font color="#400080">丽彩辞宸，馀香在御楼。火随馀烬灭，气逐远烟浮。<BR>
</font></big>
<font color="#400080">素朴回风变，雕华逐志休。永垂恭俭德，千古揖皇猷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_29 </em></strong></font><font
face="黑体" color="#800080"> </font><font size="4" color="#800080" face="宋体">【送薛大夫和蕃】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">戎王归汉命，魏绛谕皇恩。旌旆辞双阙，风沙上五原。<BR>
</font></big>
<font color="#400080">往途遵塞道，出祖耀都门。策令天文盛，宣威使者尊。<BR>
</font></big>
<font color="#400080">澄波看四海，入贡伫诸蕃。秋杪迎回骑，无劳枉梦魂。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_30 </em></strong></font><font
face="黑体" color="#800080"> </font><font size="4" color="#800080" face="宋体">【观剑南献捷】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">遐圻新破虏，名将旧登坛。戎馘西南至，毡裘长幼观。<BR>
</font></big>
<font color="#400080">边疆氛已息，矛戟血犹残。紫陌欢声动，丹墀喜气盘。<BR>
</font></big>
<font color="#400080">唐虞方德易，卫霍比功难。共睹俘囚入，赓歌万国安。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_31 </em></strong></font><font
face="黑体" color="#800080"> </font><font size="4" color="#800080" face="宋体">【云母屏风隔坐】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">彩障成云母，丹墀隔上公。才彰二纪盛，荣播一朝同。<BR>
</font></big>
<font color="#400080">近玉初齐白，临花乍散红。凝姿分缥缈，转佩辨玲珑。<BR>
</font></big>
<font color="#400080">意惬恩偏厚，名新宠更崇。谁知历千古，犹自仰清风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_32 </em></strong></font><font
face="黑体" color="#800080"> </font><font size="4" color="#800080" face="宋体">【白受采】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">~~金方色，迁移妙不穷。轻衣尘迹化，净壁缋文通。<BR>
</font></big>
<font color="#400080">沙变蓝溪渍，冰渝墨沼空。似甘言受和，由礼学资忠。<BR>
</font></big>
<font color="#400080">皎洁形无定，玄黄用莫同。素心如可教，愿染古人风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷787_33 </em></strong></font><font
face="黑体" color="#800080"> </font><font size="4" color="#800080" face="宋体">【人不易知】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">权衡谅匪易，愚智信难移。九德皆殊进，三端岂易施。<BR>
</font></big>
<font color="#400080">同称昆岫宝，共握桂林枝。郑鼠今奚别，齐竽或滥吹。<BR>
</font></big>
<font color="#400080">瑶台有光鉴，屡照不应疲。片善当无掩，先鸣贵在斯。<BR>
</font></big>
<font color="#400080">龙门峻且极，骥足庶来驰。太息李元礼，期君幸一知。
<P><big><font size="3" face="黑体" color="#000080"><strong><em>&nbsp;&nbsp; 卷787_34 </em></strong></font><font
face="黑体" color="#800080"> </font><font size="4" color="#800080" face="宋体">【晦日同志昆明池泛舟】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">灵沼疑河汉，萧条见斗牛。烟生知岸近，水净觉天秋。<BR>
</font></big>
<font color="#400080">落月低前树，清辉满去舟。兴因孤屿起，心为白O留。<BR>
</font></big>
<font color="#400080">晓吹兼渔笛，闲云伴客愁。龙津如可上，长啸且乘流。
<P><big><font size="3" face="黑体" color="#000080"><strong><em>&nbsp;&nbsp; 卷787_35 </em></strong></font><font
face="黑体" color="#800080"> </font><font size="4" color="#800080" face="宋体">【礼闱阶前春草生】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">河畔虽同色，南宫淑景先。微开曳履处，常对讲经前。<BR>
</font></big>
<font color="#400080">得地风尘隔，依林雨露偏。已逢霜候改，初寄日华妍。<BR>
</font></big>
<font color="#400080">影与丛兰杂，荣将众卉连。哲人如不S，生意在芳年。
<P><big><font size="3" face="黑体" color="#000080"><strong><em>&nbsp;&nbsp; 卷787_36 </em></strong></font><font
face="黑体" color="#800080"> </font><font size="4" color="#800080" face="宋体">【秋风生桂枝】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">寒桂秋风动，萧萧自一枝。方将击林变，不假舞松移。<BR>
</font></big>
<font color="#400080">散翠幽花落，摇青密叶离。哀猿惊助，花露滴争垂。<BR>
</font></big>
<font color="#400080">遗韵连波聚，流音万木随。常闻小山里，逋客最先知。
<P><big><font size="3" face="黑体" color="#000080"><strong><em>&nbsp;&nbsp; 卷787_37 </em></strong></font><font
face="黑体" color="#800080"> </font><font size="4" color="#800080" face="宋体">【幽人折芳桂】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">厚地生芳桂，遥林耸干长。叶开风里色，花吐月中光。<BR>
</font></big>
<font color="#400080">曙鸟啼馀翠，幽人爱早芳。动时垂露滴，攀处拂衣香。<BR>
</font></big>
<font color="#400080">古调声犹苦，孤高力自强。一枝终是折，荣耀在东堂。
<P><big><font size="3" face="黑体" color="#000080"><strong><em>&nbsp;&nbsp; 卷787_38 </em></strong></font><font
face="黑体" color="#800080"> </font><font size="4" color="#800080" face="宋体">【霜菊】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">秋尽北风去，律移寒气肃。淅沥降繁霜，离披委残菊。<BR>
</font></big>
<font color="#400080">华滋尚照灼，幽气含纷郁。的的冒空园，萋萋被幽谷。<BR>
</font></big>
<font color="#400080">骚人有遗咏，陶令曾盈掬。傥使怀袖中，犹堪袭馀馥。
<P><big><font size="3" face="黑体" color="#000080"><strong><em>&nbsp;&nbsp; 卷787_39 </em></strong></font><font
face="黑体" color="#800080"> </font><font size="4" color="#800080" face="宋体">【金谷园花发怀古】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">春风生梓泽，迟景映花林。欲问当时事，因伤此日心。<BR>
</font></big>
<font color="#400080">繁华人已殁，桃李意何深。涧咽歌声在，云归盖影沈。<BR>
</font></big>
<font color="#400080">地形同万古，笑价失千金。遗迹应无限，芳菲不可寻。
<P><big><font size="3" face="黑体" color="#000080"><strong><em>&nbsp;&nbsp; 卷787_40 </em></strong></font><font
face="黑体" color="#800080"> </font><font size="4" color="#800080" face="宋体">【骊龙】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">有美为鳞族，潜蟠得所从。标奇初韫宝，表智即称龙。<BR>
</font></big>
<font color="#400080">大壑长千里，深泉固九重。奋髯云乍起，矫首浪还冲。<BR>
</font></big>
<font color="#400080">荀氏传高誉，庄生冀绝踪。仍知流泪在，何幸此相逢。
<P><big><font size="3" face="黑体" color="#000080"><strong><em>&nbsp;&nbsp; 卷787_41 </em></strong></font><font
face="黑体" color="#800080"> </font><font size="4" color="#800080" face="宋体">【鹤鸣九皋】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">胎化呈仙质，长鸣在九皋。排空散清唳，映日委霜毛。<BR>
</font></big>
<font color="#400080">万里思寥廓，千山望郁陶。香凝光不见，风积韵弥高。<BR>
</font></big>
<font color="#400080">凤侣攀何及，鸡群思忽劳。升天如有应，飞舞出蓬蒿。
<P><big><font size="3" face="黑体" color="#000080"><strong><em>&nbsp;&nbsp; 卷787_42 </em></strong></font><font
face="黑体" color="#800080"> </font><font size="4" color="#800080" face="宋体">【霜隼下晴皋】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">九皋霜气劲，翔隼下初晴。风动闲云卷，星驰白草平。<BR>
</font></big>
<font color="#400080">棱棱方厉疾，肃肃自纵横。掠地秋毫迥，投身逸翮轻。<BR>
</font></big>
<font color="#400080">高墉全失影，逐雀作飞声。薄暮寒郊外，悠悠万里情。
<P><big><font size="3" face="黑体" color="#000080"><strong><em>&nbsp;&nbsp; 卷787_43 </em></strong></font><font
face="黑体" color="#800080"> </font><font size="4" color="#800080" face="宋体">【河鲤登龙门】<a
href="authers/qzz_0000.htm" target="_blank"></font><font size="3" color="#0080FF"><font face="黑体">无名氏</font></a></big> 
<br>
</font><br>
<font color="#400080">年久还求变，今来有所从。得名当是鲤，无点可成龙。<BR>
</font></big>
<font color="#400080">备历艰难遍，因期造化容。泥沙宁不阻，钓饵莫相逢。<BR>
</font></big>
<font color="#400080">击浪因成势，纤鳞莫继踪。若令摇尾去，雨露此时浓。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
