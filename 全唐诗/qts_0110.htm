<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百一十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百一十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷110_1 </em></strong></font><font
face="黑体" color="#800080"> </font><font size="4" color="#800080" face="宋体">【百子池】<a
href="authers/qzz_0310.htm" target="_blank"></font><font size="3" color="#0080FF"><font face="黑体">张谔</font></a></big> 
<br>
</font><br>
<font color="#400080">旧闻百子汉家池，汉家渌水今逶迤。宫女厌镜笑窥池，<BR>
</font></big>
<font color="#400080">身前影后不相见，无数容华空自知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷110_2 </em></strong></font><font
face="黑体" color="#800080"> </font><font size="4" color="#800080" face="宋体">【东封山下宴群臣】<a
href="authers/qzz_0310.htm" target="_blank"></font><font size="3" color="#0080FF"><font face="黑体">张谔</font></a></big> 
<br>
</font><br>
<font color="#400080">万里扈封峦，群公遇此欢。幔城连夜静，霜仗满空寒。<BR>
</font></big>
<font color="#400080">辇路宵烟合，旌门晓月残。明朝陪圣主，山下礼圆坛。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷110_3 </em></strong></font><font
face="黑体" color="#800080"> </font><font size="4" color="#800080" face="宋体">【三日岐王宅】<a
href="authers/qzz_0310.htm" target="_blank"></font><font size="3" color="#0080FF"><font face="黑体">张谔</font></a></big> 
<br>
</font><br>
<font color="#400080">玉女贵妃生，鍪挤⑸。金盆浴未了，绷子绣初成。<BR>
</font></big>
<font color="#400080">翡翠雕芳缛，真珠帖小缨。何时学健步，斗取落花轻。<br>
<P><big><font size="3" face="黑体" color="#000080"><strong><em>&nbsp;&nbsp; 卷110_4 </em></strong></font><font
face="黑体" color="#800080"> </font><font size="4" color="#800080" face="宋体">【满月】<a
href="authers/qzz_0310.htm" target="_blank"></font><font size="3" color="#0080FF"><font face="黑体">张谔</font></a></big> 
<br>
</font><br>
<font color="#400080">社金流茂祉，庭玉表奇才。竹似因谈植，兰疑入梦栽。<BR>
</font></big>
<font color="#400080">乌将八子去，凤逐九雏来。今夜明珠色，当随满月开。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷110_5 </em></strong></font><font
face="黑体" color="#800080"> </font><font size="4" color="#800080" face="宋体">【岐王山亭】<a
href="authers/qzz_0310.htm" target="_blank"></font><font size="3" color="#0080FF"><font face="黑体">张谔</font></a></big> 
<br>
</font><br>
<font color="#400080">王家傍绿池，春色正相宜。岂有楼台好，兼看草树奇。<BR>
</font></big>
<font color="#400080">石榴天上叶，椰子日南枝。出入千门里，年年乐未移。
<P><big><font size="3" face="黑体" color="#000080"><strong><em>&nbsp;&nbsp; 卷110_6 </em></strong></font><font
face="黑体" color="#800080"> </font><font size="4" color="#800080" face="宋体">【岐王席上咏美人】<a
href="authers/qzz_0310.htm" target="_blank"></font><font size="3" color="#0080FF"><font face="黑体">张谔</font></a></big> 
<br>
</font><br>
<font color="#400080">半额画双蛾，盈盈烛下歌。玉杯寒意少，金屋夜情多。<BR>
</font></big>
<font color="#400080">香艳王分帖，裙娇敕赐罗。平阳莫相妒，唤出不如他。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷110_7 </em></strong></font><font
face="黑体" color="#800080"> </font><font size="4" color="#800080" face="宋体">【还京（一作广陵送别宋员外佐越郑舍人还京一作韦述诗）】<a
href="authers/qzz_0310.htm" target="_blank"></font><font size="3" color="#0080FF"><font face="黑体">张谔</font></a></big> 
<br>
</font><br>
<font color="#400080">朱绂临秦望，皇华赴洛桥。文章南渡越，书奏北归朝。<BR>
</font></big>
<font color="#400080">树入江云尽，城衔海月遥。秋风将客思，川上晚萧萧。<br>
<P><big><font size="3" face="黑体" color="#000080"><strong><em>&nbsp;&nbsp; 卷110_8 </em></strong></font><font
face="黑体" color="#800080"> </font><font size="4" color="#800080" face="宋体">【赠吏部孙员外济】<a
href="authers/qzz_0310.htm" target="_blank"></font><font size="3" color="#0080FF"><font face="黑体">张谔</font></a></big> 
<br>
</font><br>
<font color="#400080">天子爱贤才，星郎入拜来。明光朝半下，建礼直初回。<BR>
</font></big>
<font color="#400080">名带含香发，文随绮幕开。披云自有镜，从此照仙台。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷110_9 </em></strong></font><font
face="黑体" color="#800080"> </font><font size="4" color="#800080" face="宋体">【送李著作y杭州】<a
href="authers/qzz_0310.htm" target="_blank"></font><font size="3" color="#0080FF"><font face="黑体">张谔</font></a></big> 
<br>
</font><br>
<font color="#400080">辍史空三署，题舆佐一方。祖筵开霁景，征陌直朝光。<BR>
</font></big>
<font color="#400080">水陆风烟隔，秦吴道路长。伫闻敷善政，邦国咏惟康。
<P><big><font size="3" face="黑体" color="#000080"><strong><em>&nbsp;&nbsp; 卷110_10 </em></strong></font><font
face="黑体" color="#800080"> </font><font size="4" color="#800080" face="宋体">【九日】<a
href="authers/qzz_0310.htm" target="_blank"></font><font size="3" color="#0080FF"><font face="黑体">张谔</font></a></big> 
<br>
</font><br>
<font color="#400080">秋来林下不知春，一种佳游事也均。绛叶从朝飞著夜，<BR>
</font></big>
<font color="#400080">黄花开日未成旬。将曛陌树频惊鸟，半醉归途数问人。<BR>
</font></big>
<font color="#400080">城远登高并九日，茱萸凡作几年新。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷110_11 </em></strong></font><font
face="黑体" color="#800080"> </font><font size="4" color="#800080" face="宋体">【延平门高斋亭子应岐王教】<a
href="authers/qzz_0310.htm" target="_blank"></font><font size="3" color="#0080FF"><font face="黑体">张谔</font></a></big> 
<br>
</font><br>
<font color="#400080">花源药屿凤城西，翠幕纱窗莺乱啼。昨夜蒲萄初上架，<BR>
</font></big>
<font color="#400080">今朝杨柳半垂堤。片片仙云来渡水，双双燕子共衔泥。<BR>
</font></big>
<font color="#400080">请语东风催后骑，并将歌舞向前G。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷110_12 </em></strong></font><font
face="黑体" color="#800080"> </font><font size="4" color="#800080" face="宋体">【九日宴】<a
href="authers/qzz_0310.htm" target="_blank"></font><font size="3" color="#0080FF"><font face="黑体">张谔</font></a></big> 
<br>
</font><br>
<font color="#400080">秋叶风吹黄飒飒，晴云日照白鳞鳞。<br>归来得问茱萸女，今日登高醉几人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷110_13 </em></strong></font><font
face="黑体" color="#800080"> </font><font size="4" color="#800080" face="宋体">【从军】<a
href="authers/qzz_0311.htm" target="_blank"></font><font size="3" color="#0080FF"><font face="黑体">刘庭琦</font></a></big> 
<br>
</font><br>
<font color="#400080">朔风吹寒塞，胡沙千万里。陈云出岱山，孤月生海水。<BR>
</font></big>
<font color="#400080">决胜方求敌，衔恩本轻死。萧萧牧马鸣，中夜拔剑起。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷110_14 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制瑞雪篇】<a
href="authers/qzz_0311.htm" target="_blank"></font><font size="3" color="#0080FF"><font face="黑体">刘庭琦</font></a></big> 
<br>
</font><br>
<font color="#400080">紫宸飞雪晓裴回，层阁重门雪照开。九衢~耀浮埃尽，<BR>
</font></big>
<font color="#400080">千品差池贽帛来。何处田中非种玉，谁家院里不生梅。<BR>
</font></big>
<font color="#400080">埋云翳景无穷已，因风落地吹还起。先过翡翠宝房中，<BR>
</font></big>
<font color="#400080">转入鸳鸯金殿里。美人含笑出联翩，艳逸相轻斗容止。<BR>
</font></big>
<font color="#400080">罗衣点著浑是花，玉手抟来半成水。奕奕纷纷何所如，<BR>
</font></big>
<font color="#400080">顿忆杨园二月初。羞同班女高秋扇，欲照明王乙夜书。<BR>
</font></big>
<font color="#400080">姑射山中符圣寿，芙蓉阙下降神车。愿随睿泽流无限，<BR>
</font></big>
<font color="#400080">长报丰年贵有馀。<BR>
<P><big><font size="3" face="黑体" color="#000080"><strong><em>&nbsp;&nbsp; 卷110_15 </em></strong></font><font
face="黑体" color="#800080"> </font><font size="4" color="#800080" face="宋体">【咏木槿树题武进文明府厅】<a
href="authers/qzz_0311.htm" target="_blank"></font><font size="3" color="#0080FF"><font face="黑体">刘庭琦</font></a></big> 
<br>
</font><br>
<font color="#400080">物情良可见，人事不胜悲。莫恃朝荣好，君看暮落时。
<P><big><font size="3" face="黑体" color="#000080"><strong><em>&nbsp;&nbsp; 卷110_16 </em></strong></font><font
face="黑体" color="#800080"> </font><font size="4" color="#800080" face="宋体">【铜雀台】<a
href="authers/qzz_0311.htm" target="_blank"></font><font size="3" color="#0080FF"><font face="黑体">刘庭琦</font></a></big> 
<br>
</font><br>
<font color="#400080">铜台宫观委灰尘，魏主园林漳水滨。<br>即今西望犹堪思，况复当时歌舞人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷110_17 </em></strong></font><font
face="黑体" color="#800080"> </font><font size="4" color="#800080" face="宋体">【失白鹰】<a
href="authers/qzz_0312.htm" target="_blank"></font><font size="3" color="#0080FF"><font face="黑体">郑繇</font></a></big> 
<br>
</font><br>
<font color="#400080">白锦文章乱，丹霄羽翮齐。云中呼暂下，雪里放还迷。<BR>
</font></big>
<font color="#400080">梁苑惊池鹜，陈仓拂野鸡。不知寥廓外，何处独依栖。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷110_18 </em></strong></font><font
face="黑体" color="#800080"> </font><font size="4" color="#800080" face="宋体">【经慈涧题】<a
href="authers/qzz_0312.htm" target="_blank"></font><font size="3" color="#0080FF"><font face="黑体">郑繇</font></a></big> 
<br>
</font><br>
<font color="#400080">岸与恩同广，波将慈共深。涓涓劳日夜，长似下流心。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
