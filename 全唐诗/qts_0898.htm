<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百九十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百九十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷898_1 </em></strong></font><font
face="黑体" color="#800080"> </font><font size="4" color="#800080" face="宋体">【浣溪沙】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">钿毂香车过柳堤，桦烟分处马频嘶，为他沉醉不成泥¤<BR>
</font></big>
<font color="#400080">花满驿亭香露细，杜鹃声断玉蟾低，含情无语倚楼西。<BR><BR>
<font color="#400080">马上凝情忆旧游，照花淹竹小溪流，钿筝罗幕玉搔头¤<BR>
</font></big>
<font color="#400080">早是出门长带月，可堪分袂又经秋，晚风斜日不胜愁。<BR><BR>
<font color="#400080">独立寒阶望月华，露浓香泛小庭花，绣屏愁背一灯斜¤<BR>
</font></big>
<font color="#400080">云雨自从分散后，人间无路到仙家，但凭魂梦访天涯。<BR><BR>
<font color="#400080">依约残眉理旧黄，翠鬟抛掷一簪长，暖风晴日罢朝妆¤<BR>
</font></big>
<font color="#400080">闲折海棠看又拈，玉纤无力惹馀香，此情谁会倚斜阳。<BR><BR>
<font color="#400080">翡翠屏开绣幄红，谢娥无力晓妆慵，锦帷鸳被宿香浓¤<BR>
</font></big>
<font color="#400080">微雨小庭春寂寞，燕飞莺语隔帘栊，杏花凝恨倚东风。<BR><BR>
<font color="#400080">花月香寒悄夜尘，绮筵幽会暗伤神，婵娟依约画屏人¤<BR>
</font></big>
<font color="#400080">人不见时还暂语，令才抛后爱微梗越罗巴锦不胜春。<BR><BR>
<font color="#400080">偏戴花冠白玉簪，睡容新起意沈吟，翠钿金缕镇眉心¤<BR>
</font></big>
<font color="#400080">小槛日斜风悄悄，隔帘零落杏花阴，断香轻碧锁愁深。<BR><BR>
<font color="#400080">晚逐香车入凤城，东风斜揭绣帘轻，慢回娇眼笑盈盈¤<BR>
</font></big>
<font color="#400080">消息未通何计是，便须佯醉且随行，依稀闻道太狂生。<BR><BR>
<font color="#400080">小市东门欲雪天，众中依约见神仙，蕊黄香画贴金蝉¤<BR>
</font></big>
<font color="#400080">饮散黄昏人草草，醉容无语立门前，马嘶尘烘一街烟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_2 </em></strong></font><font
face="黑体" color="#800080"> </font><font size="4" color="#800080" face="宋体">【临江仙】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">烟收湘渚秋江静，蕉花露泣愁红。五云双鹤去无踪。<BR>
</font></big>
<font color="#400080">几回魂断，凝望向长空¤<BR>
</font></big>
<font color="#400080">翠竹暗留珠泪怨，闲调宝瑟波中。花鬟月鬓绿云重。<BR>
</font></big>
<font color="#400080">古祠深殿，香冷雨和风。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_3 </em></strong></font><font
face="黑体" color="#800080"> </font><font size="4" color="#800080" face="宋体">【女冠子】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">露花烟草，寂寞五云三岛。正春深，貌减潜销玉，<BR>
</font></big>
<font color="#400080">香残尚惹襟¤   <BR>
</font></big>
<font color="#400080">竹疏虚槛静，松密醮坛阴。何事刘郎去，信沉沉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_4 </em></strong></font><font
face="黑体" color="#800080"> </font><font size="4" color="#800080" face="宋体">【河传】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">渺莽云水，惆怅暮帆，去程迢递。夕阳芳草，千里万里，<BR>
</font></big>
<font color="#400080">雁声无限起¤   <BR>
</font></big>
<font color="#400080">梦魂悄断烟波里。心如醉，相见何处是？锦屏香冷无睡，<BR>
</font></big>
<font color="#400080">被头多少泪。<br> <BR>
<font color="#400080">红杏，交枝相映，密密鳌Ｒ煌ヅㄑ抟卸风，香融，<BR>
</font></big>
<font color="#400080">透帘栊¤   <BR>
</font></big>
<font color="#400080">斜阳似共春光语，蝶争舞，更引流莺妒。魂销千片玉樽前，<BR>
</font></big>
<font color="#400080">神仙，瑶池醉暮天。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_5 </em></strong></font><font
face="黑体" color="#800080"> </font><font size="4" color="#800080" face="宋体">【酒泉子】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">春雨打窗，惊梦觉来天气晓。画堂深，红焰小，背兰缸¤<BR>
</font></big>
<font color="#400080">酒香喷鼻懒开缸，惆怅更无人共醉。旧巢中，新燕子，<BR>
</font></big>
<font color="#400080">语双双。<br> <BR>
<font color="#400080">紫陌青门，三十六宫春色，御沟辇路暗相通，杏园风¤<BR>
</font></big>
<font color="#400080">咸阳沽酒宝钗空，笑指未央归去，插花走马落残红，<BR>
</font></big>
<font color="#400080">月明中。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷898_6 </em></strong></font><font
face="黑体" color="#800080"> </font><font size="4" color="#800080" face="宋体">【生查子】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">相见稀，喜相见，相见还相远。檀画荔支红，金蔓蜻蜓软¤<BR>
</font></big>
<font color="#400080">鱼雁疏，芳信断，花落庭阴晚。可惜玉肌肤，消瘦成慵懒。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_7 </em></strong></font><font
face="黑体" color="#800080"> </font><font size="4" color="#800080" face="宋体">【思越人】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">燕双飞，莺百转，越波堤下长桥。斗钿花筐金匣恰，<BR>
</font></big>
<font color="#400080">舞衣罗薄纤腰¤ <BR>
</font></big>
<font color="#400080">东风澹荡慵无力，黛眉愁聚春碧。满地落花无消息，<BR>
</font></big>
<font color="#400080">月明肠断空忆。<br>   <BR>
<P><big><font size="3" face="黑体" color="#000080"><strong><em>&nbsp;&nbsp; 卷898_8 </em></strong></font><font
face="黑体" color="#800080"> </font><font size="4" color="#800080" face="宋体">【满宫花】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">花正芳，楼似绮，寂寞上阳宫里。钿笼金锁睡鸳鸯，<BR>
</font></big>
<font color="#400080">帘冷露华珠翠¤ <BR>
</font></big>
<font color="#400080">娇艳轻盈香雪腻，细雨黄莺双起。东风惆怅欲清明，<BR>
</font></big>
<font color="#400080">公子桥边沉醉。<br>   <BR>
<P><big><font size="3" face="黑体" color="#000080"><strong><em>&nbsp;&nbsp; 卷898_9 </em></strong></font><font
face="黑体" color="#800080"> </font><font size="4" color="#800080" face="宋体">【柳枝】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">腻粉琼妆透碧纱，雪休夸。金凤搔头坠鬓斜，发交加¤<BR>
</font></big>
<font color="#400080">倚著云屏新睡觉，思梦笑。红腮隐出枕函花，有些些。
<P><big><font size="3" face="黑体" color="#000080"><strong><em>&nbsp;&nbsp; 卷898_10 </em></strong></font><font
face="黑体" color="#800080"> </font><font size="4" color="#800080" face="宋体">【南歌子】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">柳色遮楼暗，桐花落砌香。画堂开处远风凉，<BR>
</font></big>
<font color="#400080">高卷水精帘额，衬斜阳。<br><BR>
<font color="#400080">岸柳拖烟绿，庭花照日红。数声蜀魄入帘栊，<BR>
</font></big>
<font color="#400080">惊断碧窗残梦，画屏空。<br><BR>
<font color="#400080">锦荐红，罗衣绣凤凰。绮疏飘雪北风狂，<BR>
</font></big>
<font color="#400080">帘幕尽垂无事，郁金香。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_11 </em></strong></font><font
face="黑体" color="#800080"> </font><font size="4" color="#800080" face="宋体">【江城子】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">碧阑干外小中庭，雨初晴，晓莺声。飞絮落花，<BR>
</font></big>
<font color="#400080">时节近清明。睡起卷帘无一事，匀面了，没心情。<br><BR>
<font color="#400080">浣花溪上见卿卿，脸波秋水明。黛眉轻，绿云高绾，<BR>
</font></big>
<font color="#400080">金簇小蜻蜓。好是问他来得么？和笑道，莫多情。<br><BR>
<font color="#400080">窄罗衫子薄罗裙，小腰身，晚妆新。每到花时，<BR>
</font></big>
<font color="#400080">长是不宜春。早是自家无气力，更被你，恶怜人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_12 </em></strong></font><font
face="黑体" color="#800080"> </font><font size="4" color="#800080" face="宋体">【河渎神】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">古树噪寒鸦，满庭枫叶芦花。昼灯当午隔轻纱，<BR>
</font></big>
<font color="#400080">画阁珠帘影斜¤ <BR>
</font></big>
<font color="#400080">门外往来祈赛客，翩翩帆落天涯。回首隔江烟火，<BR>
</font></big>
<font color="#400080">渡头三两人家。<br>   <BR>
<P><big><font size="3" face="黑体" color="#000080"><strong><em>&nbsp;&nbsp; 卷898_13 </em></strong></font><font
face="黑体" color="#800080"> </font><font size="4" color="#800080" face="宋体">【胡蝶儿】<a
href="authers/qzz_1482.htm" target="_blank"></font><font size="3" color="#0080FF"><font face="黑体">张泌</font></a></big> 
<br>
</font><br>
<font color="#400080">胡蝶儿，晚春时。阿娇初著淡黄衣，倚窗学画伊¤<BR>
</font></big>
<font color="#400080">还似花间见，双双对对飞。无端和泪拭燕脂，惹教双翅垂。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_14 </em></strong></font><font
face="黑体" color="#800080"> </font><font size="4" color="#800080" face="宋体">【如梦令】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">尘拂玉台鸾镜，凤髻不堪重整。绡帐泣流苏，<BR>
</font></big>
<font color="#400080">愁掩玉屏人静。多病，多病，自是行云无定。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_15 </em></strong></font><font
face="黑体" color="#800080"> </font><font size="4" color="#800080" face="宋体">【三台令】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">春色，春色，依旧青门紫陌。日斜柳暗花嫣，<BR>
</font></big>
<font color="#400080">醉卧春色少年。年少，年少，行乐直须及早。<BR><BR>
<font color="#400080">明月，明月，照得离人愁绝。更深影入空床，<BR>
</font></big>
<font color="#400080">不道帷屏夜长。长夜，长夜，梦到庭花阴下。<BR>
<font color="#400080">南浦，南浦，翠鬟离人何处。当时携手高楼，<BR>
</font></big>
<font color="#400080">依旧楼前水流。流水，流水，中有伤心双泪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_16 </em></strong></font><font
face="黑体" color="#800080"> </font><font size="4" color="#800080" face="宋体">【归国谣】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">何处笛？深夜梦回情脉脉，竹风檐雨寒窗隔¤<BR>
</font></big>
<font color="#400080">离人几岁无消息，今头白，不眠特地重相忆。<BR><BR>
<font color="#400080">春艳艳，江上晚山三四点，柳丝如剪花如染¤<BR>
</font></big>
<font color="#400080">香闺寂寂门半掩，愁眉敛，泪珠滴破胭脂脸。<BR><BR>
<font color="#400080">江水碧，江上何人吹玉笛，扁舟远送潇湘客¤<BR>
</font></big>
<font color="#400080">芦花千里霜月白，伤行色，来朝便是关山隔。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_17 </em></strong></font><font
face="黑体" color="#800080"> </font><font size="4" color="#800080" face="宋体">【长相思】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">红满枝，绿满枝，宿雨厌厌睡起迟，闲庭花影移¤<BR>
</font></big>
<font color="#400080">忆归期，数归期。梦见虽多相见稀，相逢知几时。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_18 </em></strong></font><font
face="黑体" color="#800080"> </font><font size="4" color="#800080" face="宋体">【相见欢】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">晓窗梦到昭华，向琼家。欹枕残妆一朵，卧枝花¤<BR>
</font></big>
<font color="#400080">情极处，却无语，玉钗斜。翠阁银屏回首，已天涯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_19 </em></strong></font><font
face="黑体" color="#800080"> </font><font size="4" color="#800080" face="宋体">【抛球乐】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">酒罢歌馀兴未阑，小桥清水共盘桓。波摇梅蕊伤心白，<BR>
</font></big>
<font color="#400080">风入罗衣贴体寒。且莫思归去，须尽笙歌此夕欢。<br><BR>
<font color="#400080">逐胜归来雨未晴，楼前风重草烟轻。谷莺语软花边过，<BR>
</font></big>
<font color="#400080">水调声长醉里听。款举金觥劝，谁是当筵最有情？<br><BR>
<font color="#400080">梅落新春入后庭，眼前风物可无情？曲池波晚冰还合，<BR>
</font></big>
<font color="#400080">芳草迎船绿未成。且上高楼望，相共凭阑看月生。<br><BR>
<font color="#400080">霜积秋山万树红，倚岩楼上挂朱栊。白云天远重重恨，<BR>
</font></big>
<font color="#400080">黄叶烟深淅淅风。仿佛梁州曲，吹在谁家玉笛中。<br><BR>
<font color="#400080">尽日登高兴未残，红楼人散独盘桓。一钩冷雾悬珠箔，<BR>
</font></big>
<font color="#400080">满面西风凭玉阑。归去须沉醉，小院新池月乍寒。<br><BR>
<font color="#400080">坐对高楼千万山，雁飞秋色满阑干。烧残红烛暮云合，<BR>
</font></big>
<font color="#400080">飘尽碧梧金井寒。咫尺人千里，犹忆笙歌昨夜欢。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_20 </em></strong></font><font
face="黑体" color="#800080"> </font><font size="4" color="#800080" face="宋体">【点绛唇】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">荫绿围红，梦琼家在桃源住。画桥当路，临水开朱户¤<BR>
</font></big>
<font color="#400080">柳径春深，行到关情处。颦不语，意凭风絮，吹向郎边去。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_21 </em></strong></font><font
face="黑体" color="#800080"> </font><font size="4" color="#800080" face="宋体">【酒泉子】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">庭下花飞。月照妆楼春事晚，珠帘风，兰烛烬，怨空闺¤<BR>
</font></big>
<font color="#400080">迢迢何处寄相思。玉箸零零肠断，屏帏深，更漏永，<BR>
</font></big>
<font color="#400080">梦魂迷。<br> <BR>
<font color="#400080">芳草长川。柳映危桥桥下路，归鸿飞，行人去，碧山边¤<BR>
</font></big>
<font color="#400080">风微烟淡雨萧然。隔岸马嘶何处？九回肠，双脸泪，<BR>
</font></big>
<font color="#400080">夕阳天。<br> <BR>
<font color="#400080">春色融融。飞燕乍来莺未语，小桃寒，垂柳晚，玉楼空¤<BR>
</font></big>
<font color="#400080">天长烟远恨重重。消息燕鸿归去，枕前灯，窗外月，<BR>
</font></big>
<font color="#400080">闭朱笼。<br> <BR>
<font color="#400080">深院空帏。廊下风帘惊宿燕，香印灰，兰烛拢觉来时¤<BR>
</font></big>
<font color="#400080">月明人自捣寒衣。刚爱无端惆怅，阶前行，阑外立，<BR>
</font></big>
<font color="#400080">欲鸡啼。   <BR>
<P><big><font size="3" face="黑体" color="#000080"><strong><em>&nbsp;&nbsp; 卷898_22 </em></strong></font><font
face="黑体" color="#800080"> </font><font size="4" color="#800080" face="宋体">【采桑子】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">小庭雨过春将尽，片片花飞。独折残枝，无语凭阑只自知¤<BR>
</font></big>
<font color="#400080">玉堂香暖珠帘卷，双燕来归。君约佳期，肯信韶华得几时。<br><BR>
<font color="#400080">马嘶人语春风岸，芳草绵绵。杨柳桥边，落日高楼酒旆悬¤<BR>
</font></big>
<font color="#400080">旧愁新恨知多少，目断遥天。独立花前，更听笙歌满画船。<br><BR>
<font color="#400080">西风半夜帘栊冷，远梦初归。梦过金扉，花谢窗前夜合枝¤<BR>
</font></big>
<font color="#400080">昭阳殿里新翻曲，未有人知。偷取笙吹，惊觉寒蛩到晓啼。<br><BR>
<font color="#400080">酒阑睡觉天香暖，绣户慵开。香印成灰，独背寒屏理旧眉¤<BR>
</font></big>
<font color="#400080">朦胧却向灯前卧，窗月徘徊。晓梦初回，一夜东风绽早梅。<br><BR>
<font color="#400080">小堂深静无人到，满院春风。惆怅墙东，一树樱桃带雨红¤<BR>
</font></big>
<font color="#400080">愁心似醉兼如病，欲语还慵。日暮疏钟，双燕归栖画阁中。<br><BR>
<font color="#400080">画堂灯暖帘栊卷，禁漏丁丁。雨罢寒生，一夜西窗梦不成¤<BR>
</font></big>
<font color="#400080">玉娥重起添香印，回倚孤屏。不语含情，水调何人吹笛声。<br><BR>
<font color="#400080">笙歌放散人归去，独宿江楼。月上云收，一半珠帘挂玉钩¤<BR>
</font></big>
<font color="#400080">起来检点经游地，处处新愁。凭仗东流，将取离心过橘州。<br><BR>
<font color="#400080">昭阳记得神仙侣，独自承恩。水殿灯昏，罗幕轻寒夜正春¤<BR>
</font></big>
<font color="#400080">如今别馆添萧索，满面啼痕。旧约犹存，忍把金环别与人。<br><BR>
<font color="#400080">微风帘幕清明近，花落春残。尊酒留欢，添尽罗衣怯夜寒¤<BR>
</font></big>
<font color="#400080">愁颜恰似烧残烛，珠泪阑干。也欲高拌，争奈相逢情万般。<br><BR>
<font color="#400080">画堂昨夜愁无睡，风雨凄凄。林鹊争栖，落尽灯花鸡未啼¤<BR>
</font></big>
<font color="#400080">年光往事如流水，休说情迷。玉箸双垂，只是金笼鹦鹉知。<br><BR>
<font color="#400080">寒蝉欲报三秋候，寂静幽居。叶落闲阶，月透帘栊远梦回¤<BR>
</font></big>
<font color="#400080">昭阳旧恨依前在，休说当时。玉笛才吹，满袖猩猩血又垂。<br><BR>
<font color="#400080">洞房深夜笙歌散，帘幕重重。斜月朦胧，雨过残花落地红¤<BR>
</font></big>
<font color="#400080">昔年无限伤心事，依旧东风。独倚梧桐，闲想闲思到晓钟。<br><BR>
<font color="#400080">花前失却游春侣，极目寻芳。满眼悲凉，纵有笙歌亦断肠¤<BR>
</font></big>
<font color="#400080">林间戏蝶帘间燕，各自双双。忍更思量，绿树青苔半夕阳。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_23 </em></strong></font><font
face="黑体" color="#800080"> </font><font size="4" color="#800080" face="宋体">【菩萨蛮】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">金波远逐行云去，疏星时作银河渡。花影卧秋千，<BR>
</font></big>
<font color="#400080">更长人不眠¤   <BR>
</font></big>
<font color="#400080">玉筝弹未彻，凤髻黄钗脱。忆梦翠蛾低，微风吹绣衣。<BR><BR>
<font color="#400080">画堂昨夜西风过，绣帘时拂朱门锁。惊梦不成云，<BR>
</font></big>
<font color="#400080">双蛾枕上颦¤   <BR>
</font></big>
<font color="#400080">金炉烟袅袅，烛暗纱窗晓。残日尚弯环，玉筝和泪弹。<BR>
<font color="#400080">梅花吹入谁家笛，行云半夜凝空碧。欹枕不成眠，<BR>
</font></big>
<font color="#400080">关山人未还¤   <BR>
</font></big>
<font color="#400080">声随幽怨绝，空断澄霜月。月影下重檐，轻风花满帘。<BR><BR>
<font color="#400080">回廊远砌生秋草，梦魂千里青门道。鹦鹉怨长更，<BR>
</font></big>
<font color="#400080">碧笼金锁横¤   <BR>
</font></big>
<font color="#400080">罗帏中夜起，霜月清如水。玉露不成圆，宝筝悲断弦。<br>
<font color="#400080">娇鬟堆枕钗横凤，溶溶春水杨花梦。红烛泪阑干，<BR>
</font></big>
<font color="#400080">翠屏烟浪寒¤   <BR>
</font></big>
<font color="#400080">锦壶催画箭，玉佩天涯远。和泪试严妆，落梅飞夜霜。<BR><BR>
<font color="#400080">西风袅袅凌歌扇，秋期正与行云远。花叶脱霜红，<BR>
</font></big>
<font color="#400080">流萤残月中¤   <BR>
</font></big>
<font color="#400080">兰闺人在否，千里重楼暮。翠被已销香，梦随寒漏长。<BR>
<font color="#400080">沉沉朱户横金锁，纱窗月影随花过。烛泪欲阑干，<BR>
</font></big>
<font color="#400080">落梅生晚寒¤   <BR>
</font></big>
<font color="#400080">宝钗横翠凤，千里香屏梦。云雨已荒凉，江南春草长。<BR><BR>
<font color="#400080">欹鬟堕髻摇双桨，采莲晚出清江上。顾影约流萍，<BR>
</font></big>
<font color="#400080">楚歌娇未成¤   <BR>
</font></big>
<font color="#400080">相逢颦翠黛，笑把珠解。家住柳阴中，画桥东复东。<br>
<P><big><font size="3" face="黑体" color="#000080"><strong><em>&nbsp;&nbsp; 卷898_24 </em></strong></font><font
face="黑体" color="#800080"> </font><font size="4" color="#800080" face="宋体">【谒金门】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">风乍起，吹皱一池春水。闲引鸳鸯芳径里，手挪红杏蕊¤<BR>
</font></big>
<font color="#400080">斗鸭阑干独倚，碧玉搔头斜坠。终日望君君不至，<BR>
</font></big>
<font color="#400080">举头闻鹊喜。<BR>
<font color="#400080">杨柳陌，宝马嘶空无迹。新著荷衣人未识，年年江海客¤<BR>
</font></big>
<font color="#400080">梦觉巫山春色，醉眼飞花狼藉。起舞不辞无气力，<BR>
</font></big>
<font color="#400080">爱君吹玉笛。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷898_25 </em></strong></font><font
face="黑体" color="#800080"> </font><font size="4" color="#800080" face="宋体">【清平乐】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">深冬寒月，庭户凝霜雪。风雁过时魂断绝，塞管数声呜咽¤<BR>
</font></big>
<font color="#400080">披衣独立披香，流苏乱结愁肠。往事总堪惆怅，<BR>
</font></big>
<font color="#400080">前欢休更思量。<br>   <BR>
<font color="#400080">雨晴烟晚，绿水新池满。双燕飞来垂柳院，小阁画帘高卷¤<BR>
</font></big>
<font color="#400080">黄昏独倚朱阑，西南新月眉弯。砌下落花风起，<BR>
</font></big>
<font color="#400080">罗衣特地春寒。<br>   <BR>
<font color="#400080">西园春早，夹径抽新草。冰散漪澜生碧沼，寒在梅花先老¤<BR>
</font></big>
<font color="#400080">与君同饮金杯，饮馀相取徘徊。次第小桃将发，<BR>
</font></big>
<font color="#400080">轩车莫厌频来。<br>   <BR>
<P><big><font size="3" face="黑体" color="#000080"><strong><em>&nbsp;&nbsp; 卷898_26 </em></strong></font><font
face="黑体" color="#800080"> </font><font size="4" color="#800080" face="宋体">【更漏子】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">风带寒，枝正好，兰蕙无端先老。情悄悄，梦依依，<BR>
</font></big>
<font color="#400080">离人殊未归¤   <BR>
</font></big>
<font color="#400080">褰罗幕，凭朱阁，不独堪悲摇落。月东出，雁南飞，<BR>
</font></big>
<font color="#400080">谁家夜捣衣？<br> <BR>
<font color="#400080">夜初长，人近别，梦觉一窗残月。鹦鹉卧，蟪蛄鸣，<BR>
</font></big>
<font color="#400080">西风寒未成¤   <BR>
</font></big>
<font color="#400080">红蜡烛，弹棋局，床上画屏山绿。褰绣幌，倚瑶琴，<BR>
</font></big>
<font color="#400080">前欢泪滴襟。<br> <BR>
<font color="#400080">玉炉烟，红烛泪，偏对画堂秋思。眉翠薄，鬓云残，<BR>
</font></big>
<font color="#400080">夜长衾枕寒¤   <BR>
</font></big>
<font color="#400080">梧桐树，三更雨，不道离情最苦。一叶叶，一声声，<BR>
</font></big>
<font color="#400080">空阶滴到明。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷898_27 </em></strong></font><font
face="黑体" color="#800080"> </font><font size="4" color="#800080" face="宋体">【喜迁莺】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">宿莺啼，乡梦断，春树晓朦胧。残灯和烬闭朱栊，<BR>
</font></big>
<font color="#400080">人语隔屏风¤   <BR>
</font></big>
<font color="#400080">香已寒，灯已绝，忽忆去年离别。石城花雨倚江楼，<BR>
</font></big>
<font color="#400080">波上木兰舟。<br> <BR>
<font color="#400080">雾鳎风淅淅，杨柳带疏烟。飘飘轻絮满南园，<BR>
</font></big>
<font color="#400080">墙下草芊绵¤   <BR>
</font></big>
<font color="#400080">燕初飞，莺已老，拂面春风长好。相逢携酒且高歌，<BR>
</font></big>
<font color="#400080">人生得几何？<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷898_28 </em></strong></font><font
face="黑体" color="#800080"> </font><font size="4" color="#800080" face="宋体">【阮郎归】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">南园春半踏青时，风和闻马嘶。青梅如豆柳如丝，<BR>
</font></big>
<font color="#400080">日长蝴蝶飞¤   <BR>
</font></big>
<font color="#400080">花露重，草烟低，人家帘幕垂。秋千慵困解罗衣，<BR>
</font></big>
<font color="#400080">画梁双燕栖。<BR>
<font color="#400080">角声吹断陇梅枝，孤窗月影低。塞鸿无限欲惊飞，<BR>
</font></big>
<font color="#400080">城乌休夜啼¤   <BR>
</font></big>
<font color="#400080">寻断梦，掩深闺，行人去路迷。门前杨柳绿阴齐，<BR>
</font></big>
<font color="#400080">何时闻马嘶。<BR>
<P><big><font size="3" face="黑体" color="#000080"><strong><em>&nbsp;&nbsp; 卷898_29 </em></strong></font><font
face="黑体" color="#800080"> </font><font size="4" color="#800080" face="宋体">【贺圣朝】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">金丝帐暖牙床稳，怀香方寸，轻颦轻笑，汗珠微透，<BR>
</font></big>
<font color="#400080">柳沾花润¤ <BR>
</font></big>
<font color="#400080">云鬟斜坠，春应未已，不胜娇困。半欹犀枕，乱缠珠被，<BR>
</font></big>
<font color="#400080">转羞人问。<br>   <BR>
<P><big><font size="3" face="黑体" color="#000080"><strong><em>&nbsp;&nbsp; 卷898_30 </em></strong></font><font
face="黑体" color="#800080"> </font><font size="4" color="#800080" face="宋体">【应天长】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">石城山下桃花绽，宿雨初晴云未散。南去棹，北飞雁，<BR>
</font></big>
<font color="#400080">水阔山遥肠欲断¤   <BR>
</font></big>
<font color="#400080">倚楼情绪懒，惆怅春心无限。燕度蒹葭风晚，欲归愁满面。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_31 </em></strong></font><font
face="黑体" color="#800080"> </font><font size="4" color="#800080" face="宋体">【醉花间】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">独立阶前星又月，帘栊偏皎洁。霜树尽空枝，肠断丁香结¤<BR>
</font></big>
<font color="#400080">夜深寒不寐，疑恨何曾歇。凭阑干欲折，两条玉箸为君垂，<BR>
</font></big>
<font color="#400080">此宵情，谁共说。<br> <BR>
<font color="#400080">月落霜繁深院闭，洞房人正睡。桐树倚雕檐，金井临瑶砌¤<BR>
</font></big>
<font color="#400080">晓风寒不啻，独立成憔悴。闲愁浑未已，离人心绪自无端，<BR>
</font></big>
<font color="#400080">莫思量，休退悔。<BR>
<P><big><font size="3" face="黑体" color="#000080"><strong><em>&nbsp;&nbsp; 卷898_32 </em></strong></font><font
face="黑体" color="#800080"> </font><font size="4" color="#800080" face="宋体">【芳草渡】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">梧桐落，蓼花秋。烟初冷，雨才收，萧条风物正堪愁。<BR>
</font></big>
<font color="#400080">人去后，多少恨，在心头¤<BR>
</font></big>
<font color="#400080">燕鸿远，羌笛怨，渺渺澄波一片。山如黛，月如钩。<BR>
</font></big>
<font color="#400080">笙歌散，梦魂断，倚高楼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_33 </em></strong></font><font
face="黑体" color="#800080"> </font><font size="4" color="#800080" face="宋体">【南乡子】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">细雨湿流光，芳草年年与恨长。烟锁凤楼无限事，茫茫。<BR>
</font></big>
<font color="#400080">鸾镜鸳衾两断肠¤   <BR>
</font></big>
<font color="#400080">魂梦任悠扬，睡起杨花满绣床。薄幸不来门半掩，斜阳。<BR>
</font></big>
<font color="#400080">负你残春泪几行。<br> <BR>
<font color="#400080">细雨泣秋风，金凤花残满地红。闲蹙黛眉慵不语，情绪。<BR>
</font></big>
<font color="#400080">寂寞相思知几许¤   <BR>
</font></big>
<font color="#400080">玉枕拥孤衾，挹恨还闻岁月深。帘卷曲房谁共醉，憔悴。<BR>
</font></big>
<font color="#400080">惆怅秦楼弹粉泪。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷898_34 </em></strong></font><font
face="黑体" color="#800080"> </font><font size="4" color="#800080" face="宋体">【舞春风（一名瑞鹧鸪）】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">严妆才罢怨春风，粉墙画壁宋家东。蕙兰有恨枝尤绿，<BR>
</font></big>
<font color="#400080">桃李无言花自红¤   <BR>
</font></big>
<font color="#400080">燕燕巢儿罗幕卷，莺莺啼处凤楼空。少年薄幸知何处，<BR>
</font></big>
<font color="#400080">每夜归来春梦中。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷898_35 </em></strong></font><font
face="黑体" color="#800080"> </font><font size="4" color="#800080" face="宋体">【虞美人】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">玉钩鸾柱调鹦鹉，宛转留春语。云屏冷落画堂空，<BR>
</font></big>
<font color="#400080">薄晚春寒、无奈落花风¤<BR>
</font></big>
<font color="#400080">搴帘燕子低飞去，拂镜尘莺舞。不知今夜月眉弯，<BR>
</font></big>
<font color="#400080">谁佩同心双结、倚阑干。<BR>
<font color="#400080">春风拂拂横秋水，掩映遥相对。只知长作碧窗期，<BR>
</font></big>
<font color="#400080">谁信东风、吹散彩云飞¤<BR>
</font></big>
<font color="#400080">银屏梦与飞鸾远，只有珠帘卷。杨花零落月溶溶，<BR>
</font></big>
<font color="#400080">尘掩玉筝弦柱、画堂空。<BR>
<P><big><font size="3" face="黑体" color="#000080"><strong><em>&nbsp;&nbsp; 卷898_36 </em></strong></font><font
face="黑体" color="#800080"> </font><font size="4" color="#800080" face="宋体">【临江仙】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">冷红飘起桃花片，青春意绪阑珊。高楼帘幕卷轻寒。<BR>
</font></big>
<font color="#400080">酒馀人散，独自倚阑干¤<BR>
</font></big>
<font color="#400080">夕阳千里连芳草，风光愁杀王孙。徘徊飞尽碧天云。<BR>
</font></big>
<font color="#400080">凤城何处，明月照黄昏。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_37 </em></strong></font><font
face="黑体" color="#800080"> </font><font size="4" color="#800080" face="宋体">【蝶恋花】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">窗外寒鸡天欲曙，香印成灰，坐起浑无绪。<BR>
</font></big>
<font color="#400080">庭际高梧凝宿雾，卷帘双鹊惊飞去¤<BR>
</font></big>
<font color="#400080">屏上罗衣闲绣缕，一晌关情，忆遍江南路。<BR>
</font></big>
<font color="#400080">夜夜梦魂休谩语，已知前事无情处。<br><BR>
<font color="#400080">萧索清秋珠泪坠，枕簟微凉，展转浑无寐。<BR>
</font></big>
<font color="#400080">残酒欲醒中夜起，月明如练天如水¤<BR>
</font></big>
<font color="#400080">阶下寒声啼络纬，庭树金风，悄悄重门闭。<BR>
</font></big>
<font color="#400080">可惜旧欢携手地，思量一夕成憔悴。<br><BR>
<font color="#400080">几度凤楼同饮宴，此夕相逢，却胜当时见。<BR>
</font></big>
<font color="#400080">低语前欢频转面，双眉敛恨春山远¤<BR>
</font></big>
<font color="#400080">蜡烛泪流羌笛怨，偷整罗衣，欲唱情犹懒。<BR>
</font></big>
<font color="#400080">醉里不辞金爵满，阳关一曲肠千断。<br><BR>
<font color="#400080">几日行云何处去，忘了归来，不道春将暮。<BR>
</font></big>
<font color="#400080">百草千花寒食路，香车系在谁家树¤<BR>
</font></big>
<font color="#400080">泪眼倚楼频独语，双燕飞来，陌上相逢否？<BR>
</font></big>
<font color="#400080">撩乱春愁如柳絮，悠悠梦里无寻处。<br><BR>
<font color="#400080">六曲阑干偎碧树，杨柳风轻，展尽黄金缕。<BR>
</font></big>
<font color="#400080">谁把钿筝移玉柱，穿帘海燕双飞去¤<BR>
</font></big>
<font color="#400080">满眼游丝兼落絮，红杏开时，一霎清明雨。<BR>
</font></big>
<font color="#400080">浓醉觉来莺乱语，惊残好梦无寻处。<br><BR>
<font color="#400080">谁道闲情抛弃久，每到春来，惆怅还依旧。<BR>
</font></big>
<font color="#400080">日日花前常病酒，不辞镜里朱颜瘦¤<BR>
</font></big>
<font color="#400080">河畔青芜堤上柳，为问新愁，何事年年有。<BR>
</font></big>
<font color="#400080">独立小楼风满袖，平林新月人归后。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_38 </em></strong></font><font
face="黑体" color="#800080"> </font><font size="4" color="#800080" face="宋体">【寿山曲】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">铜壶滴漏初尽，高x鸡鸣半空。催启五门金锁，<BR>
</font></big>
<font color="#400080">犹垂三殿帘栊。阶前御柳摇绿，仗下宫花散红。<BR>
</font></big>
<font color="#400080">鸳瓦数行晓日，鸾旗百尺春风。侍臣舞蹈重拜，<BR>
</font></big>
<font color="#400080">圣寿南山永同。<br>   <BR>
<P><big><font size="3" face="黑体" color="#000080"><strong><em>&nbsp;&nbsp; 卷898_39 </em></strong></font><font
face="黑体" color="#800080"> </font><font size="4" color="#800080" face="宋体">【思越人（与本调不同）】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">酒醒情怀恶，金缕褪，玉肌如削。寒食过却，海棠零落¤<BR>
</font></big>
<font color="#400080">乍倚遍，阑干烟淡薄，翠幕帘栊画阁。春睡著，觉来失，<BR>
</font></big>
<font color="#400080">秋千期约。<br>   <BR>
<P><big><font size="3" face="黑体" color="#000080"><strong><em>&nbsp;&nbsp; 卷898_40 </em></strong></font><font
face="黑体" color="#800080"> </font><font size="4" color="#800080" face="宋体">【上行杯（与本调不同）】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">落梅暑雨消残粉，云重烟深寒食近。罗幕遮香，<BR>
</font></big>
<font color="#400080">柳外秋千出画墙¤   <BR>
</font></big>
<font color="#400080">春山颠倒钗横凤，飞絮入帘春睡重。梦里佳期，<BR>
</font></big>
<font color="#400080">只许庭花与月知。<BR>
<P><big><font size="3" face="黑体" color="#000080"><strong><em>&nbsp;&nbsp; 卷898_41 </em></strong></font><font
face="黑体" color="#800080"> </font><font size="4" color="#800080" face="宋体">【薄命妾】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">春日宴，绿酒一杯歌一遍。再拜陈三愿¤<BR>
</font></big>
<font color="#400080">一愿郎君千岁，二愿妾身长健。三愿如同梁上燕，<BR>
</font></big>
<font color="#400080">岁岁长相见。<BR>
<P><big><font size="3" face="黑体" color="#000080"><strong><em>&nbsp;&nbsp; 卷898_42 </em></strong></font><font
face="黑体" color="#800080"> </font><font size="4" color="#800080" face="宋体">【金错刀（一名醉瑶瑟）】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">双玉斗，百琼壶，佳人欢饮笑喧呼。麒麟欲画时难偶，<BR>
</font></big>
<font color="#400080">鸥鹭何猜兴不孤¤   <BR>
</font></big>
<font color="#400080">歌婉转，醉模糊，高烧银烛卧流苏。只销几觉懵腾睡，<BR>
</font></big>
<font color="#400080">身外功名任有无。<br> <BR>
<font color="#400080">日融融，草芊芊，黄莺求友啼林前。柳条袅袅拖金线，<BR>
</font></big>
<font color="#400080">花蕊茸茸簇锦毡¤   <BR>
</font></big>
<font color="#400080">鸠逐妇，燕穿帘，狂蜂浪蝶相翩翩。春光堪赏还堪玩，<BR>
</font></big>
<font color="#400080">恼杀东风误少年。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷898_43 </em></strong></font><font
face="黑体" color="#800080"> </font><font size="4" color="#800080" face="宋体">【忆江南（二首，与本调不同）】<a
href="authers/qzz_1465.htm" target="_blank"></font><font size="3" color="#0080FF"><font face="黑体">冯延巳</font></a></big> 
<br>
</font><br>
<font color="#400080">去岁迎春楼上月，正是西窗，夜凉时节。<BR>
</font></big>
<font color="#400080">玉人贪睡坠钗云，粉消妆薄见天真¤<BR>
</font></big>
<font color="#400080">人非风月长依旧，破镜尘筝一梦经年瘦。<BR>
</font></big>
<font color="#400080">今宵帘幕扬花阴，空馀枕泪独伤心。<br><BR>
<font color="#400080">今日相逢花未发，正是去年，别离时节。<BR>
</font></big>
<font color="#400080">东风次第有花开，恁时须约却重来¤<BR>
</font></big>
<font color="#400080">重来不怕花堪折，只恐明年花发人离别。<BR>
</font></big>
<font color="#400080">别离若向百花时，东风弹泪有谁知？<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_44 </em></strong></font><font
face="黑体" color="#800080"> </font><font size="4" color="#800080" face="宋体">【木兰花】<a
href="authers/qzz_1953.htm" target="_blank"></font><font size="3" color="#0080FF"><font face="黑体">徐昌图</font></a></big> 
<br>
</font><br>
<font color="#400080">沉檀烟起盘红雾，一箭霜风吹绣户。汉宫花面学梅妆，<BR>
</font></big>
<font color="#400080">谢女雪诗栽柳絮¤   <BR>
</font></big>
<font color="#400080">长垂夹幕孤鸾舞，旋炙银笙双凤语。红窗酒病嚼寒冰，<BR>
</font></big>
<font color="#400080">冰损相思无梦处。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷898_45 </em></strong></font><font
face="黑体" color="#800080"> </font><font size="4" color="#800080" face="宋体">【临江仙】<a
href="authers/qzz_1953.htm" target="_blank"></font><font size="3" color="#0080FF"><font face="黑体">徐昌图</font></a></big> 
<br>
</font><br>
<font color="#400080">饮散离亭西去，浮生常恨飘蓬。回头烟柳渐重重。<BR>
</font></big>
<font color="#400080">淡云孤雁远，寒日暮天红¤<BR>
</font></big>
<font color="#400080">今夜画船何处，潮平淮月朦胧。酒醒人静奈愁浓。<BR>
</font></big>
<font color="#400080">残灯孤枕梦，轻浪五更风。
<P><big><font size="3" face="黑体" color="#000080"><strong><em>&nbsp;&nbsp; 卷898_46 </em></strong></font><font
face="黑体" color="#800080"> </font><font size="4" color="#800080" face="宋体">【河传】<a
href="authers/qzz_1953.htm" target="_blank"></font><font size="3" color="#0080FF"><font face="黑体">徐昌图</font></a></big> 
<br>
</font><br>
<font color="#400080">秋光满目，风清露白，莲红水绿。何处梦回，<BR>
</font></big>
<font color="#400080">弄珠拾翠盈盈，倚阑桡，眉黛蹙¤<BR>
</font></big>
<font color="#400080">采莲调稳，吴侣声相续，倚棹吴江曲。鹭起暮天，<BR>
</font></big>
<font color="#400080">几双交颈鸳鸯，入芦花深处宿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷898_47 </em></strong></font><font
face="黑体" color="#800080"> </font><font size="4" color="#800080" face="宋体">【抛球乐】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">歌舞送飞球，金觥碧玉筹。管弦桃李月，帘幕凤凰楼。<BR>
</font></big>
<font color="#400080">一笑千场醉，浮生任白头。<BR>
<font color="#400080">灼灼傅花枝，纷纷度画纭２恢红烛下，照见彩球飞。<BR>
</font></big>
<font color="#400080">借势因期克，巫山暮雨归。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
