<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百九十七</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百九十七</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷297_1 </em></strong></font><font
face="黑体" color="#800080"> </font><font size="4" color="#800080" face="宋体">【送人】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">白日向西没，黄河复东流。人生足著地，宁免四方游。<BR>
</font></big>
<font color="#400080">我行无返顾，祝子勿回头。当须向前去，何用起离忧。<BR>
</font></big>
<font color="#400080">但恐无广路，平地作山丘。令我车与马，欲疾反停留。<BR>
</font></big>
<font color="#400080">蜀客多积货，边人易封侯。男儿恋家乡，欢乐为仇雠。<BR>
</font></big>
<font color="#400080">丁宁相劝勉，苦口幸无尤。对面无相成，不如豺虎俦。<BR>
</font></big>
<font color="#400080">彼远不寄书，此寒莫寄裘。与君俱绝迹，两念无因由。<br>
<P><big><font size="3" face="黑体" color="#000080"><strong><em>&nbsp;&nbsp; 卷297_2 </em></strong></font><font
face="黑体" color="#800080"> </font><font size="4" color="#800080" face="宋体">【主人故亭】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">主人昔专城，城南起高亭。贵与宾客游，工者夜不宁。<BR>
</font></big>
<font color="#400080">酒食宴圃人，栽接望早成。经年使家僮，远道求异英。<BR>
</font></big>
<font color="#400080">郡中暂闲暇，绕树引诸生。开泉浴山禽，为爱山中声。<BR>
</font></big>
<font color="#400080">世间事难保，一日各徂征。死生不相及，花落实方荣。<BR>
</font></big>
<font color="#400080">我来至此中，守吏非本名。重君昔为主，相与下马行。<BR>
</font></big>
<font color="#400080">旧岛日日摧，池水不复清。岂无后人赏，所贵手自营。<BR>
</font></big>
<font color="#400080">浇酒向所思，风起如有灵。此去不重来，重来伤我形。<br>
<P><big><font size="3" face="黑体" color="#000080"><strong><em>&nbsp;&nbsp; 卷297_3 </em></strong></font><font
face="黑体" color="#800080"> </font><font size="4" color="#800080" face="宋体">【古从军】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">汉家逐单于，日没处河曲。浮云道旁起，行子车下宿。<BR>
</font></big>
<font color="#400080">枪城围鼓角，毡帐依山谷。马上悬壶浆，刀头分颊肉。<BR>
</font></big>
<font color="#400080">来时高堂上，父母亲结束。回面不见家，风吹破衣服。<BR>
</font></big>
<font color="#400080">金疮在肢节，相与拔箭镞。闻道西凉州，家家妇女哭。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷297_4 </em></strong></font><font
face="黑体" color="#800080"> </font><font size="4" color="#800080" face="宋体">【邯郸主人】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">远客无主人，夜投邯郸市。飞蛾绕残烛，半夜人醉起。<BR>
</font></big>
<font color="#400080">垆边酒家女，遗我缃绮被。合成双凤花，宛转不相离。<BR>
</font></big>
<font color="#400080">纵令颜色改，勿遣合欢异。一念始为难，万金谁足贵。<BR>
</font></big>
<font color="#400080">门前长安道，去者如流水。晨风群鸟翔，裴回别离此。
<P><big><font size="3" face="黑体" color="#000080"><strong><em>&nbsp;&nbsp; 卷297_5 </em></strong></font><font
face="黑体" color="#800080"> </font><font size="4" color="#800080" face="宋体">【泛水曲】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">载酒入烟浦，方舟泛绿波。子酌我复饮，子饮我还歌。<BR>
</font></big>
<font color="#400080">莲深微路通，峰曲幽气多。阅芳无留瞬，弄桂不停柯。<BR>
</font></big>
<font color="#400080">水上秋日鲜，西山碧峨峨。兹欢良可贵，谁复更来过。
<P><big><font size="3" face="黑体" color="#000080"><strong><em>&nbsp;&nbsp; 卷297_6 </em></strong></font><font
face="黑体" color="#800080"> </font><font size="4" color="#800080" face="宋体">【江南杂体二首】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">江上风，竹间湘水流。日夜桂花落，行人去悠悠。<BR>
</font></big>
<font color="#400080">复见离别处，虫声阴雨秋。<br><BR>
<font color="#400080">处处江草绿，行人发潇湘。潇湘回雁多，日夜思故乡。<BR>
</font></big>
<font color="#400080">春梦不知数，空山兰蕙芳。
<P><big><font size="3" face="黑体" color="#000080"><strong><em>&nbsp;&nbsp; 卷297_7 </em></strong></font><font
face="黑体" color="#800080"> </font><font size="4" color="#800080" face="宋体">【远征归】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">万里发辽阳，处处问家乡。回车不淹辙，雨雪满衣裳。<BR>
</font></big>
<font color="#400080">行见日月疾，坐思道路长。但令不征戍，暗镜生重光。
<P><big><font size="3" face="黑体" color="#000080"><strong><em>&nbsp;&nbsp; 卷297_8 </em></strong></font><font
face="黑体" color="#800080"> </font><font size="4" color="#800080" face="宋体">【思远人】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">妾思常悬悬，君行复绵绵。征途向何处，碧海与青天。<BR>
</font></big>
<font color="#400080">岁久自有念，谁令长在边。少年若不归，兰室如黄泉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷297_9 </em></strong></font><font
face="黑体" color="#800080"> </font><font size="4" color="#800080" face="宋体">【伤近者不见】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">离人隔中庭，幸不为远征。雕梁下有壁，闻语亦闻行。<BR>
</font></big>
<font color="#400080">天涯尚寄信，此处不传情。君能并照水，形影自分明。<br>
<P><big><font size="3" face="黑体" color="#000080"><strong><em>&nbsp;&nbsp; 卷297_10 </em></strong></font><font
face="黑体" color="#800080"> </font><font size="4" color="#800080" face="宋体">【元日早朝】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">大国礼乐备，万邦朝元正。东方色未动，冠剑门已盈。<BR>
</font></big>
<font color="#400080">帝居在蓬莱，肃肃钟漏清。将军领羽林，持戟巡宫城。<BR>
</font></big>
<font color="#400080">翠华皆宿陈，雪仗罗天兵。庭燎远煌煌，旗上日月明。<BR>
</font></big>
<font color="#400080">圣人龙火衣，寝殿开璇扃。龙楼横紫烟，宫女天中行。<BR>
</font></big>
<font color="#400080">六蕃倍位次，衣服各异形。举头看玉牌，不识宫殿名。<BR>
</font></big>
<font color="#400080">左右雉扇开，蹈舞分满庭。朝服带金玉，珊珊相触声。<BR>
</font></big>
<font color="#400080">泰阶备雅乐，九奏鸾凤鸣。裴回庆云中，竽磬寒铮铮。<BR>
</font></big>
<font color="#400080">三公再献寿，上帝锡永贞。天明告四方，群后保太平。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷297_11 </em></strong></font><font
face="黑体" color="#800080"> </font><font size="4" color="#800080" face="宋体">【闻故人自征戍回】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">昔闻著征戍，三年一还乡。今来不换兵，须死在战场。<BR>
</font></big>
<font color="#400080">念子无气力，徒学事戎行。少年得生还，有同堕穹苍。<BR>
</font></big>
<font color="#400080">自去报尔家，再行上高堂。尔弟修废枥，尔母缝新裳。<BR>
</font></big>
<font color="#400080">恍恍恐不真，犹未苦承望。每日空出城，畏渴携壶浆。<BR>
</font></big>
<font color="#400080">安得缩地经，忽使在我傍。亦知远行劳，人悴马玄黄。<BR>
</font></big>
<font color="#400080">慎莫多停留，苦我居者肠。
<P><big><font size="3" face="黑体" color="#000080"><strong><em>&nbsp;&nbsp; 卷297_12 </em></strong></font><font
face="黑体" color="#800080"> </font><font size="4" color="#800080" face="宋体">【七泉寺上方】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">长年好名山，本性今得从。回看尘迹遥，稍见麋鹿踪。<BR>
</font></big>
<font color="#400080">老僧云中居，石门青重重。阴泉养成龟，古壁飞却龙。<BR>
</font></big>
<font color="#400080">扫石礼新经，悬幡上高峰。日夕猿鸟合，觅食听山钟。<BR>
</font></big>
<font color="#400080">将火寻远泉，煮茶傍寒松。晚随收药人，便宿南涧中。<BR>
</font></big>
<font color="#400080">晨起冲露行，湿花枝茸茸。归依向禅师，愿作香火翁。
<P><big><font size="3" face="黑体" color="#000080"><strong><em>&nbsp;&nbsp; 卷297_13 </em></strong></font><font
face="黑体" color="#800080"> </font><font size="4" color="#800080" face="宋体">【从元太守夏宴西楼】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">六月晨亦热，卑居多烦昏。五马游西城，几杖随朱轮。<BR>
</font></big>
<font color="#400080">西楼临方塘，嘉木当华轩。凫p满中流，有酒复盈尊。<BR>
</font></big>
<font color="#400080">山东地无山，平视大海垠。高风凉气来，灏景沈清源。<BR>
</font></big>
<font color="#400080">青衿俨坐傍，礼容益敦敦。愿为颜氏徒，歌咏夫子门。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷297_14 </em></strong></font><font
face="黑体" color="#800080"> </font><font size="4" color="#800080" face="宋体">【酬柏侍御闻与韦处士同游灵台寺见寄】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">西域传中说，灵台属雍州。有泉皆圣迹，有石皆佛头。<BR>
</font></big>
<font color="#400080">所出U卜香，外国俗来求。毒蛇护其下，樵者不可偷。<BR>
</font></big>
<font color="#400080">古碑在云巅，备载置寺由。魏家移下来，后人始增修。<BR>
</font></big>
<font color="#400080">近与韦处士，爱此山之幽。各自具所须，竹笼盛茶瓯。<BR>
</font></big>
<font color="#400080">牵马过危栈，襞衣涉奔流。草开平路尽，林下大石稠。<BR>
</font></big>
<font color="#400080">过郭转经峰，忽见东西楼。瀑布当寺门，迸落衣裳秋。<BR>
</font></big>
<font color="#400080">石苔铺紫花，溪叶裁碧油。松根载殿高，飘u仙山浮。<BR>
</font></big>
<font color="#400080">县中贤大夫，一月前此游。赛神贺得雨，岂暇多停留。<BR>
</font></big>
<font color="#400080">二十韵新诗，远寄寻山俦。清泠玉涧泣，冷切石磬愁。<BR>
</font></big>
<font color="#400080">君名高难闲，余身愚终休。相将长无因，从今生离忧。
<P><big><font size="3" face="黑体" color="#000080"><strong><em>&nbsp;&nbsp; 卷297_15 </em></strong></font><font
face="黑体" color="#800080"> </font><font size="4" color="#800080" face="宋体">【荆南赠别李肇著作转韵诗】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">辉天复耀地，再为歌咏始。素传学道徒，清门有君子。<BR>
</font></big>
<font color="#400080">文涧泻潺潺，德峰来垒垒。两京二十年，投食公卿间。<BR>
</font></big>
<font color="#400080">封章既不下，故旧多惭颜。卖马市耕牛，却归湘浦山。<BR>
</font></big>
<font color="#400080">麦收蚕上簇，衣食应丰足。碧涧伴僧禅，秋山对雨宿。<BR>
</font></big>
<font color="#400080">且欢身体适，幸免缨组束。上宰镇荆州，敬重同岁游。<BR>
</font></big>
<font color="#400080">欢逢通世友，简授画戎筹。迟迟就公食，怆怆别野裘。<BR>
</font></big>
<font color="#400080">主人开宴席，礼数无形迹。醉笑或颠吟，发谈皆损益。<BR>
</font></big>
<font color="#400080">临L理芳鲜，升堂引宾客。早岁慕嘉名，远思今始平。<BR>
</font></big>
<font color="#400080">孔门忝同辙，潘馆幸诸甥。自知再婚娶，岂望为亲情。<BR>
</font></big>
<font color="#400080">欣欣还切切，又二千里别。楚笔防寄书，蜀茶忧远热。<BR>
</font></big>
<font color="#400080">关山足重叠，会合何时节。莫叹各从军，且愁岐路分。<BR>
</font></big>
<font color="#400080">美人停玉指，离瑟不中闻。争向巴山夜，猿声满碧云。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷297_16 </em></strong></font><font
face="黑体" color="#800080"> </font><font size="4" color="#800080" face="宋体">【早发金堤驿】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">虫声四野合，月色满城白。家家闭户眠，行人发孤驿。<BR>
</font></big>
<font color="#400080">离家尚苦热，衣服唯轻。时节忽复迁，秋风彻经脉。<BR>
</font></big>
<font color="#400080">人睡落堑辙，马惊入芦荻。慰远时问程，惊昏忽摇策。<BR>
</font></big>
<font color="#400080">从军岂云乐，忧患常萦积。唯愿在贫家，团圆过朝夕。<br>
<P><big><font size="3" face="黑体" color="#000080"><strong><em>&nbsp;&nbsp; 卷297_17 </em></strong></font><font
face="黑体" color="#800080"> </font><font size="4" color="#800080" face="宋体">【和裴相公道中赠别张相公】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">云间双凤鸣，一去一归城。鞍马朝天色，封章恋阙情。<BR>
</font></big>
<font color="#400080">日临宫树高，烟盖沙草平。会当戎事息，联影绕池行。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷297_18 </em></strong></font><font
face="黑体" color="#800080"> </font><font size="4" color="#800080" face="宋体">【和钱舍人水植诗】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">盆里盛野泉，晚鲜幽更好。初活草根浮，重生荷叶小。<BR>
</font></big>
<font color="#400080">多时水马出，尽日蜻蜓绕。朝早独来看，冷星沈碧晓。
<P><big><font size="3" face="黑体" color="#000080"><strong><em>&nbsp;&nbsp; 卷297_19 </em></strong></font><font
face="黑体" color="#800080"> </font><font size="4" color="#800080" face="宋体">【题寿安南馆】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">明蒙竹间亭，天暖幽桂碧。云生四面山，水接当阶石。<BR>
</font></big>
<font color="#400080">湿树浴鸟痕，破苔卧鹿迹。不缘尘驾触，堪作商皓宅。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷297_20 </em></strong></font><font
face="黑体" color="#800080"> </font><font size="4" color="#800080" face="宋体">【送张籍归江东】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">清泉浣尘缁，灵药释昏狂。君诗发大雅，正气回我肠。<BR>
</font></big>
<font color="#400080">复令五彩姿，洁白归天常。昔岁同讲道，青襟在师傍。<BR>
</font></big>
<font color="#400080">出处两相因，如彼衣与裳。行行成此归，离我适咸阳。<BR>
</font></big>
<font color="#400080">失意未还家，马蹄尽四方。访余咏新文，不倦道路长。<BR>
</font></big>
<font color="#400080">僮仆怀昔念，亦如还故乡。相亲惜昼夜，寝息不异床。<BR>
</font></big>
<font color="#400080">犹将在远道，忽忽起思量。黄金未为，无以挹酒浆。<BR>
</font></big>
<font color="#400080">所念俱贫贱，安得相发扬。回车远归省，旧宅江南厢。<BR>
</font></big>
<font color="#400080">归乡非得意，但贵情义彰。五月天气热，波涛毒于汤。<BR>
</font></big>
<font color="#400080">慎勿多饮酒，药膳愿自强。
<P><big><font size="3" face="黑体" color="#000080"><strong><em>&nbsp;&nbsp; 卷297_21 </em></strong></font><font
face="黑体" color="#800080"> </font><font size="4" color="#800080" face="宋体">【励学】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">买地不肥实，其繁系耕凿。良田少锄理，兰焦香亦薄。<BR>
</font></big>
<font color="#400080">勿以听者迷，故使宫徵错。谁言三岁童，还能分善恶。<BR>
</font></big>
<font color="#400080">孜孜日求益，犹恐业未博。况我性顽蒙，复不勤修学。<BR>
</font></big>
<font color="#400080">有如朝暮食，暂亏忧陨获。若使无六经，贤愚何所托。<br>
<P><big><font size="3" face="黑体" color="#000080"><strong><em>&nbsp;&nbsp; 卷297_22 </em></strong></font><font
face="黑体" color="#800080"> </font><font size="4" color="#800080" face="宋体">【山中寄及第故人】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">长长南山松，短短北涧杨。俱承日月照，幸免斤斧伤。<BR>
</font></big>
<font color="#400080">去年与子别，诚言暂还乡。如何弃我去，天路忽腾骧。<BR>
</font></big>
<font color="#400080">谁谓有双目，识貌不识肠。岂知心内乖，著我薜萝裳。<BR>
</font></big>
<font color="#400080">寻君向前事，不叹今异翔。往往空室中，寤寐说璋。<BR>
</font></big>
<font color="#400080">十年居此溪，松桂日苍苍。自从无佳人，山中不辉光。<BR>
</font></big>
<font color="#400080">尽弃所留药，亦焚旧草堂。还君誓已书，归我学仙方。<BR>
</font></big>
<font color="#400080">既为参与辰，各愿不相望。始终名利途，慎勿罹咎殃。<br>
<P><big><font size="3" face="黑体" color="#000080"><strong><em>&nbsp;&nbsp; 卷297_23 </em></strong></font><font
face="黑体" color="#800080"> </font><font size="4" color="#800080" face="宋体">【求友】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">鉴形须明镜，疗疾须良医。若无傍人见，形疾安自知。<BR>
</font></big>
<font color="#400080">世路薄言行，学成弃其师。每怀一饭恩，不重劝勉词。<BR>
</font></big>
<font color="#400080">卵Ъ炔怀希朋友道日亏。遂作名利交，四海争奔驰。<BR>
</font></big>
<font color="#400080">常慕正直人，生死不相离。苟能成我身，甘与僮仆随。<BR>
</font></big>
<font color="#400080">我言彼当信，彼道我无疑。针药及病源，以石投深池。<BR>
</font></big>
<font color="#400080">终朝举善道，敬爱当行之。纵令误所见，亦贵本相规。<BR>
</font></big>
<font color="#400080">不求立名声，所贵去瑕u。各愿贻子孙，永为后世资。<br>
<P><big><font size="3" face="黑体" color="#000080"><strong><em>&nbsp;&nbsp; 卷297_24 </em></strong></font><font
face="黑体" color="#800080"> </font><font size="4" color="#800080" face="宋体">【寄李益少监兼送张实游幽州】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">大雅废已久，人伦失其常。天若不生君，谁复为文纲。<BR>
</font></big>
<font color="#400080">迷者得道路，溺者遇舟航。国风人已变，山泽增辉光。<BR>
</font></big>
<font color="#400080">星辰有其位，岂合离帝傍。贤人既遐征，凤鸟安来翔。<BR>
</font></big>
<font color="#400080">少小慕高名，所念隔山冈。集卷新纸封，每读常焚香。<BR>
</font></big>
<font color="#400080">古来难自达，取鉴在贤良。未为知音故，徒恨名不彰。<BR>
</font></big>
<font color="#400080">谅无金石坚，性命岂能长。常恐一世中，不上君子堂。<BR>
</font></big>
<font color="#400080">伟哉清河子，少年志坚强。箧中有素文，千里求发扬。<BR>
</font></big>
<font color="#400080">自顾音韵乖，无因合宫商。幸君达精诚，为我求回章。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷297_25 </em></strong></font><font
face="黑体" color="#800080"> </font><font size="4" color="#800080" face="宋体">【寄崔列中丞】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">火山无冷地，浊流无清源。人生在艰世，何处避谗言。<BR>
</font></big>
<font color="#400080">诸侯镇九州，天子开四门。尚有忠义士，不得申其冤。<BR>
</font></big>
<font color="#400080">嘉木移远植，为我当行轩。君子居要途，易失主人恩。<BR>
</font></big>
<font color="#400080">我爱古人道，师君直且温。贪泉誓不饮，邪路誓不奔。<BR>
</font></big>
<font color="#400080">如何非冈坂，故使车轮翻。妓妾随他人，家事幸获存。<BR>
</font></big>
<font color="#400080">当时门前客，默默空冤烦。从今遇明代，善恶亦须论。<BR>
</font></big>
<font color="#400080">莫以曾见疑，直道遂不敦。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷297_26 </em></strong></font><font
face="黑体" color="#800080"> </font><font size="4" color="#800080" face="宋体">【喻时】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">去者如弊帷，来者如新衣。鲜华非久长，色落还弃遗。<BR>
</font></big>
<font color="#400080">讵知行者夭，岂悟壮者衰。区区未死间，回面相是非。<BR>
</font></big>
<font color="#400080">好闻苦不乐，好视忽生疵。乃明万物情，皆逐人心移。<BR>
</font></big>
<font color="#400080">古今尽如此，达士将何为。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷297_27 </em></strong></font><font
face="黑体" color="#800080"> </font><font size="4" color="#800080" face="宋体">【赠王侍御】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">愚者昧邪正，贵将平道行。君子抱仁义，不惧天地倾。<BR>
</font></big>
<font color="#400080">三受主人辟，方出咸阳城。迟疑匪自崇，将显求贤名。<BR>
</font></big>
<font color="#400080">自来掌军书，无不尽臣诚。何必操白刃，始致海内平。<BR>
</font></big>
<font color="#400080">恭事四海人，甚于敬公卿。有恶如己辱，闻善如己荣。<BR>
</font></big>
<font color="#400080">或人居饥寒，进退陈中情。彻晏听苦辛，坐卧身不宁。<BR>
</font></big>
<font color="#400080">以心应所求，尽家犹为轻。衣食有亲疏，但恐逾礼经。<BR>
</font></big>
<font color="#400080">我今愿求益，讵敢为友生。幸君扬素风，永作来者程。
<P><big><font size="3" face="黑体" color="#000080"><strong><em>&nbsp;&nbsp; 卷297_28 </em></strong></font><font
face="黑体" color="#800080"> </font><font size="4" color="#800080" face="宋体">【宋氏五女（若芬五女：若华、若昭、若伦、若宪、若茵）】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">五女誓终养，贞孝内自持。兔丝自萦纡，不上青松枝。<BR>
</font></big>
<font color="#400080">晨昏在亲傍，闲则读书诗。自得圣人心，不因儒者知。<BR>
</font></big>
<font color="#400080">少年绝音华，贵绝父母词。素钗垂两髦，短窄古时衣。<BR>
</font></big>
<font color="#400080">行成闻四方，征诏环随。同时入皇宫，联影步玉墀。<BR>
</font></big>
<font color="#400080">乡中尚其风，重为修茅茨。圣朝有良史，将此为女师。<br>
<P><big><font size="3" face="黑体" color="#000080"><strong><em>&nbsp;&nbsp; 卷297_29 </em></strong></font><font
face="黑体" color="#800080"> </font><font size="4" color="#800080" face="宋体">【送于丹移家持荨<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">忆昔门馆前，君当童子年。今来见成长，俱过远所传。<BR>
</font></big>
<font color="#400080">诗礼不外学，兄弟相攻研。如彼贩海翁，岂种溪中田。<BR>
</font></big>
<font color="#400080">四方尚尔文，独我敬尔贤。但爱金玉声，不贵金玉坚。<BR>
</font></big>
<font color="#400080">孤遗一室中，寝食不相捐。饱如肠胃同，疾苦肤体连。<BR>
</font></big>
<font color="#400080">耕者求沃土，沤者求深源。彼邦君子居，一日可徂迁。<BR>
</font></big>
<font color="#400080">念此居处近，各为衣食牵。从今不见面，犹胜异山川。<BR>
</font></big>
<font color="#400080">既乖欢会期，郁郁两难宣。素琴苦无徽，安得宫商全。<BR>
</font></big>
<font color="#400080">他皆缓别日，我愿促行轩。送人莫长歌，长歌离恨延。<BR>
</font></big>
<font color="#400080">羸马不知去，过门常盘旋。会当为尔邻，有地容一泉。
<P><big><font size="3" face="黑体" color="#000080"><strong><em>&nbsp;&nbsp; 卷297_30 </em></strong></font><font
face="黑体" color="#800080"> </font><font size="4" color="#800080" face="宋体">【留别舍弟】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">孤贱相长育，未曾为远游。谁不重欢爱，晨昏阙珍羞。<BR>
</font></big>
<font color="#400080">出门念衣单，草木当穷秋。非疾有忧叹，实为人子尤。<BR>
</font></big>
<font color="#400080">世情本难合，对面隔山丘。况复干戈地，懦夫何所投。<BR>
</font></big>
<font color="#400080">与尔俱长成，尚为沟壑忧。岂非轻岁月，少小不勤修。<BR>
</font></big>
<font color="#400080">从今解思量，勉力谋善猷。但得成尔身，衣食宁我求。<BR>
</font></big>
<font color="#400080">固合受此训，堕慢为身羞。岁暮当归来，慎莫怀远游。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷297_31 </em></strong></font><font
face="黑体" color="#800080"> </font><font size="4" color="#800080" face="宋体">【坏屋】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">官家有坏屋，居者愿离得。苟或幸其迁，回循任倾侧。<BR>
</font></big>
<font color="#400080">若当君子住，一日还修饰。必使换榱楹，先须木端直。<BR>
</font></big>
<font color="#400080">永令雀与鼠，无处求栖息。坚固传后人，从今勉劳力。<BR>
</font></big>
<font color="#400080">以兹喻臣下，亦可成邦国。虽曰愚者词，将来幸无惑。
<P><big><font size="3" face="黑体" color="#000080"><strong><em>&nbsp;&nbsp; 卷297_32 </em></strong></font><font
face="黑体" color="#800080"> </font><font size="4" color="#800080" face="宋体">【送薛蔓应举】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">四海重贡献，珠赆称至珍。圣朝开礼闱，所贵集嘉宾。<BR>
</font></big>
<font color="#400080">若生在世间，此路出常伦。一士登甲科，九族光彩新。<BR>
</font></big>
<font color="#400080">憧憧车马徒，争路长安尘。万目视高天，升者得苦辛。<BR>
</font></big>
<font color="#400080">况子当少年，丈人在咸秦。出门见宫阙，献赋侍朱轮。<BR>
</font></big>
<font color="#400080">有贤大国丰，无子一家贫。男儿富邦家，岂为荣其身。<BR>
</font></big>
<font color="#400080">煌煌文明代，俱幸生此辰。自顾非国风，难以合圣人。<BR>
</font></big>
<font color="#400080">子去东堂上，我归南涧滨。愿君勤作书，与我山中邻。
<P><big><font size="3" face="黑体" color="#000080"><strong><em>&nbsp;&nbsp; 卷297_33 </em></strong></font><font
face="黑体" color="#800080"> </font><font size="4" color="#800080" face="宋体">【将归故山留别杜侍御】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">有川不得涉，有路不得行。沈沈百忧中，一日如一生。<BR>
</font></big>
<font color="#400080">错来干诸侯，石田废春耕。虎戟卫重门，何因达中诚。<BR>
</font></big>
<font color="#400080">日月俱照辉，山川异阴晴。如何百里间，开目不见明。<BR>
</font></big>
<font color="#400080">我今归故山，誓与草木并。愿君去丘坂，长使道路平。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷297_34 </em></strong></font><font
face="黑体" color="#800080"> </font><font size="4" color="#800080" face="宋体">【送韦处士老舅】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">忆昨痴小年，不知有经籍。常随童子游，多向外家剧。<BR>
</font></big>
<font color="#400080">偷花入邻里，弄笔书墙壁。照水学梳头，应门未穿帻。<BR>
</font></big>
<font color="#400080">人前赏文性，梨果蒙不惜。赋字咏新泉，探题得幽石。<BR>
</font></big>
<font color="#400080">自从出关辅，三十年作客。风雨一飘u，亲情多阻隔。<BR>
</font></big>
<font color="#400080">如何二千里，尘土驱蹇瘠。良久陈苦辛，从头叹衰白。<BR>
</font></big>
<font color="#400080">既来今又去，暂笑还成戚。落日动征车，春风卷离席。<BR>
</font></big>
<font color="#400080">云台观西路，华岳祠前柏。会得过帝乡，重寻旧行迹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷297_35 </em></strong></font><font
face="黑体" color="#800080"> </font><font size="4" color="#800080" face="宋体">【送同学故人】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">各为四方人，此地同事师。业成有先后，不得长相随。<BR>
</font></big>
<font color="#400080">出林多道路，缘冈复绕陂。念君辛苦行，令我形体疲。<BR>
</font></big>
<font color="#400080">黄叶堕车前，四散当此时。亭上夜萧索，山风水离离。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷297_36 </em></strong></font><font
face="黑体" color="#800080"> </font><font size="4" color="#800080" face="宋体">【幽州送申稷评事归平卢】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">行子绕天北，山高塞复深。升堂展客礼，临水濯缨襟。<BR>
</font></big>
<font color="#400080">驱驰戎地马，聚散林间禽。一杯泻东流，各愿无异心。<BR>
</font></big>
<font color="#400080">蓟亭虽苦寒，春夕勿重衾。从军任白头，莫卖故山岑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷297_37 </em></strong></font><font
face="黑体" color="#800080"> </font><font size="4" color="#800080" face="宋体">【温门山】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">早入温门山，群峰乱如戟。崩崖欲相触，呀豁断行迹。<BR>
</font></big>
<font color="#400080">脱屐寻浅流，定足畏欹石。路尽十里溪，地多千岁柏。<BR>
</font></big>
<font color="#400080">洞门昼阴黑，深处惟石壁。似见丹砂光，亦闻钟乳滴。<BR>
</font></big>
<font color="#400080">灵池出山底，沸水冲地脉。暖气成湿烟，鞔爸邪住<BR>
</font></big>
<font color="#400080">随僧入古寺，便是云外客。月出天气凉，夜钟山寂寂。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷297_38 </em></strong></font><font
face="黑体" color="#800080"> </font><font size="4" color="#800080" face="宋体">【代故人新姬侍疾】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">双毂不回辙，子疾已在旁。侍坐长摇扇，迎医渐下床。<BR>
</font></big>
<font color="#400080">新施箱中幔，未洗来时妆。奉君缠绵意，幸愿莫相忘。<br>
<P><big><font size="3" face="黑体" color="#000080"><strong><em>&nbsp;&nbsp; 卷297_39 </em></strong></font><font
face="黑体" color="#800080"> </font><font size="4" color="#800080" face="宋体">【采桑】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">鸟鸣桑叶间，绿条复柔柔。攀看去手近，放下长长钩。<BR>
</font></big>
<font color="#400080">黄花盖野田，白马少年游。所念岂回顾，良人在高楼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷297_40 </em></strong></font><font
face="黑体" color="#800080"> </font><font size="4" color="#800080" face="宋体">【晓思】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">晓气生绿水，春条露霏霏。林间栖鸟散，远念征人起。<BR>
</font></big>
<font color="#400080">幽花宿含彩，早蝶寒弄翅。君行非晨风，讵能从门至。
<P><big><font size="3" face="黑体" color="#000080"><strong><em>&nbsp;&nbsp; 卷297_41 </em></strong></font><font
face="黑体" color="#800080"> </font><font size="4" color="#800080" face="宋体">【早起】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">回灯正衣裳，出户星未稀。堂前候姑起，环生晨辉。<BR>
</font></big>
<font color="#400080">暗池光幂<a href="../BZK/zxx.jpg"target="_blank">zx</a>，密树花葳蕤。九城钟漏绝，遥听直郎归。<font color="#FFFE<br>
<P><big><font size="3" face="黑体" color="#000080"><strong><em>&nbsp;&nbsp; 卷297_9 </em></strong></font><font
face="黑体" color="#800080"> </font><font size="4" color="#800080" face="宋体">【酬张十八病中寄诗】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">本性慵远行，绵绵病自生。见君绸缪思，慰我寂寞情。<BR>
</font></big>
<font color="#400080">风幌夜不掩，秋灯照雨明。彼愁此又忆，一夕两盈盈。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
