<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百八十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百八十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷188_1 </em></strong></font><font
face="黑体" color="#800080"> </font><font size="4" color="#800080" face="宋体">【寄柳州韩司户郎中】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">达识与昧机，智殊迹同静。于焉得携手，屡赏清夜景。<BR>
</font></big>
<font color="#400080">潇洒陪高咏，从容羡华省。一逐风波迁，南登桂阳岭。<BR>
</font></big>
<font color="#400080">旧里门空掩，欢游事皆屏。怅望城阙遥，幽居时序永。<BR>
</font></big>
<font color="#400080">春风吹百卉，和煦变闾井。独闷终日眠，篇书不复省。<BR>
</font></big>
<font color="#400080">唯当望雨露，沾子荒遐境。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_2 </em></strong></font><font
face="黑体" color="#800080"> </font><font size="4" color="#800080" face="宋体">【寄令狐侍郎】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">三山有琼树，霜雪色逾新。始自风尘交，中结绸缪姻。<BR>
</font></big>
<font color="#400080">西掖方掌诰，南宫复司春。夕燕华池月，朝奉玉阶尘。<BR>
</font></big>
<font color="#400080">众宝归和氏，吹嘘多俊人。群公共然诺，声问迈时伦。<BR>
</font></big>
<font color="#400080">孤鸿既高举，燕雀在荆榛。翔集且不同，岂不欲殷勤。<BR>
</font></big>
<font color="#400080">一旦迁南郡，江湖渺无垠。宠辱良未定，君子岂缁磷。<BR>
</font></big>
<font color="#400080">寒暑已推斥，别离生苦辛。非将会面目，书札何由申。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_3 </em></strong></font><font
face="黑体" color="#800080"> </font><font size="4" color="#800080" face="宋体">【闲居寄端及重阳】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">山明野寺曙钟微，雪满幽林人迹稀。<br>闲居寥落生高兴，无事风尘独不归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷188_4 </em></strong></font><font
face="黑体" color="#800080"> </font><font size="4" color="#800080" face="宋体">【园林晏起，寄昭应韩明府、卢主簿】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">田家已耕作，井屋起晨烟。园林鸣好鸟，闲居犹独眠。<BR>
</font></big>
<font color="#400080">不觉朝已晏，起来望青天。四体一舒散，情性亦忻然。<BR>
</font></big>
<font color="#400080">还复茅檐下，对酒思数贤。束带理官府，简牍盈目前。<BR>
</font></big>
<font color="#400080">当念中林赏，览物遍山川。上非遇明世，庶以道自全。<br>
<P><big><font size="3" face="黑体" color="#000080"><strong><em>&nbsp;&nbsp; 卷188_5 </em></strong></font><font
face="黑体" color="#800080"> </font><font size="4" color="#800080" face="宋体">【寄大梁诸友】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">分竹守南谯，弭节过梁池。雄都众君子，出饯拥河湄。<BR>
</font></big>
<font color="#400080">燕谑始云洽，方舟已解维。一为风水便，但见山川驰。<BR>
</font></big>
<font color="#400080">昨日次睢阳，今夕宿符离。云树怆重叠，烟波念还期。<BR>
</font></big>
<font color="#400080">相敦在勤事，海内方劳师。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_6 </em></strong></font><font
face="黑体" color="#800080"> </font><font size="4" color="#800080" face="宋体">【新秋夜寄诸弟】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">两地俱秋夕，相望共星河。高梧一叶下，空斋归思多。<BR>
</font></big>
<font color="#400080">方用忧人瘼，况自抱微z。无将别来近，颜鬓已蹉跎。<br>
<P><big><font size="3" face="黑体" color="#000080"><strong><em>&nbsp;&nbsp; 卷188_7 </em></strong></font><font
face="黑体" color="#800080"> </font><font size="4" color="#800080" face="宋体">【郊园闻蝉，寄诸弟】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">去岁郊园别，闻蝉在兰省。今岁卧南谯，蝉鸣归路永。<BR>
</font></big>
<font color="#400080">夕响依山谷，馀悲散秋景。缄书报此时，此心方耿耿。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_8 </em></strong></font><font
face="黑体" color="#800080"> </font><font size="4" color="#800080" face="宋体">【寄中书刘舍人】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">云霄路竟别，中年迹暂同。比翼趋丹陛，连骑下南宫。<BR>
</font></big>
<font color="#400080">佳咏邀清月，幽赏滞芳丛。迨予一出守，与子限西东。<BR>
</font></big>
<font color="#400080">晨露方怆怆，离抱更忡忡。忽睹九天诏，秉纶归国工。<BR>
</font></big>
<font color="#400080">玉座浮香气，秋禁散凉风。应向横门度，环杳玲珑。<BR>
</font></big>
<font color="#400080">光辉恨未瞩，归思坐难通。苍苍松桂姿，想在掖垣中。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_9 </em></strong></font><font
face="黑体" color="#800080"> </font><font size="4" color="#800080" face="宋体">【郡斋感秋，寄诸弟】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">首夏辞旧国，穷秋卧滁城。方如昨日别，忽觉徂岁惊。<BR>
</font></big>
<font color="#400080">高阁收烟雾，池水晚澄清。户牖已凄爽，晨夜感深情。<BR>
</font></big>
<font color="#400080">昔游郎署间，是月天气晴。授衣还西郊，晓露田中行。<BR>
</font></big>
<font color="#400080">采菊投酒中，昆弟自同倾。簪组聊挂壁，焉知有世荣。<BR>
</font></big>
<font color="#400080">一旦居远郡，山川间音形。大道庶无累，及兹念已盈。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_10 </em></strong></font><font
face="黑体" color="#800080"> </font><font size="4" color="#800080" face="宋体">【郡中对雨，赠元锡兼简杨凌】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">宿雨冒空山，空城响秋叶。沉沉暮色至，凄凄凉气入。<BR>
</font></big>
<font color="#400080">萧条林表散，的砾荷上集。夜雾著衣重，新苔侵履湿。<BR>
</font></big>
<font color="#400080">遇兹端忧日，赖与嘉宾接。
<P><big><font size="3" face="黑体" color="#000080"><strong><em>&nbsp;&nbsp; 卷188_11 </em></strong></font><font
face="黑体" color="#800080"> </font><font size="4" color="#800080" face="宋体">【冬至夜寄京师诸弟兼怀崔都水】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">理郡无异政，所忧在素餐。徒令去京国，羁旅当岁寒。<BR>
</font></big>
<font color="#400080">子月生一气，阳景极南端。已怀时节感，更抱别离酸。<BR>
</font></big>
<font color="#400080">私燕席云罢，还斋夜方阑。邃幕沉空宇，孤灯照床单。<BR>
</font></big>
<font color="#400080">应同兹夕念，宁忘故岁欢。川途恍悠邈，涕下一阑干。<br>
<P><big><font size="3" face="黑体" color="#000080"><strong><em>&nbsp;&nbsp; 卷188_12 </em></strong></font><font
face="黑体" color="#800080"> </font><font size="4" color="#800080" face="宋体">【元日寄诸弟兼呈崔都水】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">一从守兹郡，两鬓生素发。新正加我年，故岁去超忽。<BR>
</font></big>
<font color="#400080">淮滨益时候，了似仲秋月。川谷风景温，城池草木发。<BR>
</font></big>
<font color="#400080">高斋属多暇，惆怅临芳物。日月昧还期，念君何时歇。<br>
<P><big><font size="3" face="黑体" color="#000080"><strong><em>&nbsp;&nbsp; 卷188_13 </em></strong></font><font
face="黑体" color="#800080"> </font><font size="4" color="#800080" face="宋体">【寄职方刘郎中】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">相闻二十载，不得展平生。一夕南宫遇，聊用写中情。<BR>
</font></big>
<font color="#400080">端服光朝次，群烈慕英声。归来坐粉闱，挥笔乃纵横。<BR>
</font></big>
<font color="#400080">始陪文翰游，欢燕难久并。予因谬忝出，君为沉疾婴。<BR>
</font></big>
<font color="#400080">别离寒暑过，荏苒春草生。故园兹日隔，新禽池上鸣。<BR>
</font></big>
<font color="#400080">郡中永无事，归思徒自盈。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_14 </em></strong></font><font
face="黑体" color="#800080"> </font><font size="4" color="#800080" face="宋体">【社日寄崔都水及诸弟群属】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">山郡多暇日，社时放吏归。坐阁独成闷，行塘阅清辉。<BR>
</font></big>
<font color="#400080">春风动高柳，芳园掩夕扉。遥思里中会，心绪怅微微。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_15 </em></strong></font><font
face="黑体" color="#800080"> </font><font size="4" color="#800080" face="宋体">【寒食日寄诸弟】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">禁火暧佳辰，念离独伤抱。见此野田花，心思杜陵道。<BR>
</font></big>
<font color="#400080">联骑定何时，予今颜已老。
<P><big><font size="3" face="黑体" color="#000080"><strong><em>&nbsp;&nbsp; 卷188_16 </em></strong></font><font
face="黑体" color="#800080"> </font><font size="4" color="#800080" face="宋体">【三月三日寄诸弟兼怀崔都水】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">暮节看已谢，兹晨愈可惜。风澹意伤春，池寒花敛夕。<BR>
</font></big>
<font color="#400080">对酒始依依，怀人还的的。谁当曲水行，相思寻旧迹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_17 </em></strong></font><font
face="黑体" color="#800080"> </font><font size="4" color="#800080" face="宋体">【赠李儋侍御】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">风光山郡少，来看广陵春。残花犹待客，莫问意中人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_18 </em></strong></font><font
face="黑体" color="#800080"> </font><font size="4" color="#800080" face="宋体">【寄杨协律】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">吏散门阁掩，鸟鸣山郡中。远念长江别，俯觉座隅空。<BR>
</font></big>
<font color="#400080">舟泊南池雨，簟卷北楼风。并罢芳樽燕，为怆昨时同。<br>
<P><big><font size="3" face="黑体" color="#000080"><strong><em>&nbsp;&nbsp; 卷188_19 </em></strong></font><font
face="黑体" color="#800080"> </font><font size="4" color="#800080" face="宋体">【郡斋赠王卿】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">无术谬称简，素餐空自嗟。秋斋雨成滞，山药寒始华。<BR>
</font></big>
<font color="#400080">C落人皆笑，幽独岁逾赊。唯君出尘意，赏爱似山家。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_20 </em></strong></font><font
face="黑体" color="#800080"> </font><font size="4" color="#800080" face="宋体">【简恒璨】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">室虚多凉气，天高属秋时。空庭夜风雨，草木晓离披。<BR>
</font></big>
<font color="#400080">简书日云旷，文墨谁复持。聊因遇澄静，一与道人期。
<P><big><font size="3" face="黑体" color="#000080"><strong><em>&nbsp;&nbsp; 卷188_21 </em></strong></font><font
face="黑体" color="#800080"> </font><font size="4" color="#800080" face="宋体">【闲居寄诸弟】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">秋草生庭白露时，故园诸弟益相思。<br>尽日高斋无一事，芭蕉叶上独题诗。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷188_22 </em></strong></font><font
face="黑体" color="#800080"> </font><font size="4" color="#800080" face="宋体">【登楼寄王卿】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">踏阁攀林恨不同，楚云沧海思无穷。<br>数家砧杵秋山下，一郡荆榛寒雨中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷188_23 </em></strong></font><font
face="黑体" color="#800080"> </font><font size="4" color="#800080" face="宋体">【寄畅当（闻以子弟被召从军）】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">寇贼起东山，英俊方未闲。闻君新应募，籍籍动京关。<BR>
</font></big>
<font color="#400080">出身文翰场，高步不可攀。青袍未及解，白羽插腰间。<BR>
</font></big>
<font color="#400080">昔为琼树枝，今有风霜颜。秋郊细柳道，走马一夕还。<BR>
</font></big>
<font color="#400080">丈夫当为国，破敌如摧山。何必事州府，坐使鬓毛斑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_24 </em></strong></font><font
face="黑体" color="#800080"> </font><font size="4" color="#800080" face="宋体">【赠崔员外】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">一别十年事，相逢淮海滨。还思洛阳日，更话府中人。<BR>
</font></big>
<font color="#400080">且对清觞满，宁知白发新。匆匆何处去，车马冒风尘。
<P><big><font size="3" face="黑体" color="#000080"><strong><em>&nbsp;&nbsp; 卷188_25 </em></strong></font><font
face="黑体" color="#800080"> </font><font size="4" color="#800080" face="宋体">【寄李儋、元锡】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">去年花里逢君别，今日花开已一年。世事茫茫难自料，<BR>
</font></big>
<font color="#400080">春愁黯黯独成眠。身多疾病思田里，邑有流亡愧俸钱。<BR>
</font></big>
<font color="#400080">闻道欲来相问讯，西楼望月几回圆。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_26 </em></strong></font><font
face="黑体" color="#800080"> </font><font size="4" color="#800080" face="宋体">【京师叛乱寄诸弟】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">弱冠遭世难，二纪犹未平。羁离官远郡，虎豹满西京。<BR>
</font></big>
<font color="#400080">上怀犬马恋，下有骨肉情。归去在何时，流泪忽沾缨。<BR>
</font></big>
<font color="#400080">忧来上北楼，左右但军营。函谷行人绝，淮南春草生。<BR>
</font></big>
<font color="#400080">鸟鸣野田间，思忆故园行。何当四海晏，甘与齐民耕。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_27 </em></strong></font><font
face="黑体" color="#800080"> </font><font size="4" color="#800080" face="宋体">【赠琮公】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">山僧一相访，吏案正盈前。出处似殊致，喧静两皆禅。<BR>
</font></big>
<font color="#400080">暮春华池宴，清夜高斋眠。此道本无得，宁复有忘筌。
<P><big><font size="3" face="黑体" color="#000080"><strong><em>&nbsp;&nbsp; 卷188_28 </em></strong></font><font
face="黑体" color="#800080"> </font><font size="4" color="#800080" face="宋体">【寄诸弟】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">岁暮兵戈乱京国，帛书间道访存亡。<br>还信忽从天上落，唯知彼此泪千行。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷188_29 </em></strong></font><font
face="黑体" color="#800080"> </font><font size="4" color="#800080" face="宋体">【寄恒璨】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">心绝去来缘，迹顺人间事。独寻秋草径，夜宿寒山寺。<BR>
</font></big>
<font color="#400080">今日郡斋闲，思问楞伽字。
<P><big><font size="3" face="黑体" color="#000080"><strong><em>&nbsp;&nbsp; 卷188_30 </em></strong></font><font
face="黑体" color="#800080"> </font><font size="4" color="#800080" face="宋体">【简郡中诸生】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">守郡卧秋阁，四面尽荒山。此时听夜雨，孤灯照窗间。<BR>
</font></big>
<font color="#400080">药园日芜没，书帷长自闲。惟当上客至，论诗一解颜。
<P><big><font size="3" face="黑体" color="#000080"><strong><em>&nbsp;&nbsp; 卷188_31 </em></strong></font><font
face="黑体" color="#800080"> </font><font size="4" color="#800080" face="宋体">【寄全椒山中道士】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">今朝郡斋冷，忽念山中客。涧底束荆薪，归来煮白石。<BR>
</font></big>
<font color="#400080">欲持一瓢酒，远慰风雨夕。落叶满空山，何处寻行迹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_32 </em></strong></font><font
face="黑体" color="#800080"> </font><font size="4" color="#800080" face="宋体">【寄释子良史酒】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">秋山僧冷病，聊寄三五杯。应泻山瓢里，还寄此瓢来。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_33 </em></strong></font><font
face="黑体" color="#800080"> </font><font size="4" color="#800080" face="宋体">【重寄】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">复寄满瓢去，定见空瓢来。若不打瓢破，终当费酒材。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_34 </em></strong></font><font
face="黑体" color="#800080"> </font><font size="4" color="#800080" face="宋体">【答释子良史送酒瓢】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">此瓢今已到，山瓢知已空。且饮寒塘水，遥将回也同。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_35 </em></strong></font><font
face="黑体" color="#800080"> </font><font size="4" color="#800080" face="宋体">【简陟、巡、建二甥（卢氏生）】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">忽羡后生连榻话，独依寒烛一斋空。<br>时流欢笑事从别，把酒吟诗待尔同。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷188_36 </em></strong></font><font
face="黑体" color="#800080"> </font><font size="4" color="#800080" face="宋体">【览褒子卧病一绝，聊以题示（沈氏生全真）】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">念子抱沉疾，霜露变滁城。独此高窗下，自然无世情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_37 </em></strong></font><font
face="黑体" color="#800080"> </font><font size="4" color="#800080" face="宋体">【寄璨师】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">林院生夜色，西廊上纱灯。时忆长松下，独坐一山僧。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_38 </em></strong></font><font
face="黑体" color="#800080"> </font><font size="4" color="#800080" face="宋体">【寄卢陟】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">柳叶遍寒塘，晓霜凝高阁。累日此流连，别来成寂寞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_39 </em></strong></font><font
face="黑体" color="#800080"> </font><font size="4" color="#800080" face="宋体">【途中寄杨邈、裴绪，示褒子（永阳县馆中作）】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">上宰领淮右，下国属星驰。雾野腾晓骑，霜竿裂冻旗。<BR>
</font></big>
<font color="#400080">萧萧陟连冈，莽莽望空陂。风截雁嘹唳，云惨树参差。<BR>
</font></big>
<font color="#400080">高斋明月夜，中庭松桂姿。当睽一酌恨，况此两旬期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_40 </em></strong></font><font
face="黑体" color="#800080"> </font><font size="4" color="#800080" face="宋体">【宿永阳寄璨律师】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">遥知郡斋夜，冻雪封松竹。时有山僧来，悬灯独自宿。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_41 </em></strong></font><font
face="黑体" color="#800080"> </font><font size="4" color="#800080" face="宋体">【雪行寄褒子】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">淅沥覆寒骑，飘u暗川容。行子郡城晓，披云看杉松。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_42 </em></strong></font><font
face="黑体" color="#800080"> </font><font size="4" color="#800080" face="宋体">【寄裴处士】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">春风驻游骑，晚景澹山晖。一问清泠子，独掩荒园扉。<BR>
</font></big>
<font color="#400080">草木雨来长，里闾人到稀。方从广陵宴，花落未言归。
<P><big><font size="3" face="黑体" color="#000080"><strong><em>&nbsp;&nbsp; 卷188_43 </em></strong></font><font
face="黑体" color="#800080"> </font><font size="4" color="#800080" face="宋体">【偶入西斋院示释子恒璨】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">僧斋地虽密，忘子迹要赊。一来非问讯，自是看山花。<br>
<P><big><font size="3" face="黑体" color="#000080"><strong><em>&nbsp;&nbsp; 卷188_44 </em></strong></font><font
face="黑体" color="#800080"> </font><font size="4" color="#800080" face="宋体">【示全真元常（元常，赵氏生）】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">余辞郡符去，尔为外事牵。宁知风雪夜，复此对床眠。<BR>
</font></big>
<font color="#400080">始话南池饮，更咏西楼篇。无将一会易，岁月坐推迁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_45 </em></strong></font><font
face="黑体" color="#800080"> </font><font size="4" color="#800080" face="宋体">【寄刘尊师】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">世间荏苒萦此身，长望碧山到无因。<br>白鹤徘徊看不去，遥知下有清都人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷188_46 </em></strong></font><font
face="黑体" color="#800080"> </font><font size="4" color="#800080" face="宋体">【寄庐山棕衣居士】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">兀兀山行无处归，山中猛虎识棕衣。<br>俗客欲寻应不遇，云溪道士见犹稀。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷188_47 </em></strong></font><font
face="黑体" color="#800080"> </font><font size="4" color="#800080" face="宋体">【因省风俗，与从侄成绪游山水，中道先归寄示】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">累宵同燕酌，十舍携征骑。始造双林寂，遐搜洞府秘。<BR>
</font></big>
<font color="#400080">群峰绕盘郁，悬泉仰特异。阴壑云松埋，阳崖烟花媚。<BR>
</font></big>
<font color="#400080">每虑观省牵，中乖游践志。我尚山水行，子归栖息地。<BR>
</font></big>
<font color="#400080">一操临流袂，上耸干云辔。独往倦危途，怀冲寡幽致。<BR>
</font></big>
<font color="#400080">赖尔还都期，方将登楼迟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_48 </em></strong></font><font
face="黑体" color="#800080"> </font><font size="4" color="#800080" face="宋体">【寒食寄京师诸弟】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">雨中禁火空斋冷，江上流莺独坐听。<br>把酒看花想诸弟，杜陵寒食草青青。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷188_49 </em></strong></font><font
face="黑体" color="#800080"> </font><font size="4" color="#800080" face="宋体">【岁日寄京师诸季端武等】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">献岁抱深恻，侨居念归缘。常患亲爱离，始觉世务牵。<BR>
</font></big>
<font color="#400080">少事河阳府，晚守淮南肌Ｆ缴几会散，已及蹉跎年。<BR>
</font></big>
<font color="#400080">昨日罢符竹，家贫遂留连。部曲多已去，车马不复全。<BR>
</font></big>
<font color="#400080">闲将酒为偶，默以道自诠。听松南岩寺，见月西涧泉。<BR>
</font></big>
<font color="#400080">为政无异术，当责岂望迁。终理来时装，归凿杜陵田。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_50 </em></strong></font><font
face="黑体" color="#800080"> </font><font size="4" color="#800080" face="宋体">【简卢陟】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">可怜白雪曲，未遇知音人。j惶戎旅下，蹉跎淮海滨。<BR>
</font></big>
<font color="#400080">涧树含朝雨，山鸟U馀春。我有一瓢酒，可以慰风尘。<br>
<P><big><font size="3" face="黑体" color="#000080"><strong><em>&nbsp;&nbsp; 卷188_51 </em></strong></font><font
face="黑体" color="#800080"> </font><font size="4" color="#800080" face="宋体">【西涧即事示卢陟】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">寝扉临碧涧，晨起澹忘情。空林细雨至，圆文遍水生。<BR>
</font></big>
<font color="#400080">永日无馀事，山中伐木声。知子尘喧久，暂可散烦缨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_52 </em></strong></font><font
face="黑体" color="#800080"> </font><font size="4" color="#800080" face="宋体">【登郡寄京师诸季、淮南子弟】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">始罢永阳守，复卧浔阳楼。悬槛飘寒雨，危堞侵江流。<BR>
</font></big>
<font color="#400080">迨兹闻雁夜，重忆别离秋。徒有盈樽酒，镇此百端忧。
<P><big><font size="3" face="黑体" color="#000080"><strong><em>&nbsp;&nbsp; 卷188_53 </em></strong></font><font
face="黑体" color="#800080"> </font><font size="4" color="#800080" face="宋体">【寄黄尊师】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">结茅种杏在云端，扫雪焚香宿石坛。<br>灵o不许世人到，忽作雷风登岭难。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷188_54 </em></strong></font><font
face="黑体" color="#800080"> </font><font size="4" color="#800080" face="宋体">【寄黄、刘二尊师】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">庐山两道士，各在一峰居。矫掌白云表，发阳和初。<BR>
</font></big>
<font color="#400080">清夜降真侣，焚香满空虚。中有无为乐，自然与世疏。<BR>
</font></big>
<font color="#400080">道尊不可屈，符守岂暇馀。高斋遥致敬，愿示一编书。<br>
<P><big><font size="3" face="黑体" color="#000080"><strong><em>&nbsp;&nbsp; 卷188_55 </em></strong></font><font
face="黑体" color="#800080"> </font><font size="4" color="#800080" face="宋体">【秋夜寄丘二十二员外】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">怀君属秋夜，散步咏凉天。山空松子落，幽人应未眠。
<P><big><font size="3" face="黑体" color="#000080"><strong><em>&nbsp;&nbsp; 卷188_56 </em></strong></font><font
face="黑体" color="#800080"> </font><font size="4" color="#800080" face="宋体">【赠丘员外二首】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">高词弃浮靡，贞行表乡闾。未真南宫拜，聊偃东山居。<BR>
</font></big>
<font color="#400080">大藩本多事，日与文章疏。每一睹之子，高咏遂起予。<BR>
</font></big>
<font color="#400080">宵昼方连燕，烦吝亦顿祛。格言雅诲阙，善谑矜数馀。<BR>
</font></big>
<font color="#400080">久R思游旷，穷惨遇阳舒。虎丘惬登眺，吴门怅踌躇。<BR>
</font></big>
<font color="#400080">方此恋携手，岂云还旧墟。告诸吴子弟，文学为何如。<br>
<font color="#400080">迹与孤云远，心将野鹤俱。那同石氏子，每到府门趋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_57 </em></strong></font><font
face="黑体" color="#800080"> </font><font size="4" color="#800080" face="宋体">【赠李判官】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">良玉定为宝，长材世所稀。佐幕方巡郡，奏命布恩威。<BR>
</font></big>
<font color="#400080">食蔬程独守，饮冰节靡违。决狱兴邦颂，高文禀天机。<BR>
</font></big>
<font color="#400080">宾馆在林表，望山启西扉。下有千亩田，泱漭吴土肥。<BR>
</font></big>
<font color="#400080">始耕已见获，今授衣。政拙劳详省，淹留未得归。<BR>
</font></big>
<font color="#400080">虽惭且忻愿，日夕睹光辉。
<P><big><font size="3" face="黑体" color="#000080"><strong><em>&nbsp;&nbsp; 卷188_58 </em></strong></font><font
face="黑体" color="#800080"> </font><font size="4" color="#800080" face="宋体">【寄皎然上人】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">吴兴老释子，野雪盖精庐。诗名徒自振，道心长晏如。<BR>
</font></big>
<font color="#400080">想兹栖禅夜，见月东峰初。鸣钟惊岩壑，焚香满空虚。<BR>
</font></big>
<font color="#400080">叨慕端成旧，未识岂为疏。愿以碧云思，方君怨别馀。<BR>
</font></big>
<font color="#400080">茂苑文华地，流水古僧居。何当一游咏，倚阁吟踌躇。<br>
<P><big><font size="3" face="黑体" color="#000080"><strong><em>&nbsp;&nbsp; 卷188_59 </em></strong></font><font
face="黑体" color="#800080"> </font><font size="4" color="#800080" face="宋体">【赠旧识】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">少年游太学，负气蔑诸生。蹉跎三十载，今日海隅行。
<P><big><font size="3" face="黑体" color="#000080"><strong><em>&nbsp;&nbsp; 卷188_60 </em></strong></font><font
face="黑体" color="#800080"> </font><font size="4" color="#800080" face="宋体">【复理西斋，寄丘员外】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">前岁理西斋，得与君子同。迨兹已一周，怅望临春风。<BR>
</font></big>
<font color="#400080">始自疏林竹，还复长榛丛。端正良难久，芜秽易为功。<BR>
</font></big>
<font color="#400080">援斧开众郁，如师启群蒙。庭宇还清旷，烦抱亦舒通。<BR>
</font></big>
<font color="#400080">海隅雨雪霁，春序风景融。时物方如故，怀贤思无穷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷188_61 </em></strong></font><font
face="黑体" color="#800080"> </font><font size="4" color="#800080" face="宋体">【和张舍人夜直中书，寄吏部刘员外】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">西垣草诏罢，南宫忆上才。月临兰殿出，凉自凤池来。<BR>
</font></big>
<font color="#400080">松桂生丹禁，鸳鹭集云台。托身各有所，相望徒徘徊。
<P><big><font size="3" face="黑体" color="#000080"><strong><em>&nbsp;&nbsp; 卷188_62 </em></strong></font><font
face="黑体" color="#800080"> </font><font size="4" color="#800080" face="宋体">【和李二主簿，寄淮上綦毋三】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">满城怜傲吏，终日赋新诗。请报淮阴客，春帆浪作期。<br>
<P><big><font size="3" face="黑体" color="#000080"><strong><em>&nbsp;&nbsp; 卷188_63 </em></strong></font><font
face="黑体" color="#800080"> </font><font size="4" color="#800080" face="宋体">【寄二严（士良，婺牧。士元，郴牧）】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">丝竹久已懒，今日遇君。打破蜘蛛千道网，<BR>
</font></big>
<font color="#400080">总为Wo两个严。<br> <BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
