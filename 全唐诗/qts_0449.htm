<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百四十九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百四十九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷449_1 </em></strong></font><font
face="黑体" color="#800080"> </font><font size="4" color="#800080" face="宋体">【太和戊申岁大有年诏赐百寮出城观稼谨书盛事以俟采诗】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">清晨承诏命，丰岁阅田闾。膏雨抽苗足，凉风吐穗初。<BR>
</font></big>
<font color="#400080">早禾黄错落，晚稻绿扶疏。好入诗家咏，宜令史馆书。<BR>
</font></big>
<font color="#400080">散为万姓食，堆作九年储。莫道如云稼，今秋云不如。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_2 </em></strong></font><font
face="黑体" color="#800080"> </font><font size="4" color="#800080" face="宋体">【赠悼怀太子挽歌辞二首（奉诏撰进）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">竹马书薨岁，铜龙表葬时。永言窀穸事，全用少阳仪。<BR>
</font></big>
<font color="#400080">寿夭由天命，哀荣出圣慈。恭闻褒赠诏，轸念在与夷。<br>
<font color="#400080">剪叶藩封早，承华册命尊。笙歌辞洛苑，风雪蔽梁园。<BR>
</font></big>
<font color="#400080">卤簿凌霜宿，铭旌向月翻。宫寮不逮事，哭送出都门。
<P><big><font size="3" face="黑体" color="#000080"><strong><em>&nbsp;&nbsp; 卷449_3 </em></strong></font><font
face="黑体" color="#800080"> </font><font size="4" color="#800080" face="宋体">【雨中招张司业宿】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">过夏衣香润，迎秋簟色鲜。斜支花石枕，卧咏蕊珠篇。<BR>
</font></big>
<font color="#400080">泥泞非游日，阴沉好睡天。能来同宿否，听雨对床眠。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_4 </em></strong></font><font
face="黑体" color="#800080"> </font><font size="4" color="#800080" face="宋体">【和集贤刘学士早朝作】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">吟君昨日早朝诗，金御炉前唤仗时。烟吐白龙头宛转，<BR>
</font></big>
<font color="#400080">扇开青雉尾参差。暂留春殿多称屈，合入纶闱即可知。<BR>
</font></big>
<font color="#400080">从此摩霄去非晚，鬓边未有一茎丝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_5 </em></strong></font><font
face="黑体" color="#800080"> </font><font size="4" color="#800080" face="宋体">【送陕州王司马建赴任（建，善诗者）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">陕州司马去何如，养静资贫两有馀。公事闲忙同少尹，<BR>
</font></big>
<font color="#400080">料钱多少敌尚书。只携美酒为行伴，唯作新诗趁下车。<BR>
</font></big>
<font color="#400080">自有铁牛无咏者，料君投刃必应虚。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_6 </em></strong></font><font
face="黑体" color="#800080"> </font><font size="4" color="#800080" face="宋体">【对琴待月】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">竹院新晴夜，松窗未卧时。共琴为老伴，与月有秋期。<BR>
</font></big>
<font color="#400080">玉轸临风久，金波出雾迟。幽音待清景，唯是我心知。<br>
<P><big><font size="3" face="黑体" color="#000080"><strong><em>&nbsp;&nbsp; 卷449_7 </em></strong></font><font
face="黑体" color="#800080"> </font><font size="4" color="#800080" face="宋体">【杨家南亭】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">小亭门向月斜开，满地凉风满地苔。<br>此院好弹秋思处，终须一夜抱琴来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷449_8 </em></strong></font><font
face="黑体" color="#800080"> </font><font size="4" color="#800080" face="宋体">【早寒】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">黄叶聚墙角，青苔围柱根。被经霜后薄，镜遇雨来昏。<BR>
</font></big>
<font color="#400080">半卷寒檐幕，斜开暖阁门。迎冬兼送老，只仰酒盈尊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_9 </em></strong></font><font
face="黑体" color="#800080"> </font><font size="4" color="#800080" face="宋体">【斋月静居】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">病来心静一无思，老去身闲百不为。忽忽眼尘犹爱睡，<BR>
</font></big>
<font color="#400080">些些口业尚夸诗。荤腥每断斋居月，香火常亲宴坐时。<BR>
</font></big>
<font color="#400080">万虑消停百神泰，唯应寂寞杀三尸。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_10 </em></strong></font><font
face="黑体" color="#800080"> </font><font size="4" color="#800080" face="宋体">【宿裴相公兴化池亭（兼蒙借船舫游泛）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">林亭一出宿风尘，忘却平津是要津。松阁晴看山色近，<BR>
</font></big>
<font color="#400080">石渠秋放水声新。孙弘阁闹无闲客，傅说舟忙不借人。<BR>
</font></big>
<font color="#400080">何似抡才济川外，别开池馆待交亲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_11 </em></strong></font><font
face="黑体" color="#800080"> </font><font size="4" color="#800080" face="宋体">【和刘郎中望终南山秋雪】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">遍览古今集，都无秋雪诗。阳春先唱后，阴岭未消时。<BR>
</font></big>
<font color="#400080">草讶霜凝重，松疑鹤散迟。清光莫独占，亦对白云司。<br>
<P><big><font size="3" face="黑体" color="#000080"><strong><em>&nbsp;&nbsp; 卷449_12 </em></strong></font><font
face="黑体" color="#800080"> </font><font size="4" color="#800080" face="宋体">【广府胡尚书频寄诗，因答绝句】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">尚书清白临南海，虽饮贪泉心不回。<br>唯向诗中得珠玉，时时寄到帝乡来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷449_13 </em></strong></font><font
face="黑体" color="#800080"> </font><font size="4" color="#800080" face="宋体">【送鹤与裴相临别赠诗】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">司空爱尔尔须知，不信听吟送鹤诗。羽翮势高宁惜别，<BR>
</font></big>
<font color="#400080">稻粱恩厚莫愁饥。夜栖少共鸡争树，晓浴先饶凤占池。<BR>
</font></big>
<font color="#400080">稳上青云勿回顾，的应胜在白家时。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_14 </em></strong></font><font
face="黑体" color="#800080"> </font><font size="4" color="#800080" face="宋体">【令狐相公拜尚书后有喜从镇归朝之作刘郎中先和因以继之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">车骑新从梁苑回，履声响入中台。凤池望在终重去，<BR>
</font></big>
<font color="#400080">龙节功成且纳来。金勒最宜乘雪出，玉觞何必待花开。<BR>
</font></big>
<font color="#400080">尚书首唱郎中和，不计官资只计才。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_15 </em></strong></font><font
face="黑体" color="#800080"> </font><font size="4" color="#800080" face="宋体">【送河南尹冯学士赴任】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">石渠金谷中间路，轩骑翩翩十日程。清洛饮冰添苦节，<BR>
</font></big>
<font color="#400080">碧嵩看雪助高情。谩夸河北操旄钺，莫羡江西拥旆旌。<BR>
</font></big>
<font color="#400080">何似府寮京令外，别教三十六峰迎。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_16 </em></strong></font><font
face="黑体" color="#800080"> </font><font size="4" color="#800080" face="宋体">【读鄂公传】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">高卧深居不见人，功名斗薮似灰尘。<br>唯留一部清商乐，月下风前伴老身。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷449_17 </em></strong></font><font
face="黑体" color="#800080"> </font><font size="4" color="#800080" face="宋体">【乌夜啼（一有赋得字）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">城上归时晚，庭前宿处危。月明无叶树，霜滑有风枝。<BR>
</font></big>
<font color="#400080">啼涩饥喉咽，飞低冻翅垂。画堂鹦鹉鸟，冷暖不相知。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_18 </em></strong></font><font
face="黑体" color="#800080"> </font><font size="4" color="#800080" face="宋体">【镜换杯】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">欲将珠匣青铜镜，换取金尊白玉卮。镜里老来无避处，<BR>
</font></big>
<font color="#400080">尊前愁至有消时。茶能散闷为功浅，萱纵忘忧得力迟。<BR>
</font></big>
<font color="#400080">不似杜康神用速，十分一盏便开眉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_19 </em></strong></font><font
face="黑体" color="#800080"> </font><font size="4" color="#800080" face="宋体">【冬夜闻虫】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">虫声冬思苦于秋，不解愁人闻亦愁。<br>我是老翁听不畏，少年莫听白君头。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷449_20 </em></strong></font><font
face="黑体" color="#800080"> </font><font size="4" color="#800080" face="宋体">【双鹦鹉】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">绿衣整顿双栖起，红觜分明对语时。始觉琵琶弦莽卤，<BR>
</font></big>
<font color="#400080">方知吉了舌参差。郑牛识字吾常叹，丁鹤能歌尔亦知。<BR>
</font></big>
<font color="#400080">若称白家鹦鹉鸟，笼中兼合解吟诗。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_21 </em></strong></font><font
face="黑体" color="#800080"> </font><font size="4" color="#800080" face="宋体">【赠朱道士】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">仪容白皙上仙郎，方寸清虚内道场。两翼化生因服药，<BR>
</font></big>
<font color="#400080">三尸卧死为休粮。醮坛北向宵占斗，寝室东开早纳阳。<BR>
</font></big>
<font color="#400080">尽日窗间更无事，唯烧一炷降真香。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_22 </em></strong></font><font
face="黑体" color="#800080"> </font><font size="4" color="#800080" face="宋体">【昨以拙诗十首寄西川杜相公相公亦以新作…用伸答谢】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">诗家律手在成都，权与寻常将相殊。剪截五言兼用钺，<BR>
</font></big>
<font color="#400080">陶钧六义别开炉。惊人卷轴须知有，随事文章不道无。<BR>
</font></big>
<font color="#400080">篇数虽同光价异，十鱼目换十骊珠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_23 </em></strong></font><font
face="黑体" color="#800080"> </font><font size="4" color="#800080" face="宋体">【和汴州令狐相公新于郡内栽竹百竿拆壁开轩…七言五韵】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">梁园修竹旧传名，园废年深竹不生。千亩荒凉寻未得，<BR>
</font></big>
<font color="#400080">百竿青翠种新成。墙开乍见重添兴，窗静时闻别有情。<BR>
</font></big>
<font color="#400080">烟叶蒙笼侵夜色，风枝萧飒欲秋声。更登楼望尤堪重，<BR>
</font></big>
<font color="#400080">千万人家无一茎。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷449_24 </em></strong></font><font
face="黑体" color="#800080"> </font><font size="4" color="#800080" face="宋体">【重答汝州李六使君见和忆吴中旧游五首】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">为忆娃宫与虎丘，玩君新作不能休。蜀笺写出篇篇好，<BR>
</font></big>
<font color="#400080">吴调吟时句句愁。洛下林园终共住，江南风月会重游。<BR>
</font></big>
<font color="#400080">由来事过多堪惜，何况苏州胜汝州。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_25 </em></strong></font><font
face="黑体" color="#800080"> </font><font size="4" color="#800080" face="宋体">【见殷尧藩侍御忆江南诗三十首诗中多叙苏杭…继和之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">江南名郡数苏杭，写在殷家三十章。君是旅人犹苦忆，<BR>
</font></big>
<font color="#400080">我为刺史更难忘。境牵吟咏真诗国，兴入笙歌好醉乡。<BR>
</font></big>
<font color="#400080">为念旧游终一去，扁舟直拟到沧浪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_26 </em></strong></font><font
face="黑体" color="#800080"> </font><font size="4" color="#800080" face="宋体">【闻新蝉赠刘二十八】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">蝉发一声时，槐花带两枝。只应催我老，兼遣报君知。<BR>
</font></big>
<font color="#400080">白发生头速，青云入手迟。无过一杯酒，相劝数开眉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_27 </em></strong></font><font
face="黑体" color="#800080"> </font><font size="4" color="#800080" face="宋体">【赠王山人】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">玉芝观里王居士，服气餐霞善养身。夜后不闻龟喘息，<BR>
</font></big>
<font color="#400080">秋来唯长鹤精神。容颜尽怪长如故，名姓多疑不是真。<BR>
</font></big>
<font color="#400080">贵重荣华轻寿命，知君闷见世间人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_28 </em></strong></font><font
face="黑体" color="#800080"> </font><font size="4" color="#800080" face="宋体">【和刘郎中学士题集贤阁】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">朱阁青山高庳齐，与君才子作诗题。傍闻大内笙歌近，<BR>
</font></big>
<font color="#400080">下视诸司屋舍低。万卷图书天禄上，一条风景月华西。<BR>
</font></big>
<font color="#400080">欲知丞相优贤意，百步新廊不蹋泥。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_29 </em></strong></font><font
face="黑体" color="#800080"> </font><font size="4" color="#800080" face="宋体">【观幻】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">有起皆因灭，无暌不暂同。从欢终作戚，转苦又成空。<BR>
</font></big>
<font color="#400080">次第花生眼，须臾烛过风。更无寻觅处，鸟迹印空中。<br>
<P><big><font size="3" face="黑体" color="#000080"><strong><em>&nbsp;&nbsp; 卷449_30 </em></strong></font><font
face="黑体" color="#800080"> </font><font size="4" color="#800080" face="宋体">【病假中庞少尹携鱼酒相过】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">宦情牢落年将暮，病假联绵日渐深。被老相催虽白首，<BR>
</font></big>
<font color="#400080">与春无分未甘心。闲停茶碗从容语，醉把花枝取次吟。<BR>
</font></big>
<font color="#400080">劳动故人庞阁老，提鱼携酒远相寻。<BR>
<P><big><font size="3" face="黑体" color="#000080"><strong><em>&nbsp;&nbsp; 卷449_31 </em></strong></font><font
face="黑体" color="#800080"> </font><font size="4" color="#800080" face="宋体">【听田顺儿歌】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">戛玉敲冰声未停，嫌云不遏入青冥。<br>争得黄金满衫袖，一时抛与断年听。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷449_32 </em></strong></font><font
face="黑体" color="#800080"> </font><font size="4" color="#800080" face="宋体">【听曹刚琵琶兼示重莲】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">拨拨弦弦意不同，胡啼番语两玲珑。<br>谁能截得曹刚手，插向重莲衣袖中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷449_33 </em></strong></font><font
face="黑体" color="#800080"> </font><font size="4" color="#800080" face="宋体">【酬令狐相公春日寻花见寄六韵】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">病卧帝王州，花时不得游。老应随日至，春肯为人留。<BR>
</font></big>
<font color="#400080">粉坏杏将谢，火繁桃尚稠。白飘僧院地，红落酒家楼。<BR>
</font></big>
<font color="#400080">空里雪相似，晚来风不休。吟君怅望句，如到曲江头。<br>
<P><big><font size="3" face="黑体" color="#000080"><strong><em>&nbsp;&nbsp; 卷449_34 </em></strong></font><font
face="黑体" color="#800080"> </font><font size="4" color="#800080" face="宋体">【和刘郎中曲江春望见示】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">芳景多游客，衰翁独在家。肺伤妨饮酒，眼痛忌看花。<BR>
</font></big>
<font color="#400080">寺路随江曲，宫墙夹道斜。羡君犹壮健，不枉度年华。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_35 </em></strong></font><font
face="黑体" color="#800080"> </font><font size="4" color="#800080" face="宋体">【送东都留守令狐尚书赴任】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">翠华黄屋未东巡，碧洛青嵩付大臣。地称高情多水竹，<BR>
</font></big>
<font color="#400080">山宜闲望少风尘。龙门即拟为游客，金谷先凭作主人。<BR>
</font></big>
<font color="#400080">歌酒家家花处处，莫空管领上阳春。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_36 </em></strong></font><font
face="黑体" color="#800080"> </font><font size="4" color="#800080" face="宋体">【自题新昌居止，因招杨郎中小饮】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">地偏坊远巷仍斜，最近东头是白家。宿雨长齐邻舍柳，<BR>
</font></big>
<font color="#400080">晴光照出夹城花。春风小}三升酒，寒食深炉一碗茶。<BR>
</font></big>
<font color="#400080">能到南园同醉否，笙歌随分有些些。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_37 </em></strong></font><font
face="黑体" color="#800080"> </font><font size="4" color="#800080" face="宋体">【南园试小乐】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">小园斑驳花初发，新乐铮教欲成。红萼紫房皆手植，<BR>
</font></big>
<font color="#400080">苍头碧玉尽家生。高调管色吹银字，慢拽歌词唱渭城。<BR>
</font></big>
<font color="#400080">不饮一杯听一曲，将何安慰老心情。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_38 </em></strong></font><font
face="黑体" color="#800080"> </font><font size="4" color="#800080" face="宋体">【和微之春日投简阳明洞天五十韵】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">青阳行已半，白日坐将徂。越国强仍大，稽城高且孤。<BR>
</font></big>
<font color="#400080">利饶盐煮海，名胜水澄湖。牛斗天垂象，台明地展图。<BR>
</font></big>
<font color="#400080">瑰奇填市井，佳丽溢A。勾践遗风霸，西施旧俗姝。<BR>
</font></big>
<font color="#400080">船头龙夭矫，桥脚兽睢盱。乡味珍蟛R，时鲜贵鹧鸪。<BR>
</font></big>
<font color="#400080">语言诸夏异，衣服一方殊。捣练蛾眉婢，鸣榔蛙角奴。<BR>
</font></big>
<font color="#400080">江清敌伊洛，山翠胜荆巫。华表双栖鹤，联樯几点乌。<BR>
</font></big>
<font color="#400080">烟波分渡口，云树接城隅。涧远松如画，洲平水似铺。<BR>
</font></big>
<font color="#400080">绿科秧早稻，紫笋折新芦。暖蹋泥中藕，香寻石上蒲。<BR>
</font></big>
<font color="#400080">雨来萌尽达，雷后蛰全苏。柳眼黄丝K，花房绛蜡珠。<BR>
</font></big>
<font color="#400080">林风新竹折，野烧老桑枯。带长枝蕙，钱穿短贯榆。<BR>
</font></big>
<font color="#400080">暄和生野菜，卑湿长街芜。女浣纱相伴，儿烹鲤一呼。<BR>
</font></big>
<font color="#400080">山魈啼稚子，林挂山都。产业论蚕蚁，孳生计鸭雏。<BR>
</font></big>
<font color="#400080">泉岩雪飘洒，苔壁锦漫糊。堰限舟航路，堤通车马途。<BR>
</font></big>
<font color="#400080">耶溪岸回合，禹庙径盘纡。洞穴何因凿，星槎谁与刳。<BR>
</font></big>
<font color="#400080">石凹仙药臼，峰峭佛香炉。去为投金简，来因挈玉壶。<BR>
</font></big>
<font color="#400080">贵仍招客宿，健未要人扶。闻望贤丞相，仪形美丈夫。<BR>
</font></big>
<font color="#400080">前驱驻旌旆，偏坐列笙竽。刺史翻隼，尚书履曳凫。<BR>
</font></big>
<font color="#400080">学禅超后有，观妙造虚无。髻里传僧宝，环中得道枢。<BR>
</font></big>
<font color="#400080">登楼诗八咏，置砚赋三都。捧拥罗将绮，趋跄紫与朱。<BR>
</font></big>
<font color="#400080">庙谟藏稷契，兵略贮孙吴。令下三军整，风高四海趋。<BR>
</font></big>
<font color="#400080">千家得慈母，六郡事严姑。重士过三哺，轻财抵一铢。<BR>
</font></big>
<font color="#400080">送觥歌宛转，嘲妓笑卢胡。佐饮时炮鳖，蠲酲数鲈。<BR>
</font></big>
<font color="#400080">醉乡虽咫尺，乐事亦须臾。若不中贤圣，何由外智愚。<BR>
</font></big>
<font color="#400080">伊予一生志，我尔百年躯。江上三千里，城中十二衢。<BR>
</font></big>
<font color="#400080">出多无伴侣，归只对妻孥。白首青山约，抽身去得无。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_39 </em></strong></font><font
face="黑体" color="#800080"> </font><font size="4" color="#800080" face="宋体">【酬郑侍御多雨春空过诗三十韵（次用本韵）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">南雨来多滞，东风动即狂。月行离毕急，龙走召云忙。<BR>
</font></big>
<font color="#400080">鬼转雷车响，蛇腾电策光。浸淫天似漏，沮洳地成疮。<BR>
</font></big>
<font color="#400080">惨淡阴烟白，空魉尬砘啤０嫡谇Ю锬浚闷结九回肠。<BR>
</font></big>
<font color="#400080">寂寞羁臣馆，深沉思妇房。镜昏鸾灭影，衣润麝消香。<BR>
</font></big>
<font color="#400080">兰湿难纫，花凋易落妆。沾黄莺翅重，滋绿草心长。<BR>
</font></big>
<font color="#400080">紫陌皆泥泞，黄污共淼茫。恐霖成怪l，望霁剧祯祥。<BR>
</font></big>
<font color="#400080">楚柳腰肢，湘筠涕泪滂。昼昏疑是夜，阴盛胜于阳。<BR>
</font></big>
<font color="#400080">居士巾皆垫，行人盖尽张。跳蛙还屡出，移蚁欲深藏。<BR>
</font></big>
<font color="#400080">端坐交游废，闲行去步妨。愁生垂白叟，恼杀蹋青娘。<BR>
</font></big>
<font color="#400080">变海常须虑，为鱼慎勿忘。此时方共惧，何处可相将。<BR>
</font></big>
<font color="#400080">已望东溟祷，仍封北户禳。却思逢旱魃，谁喜见商羊。<BR>
</font></big>
<font color="#400080">预怕为蚕病，先忧作麦伤。惠应施浃洽，政岂假揄扬。<BR>
</font></big>
<font color="#400080">祀典修咸秩，农书振满床。丹诚期恳苦，白日会昭彰。<BR>
</font></big>
<font color="#400080">赈廪Q饥户，苫城备坏墙。且当营岁事，宁暇惜年芳。<BR>
</font></big>
<font color="#400080">德胜令灾弭，人安在吏良。尚书心若此，不枉系金章。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_40 </em></strong></font><font
face="黑体" color="#800080"> </font><font size="4" color="#800080" face="宋体">【和春深二十首】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">何处春深好，春深富贵家。马为中路鸟，妓作后庭花。<BR>
</font></big>
<font color="#400080">罗绮驱论队，金银用断车。眼前何所苦，唯苦日西斜。<br>
<font color="#400080">何处春深好，春深贫贱家。荒凉三径草，冷落四邻花。<BR>
</font></big>
<font color="#400080">奴困归佣力，妻愁出赁车。途穷平路险，举足剧褒斜。<BR>
<font color="#400080">何处春深好，春深执政家。凤池添砚水，鸡树落衣花。<BR>
</font></big>
<font color="#400080">诏借当衢宅，恩容上殿车。延英开对久，门与日西斜。<br>
<font color="#400080">何处春深好，春深方镇家。通犀排带胯，瑞鹘勘袍花。<BR>
</font></big>
<font color="#400080">飞絮冲球马，垂杨拂妓车。戎装拜春设，左握宝刀斜。<BR>
<font color="#400080">何处春深好，春深刺史家。阴繁棠布叶，岐秀麦分花。<BR>
</font></big>
<font color="#400080">五匹鸣珂马，双轮画轼车。和风引行乐，叶叶隼斜。<br>
<font color="#400080">何处春深好，春深学士家。凤书裁五色，马鬣剪三花。<BR>
</font></big>
<font color="#400080">蜡炬开明火，银台赐物车。相逢不敢揖，彼此帽低斜。<BR>
<font color="#400080">何处春深好，春深女学家。惯看温室树，饱识浴堂花。<BR>
</font></big>
<font color="#400080">御印提随仗，香笺把下车。宋家宫样髻，一片绿云斜。<br>
<font color="#400080">何处春深好，春深御史家。絮萦骢马尾，蝶绕绣衣花。<BR>
</font></big>
<font color="#400080">破柱行持斧，埋轮立驻车。入班遥认得，鱼贯一行斜。<BR>
<font color="#400080">何处春深好，春深迁客家。一杯寒食酒，万里故园花。<BR>
</font></big>
<font color="#400080">炎瘴蒸如火，光阴走似车。为忧f鸟至，只恐日光斜。<br>
<font color="#400080">何处春深好，春深经业家。唯求太常第，不管曲江花。<BR>
</font></big>
<font color="#400080">折桂名惭郄，收萤志慕车。官场泥补处，最怕寸阴斜。<BR>
<font color="#400080">何处春深好，春深隐士家。野衣裁薜叶，山饭晒松花。<BR>
</font></big>
<font color="#400080">兰索纫幽，蒲轮驻软车。林间箕踞坐，白眼向人斜。<br>
<font color="#400080">何处春深好，春深渔父家。松湾随棹月，桃浦落船花。<BR>
</font></big>
<font color="#400080">投饵移轻楫，牵轮转小车。萧萧芦叶里，风起钓丝斜。<BR>
<font color="#400080">何处春深好，春深潮户家。涛翻三月雪，浪喷四时花。<BR>
</font></big>
<font color="#400080">曳练驰千马，惊雷走万车。馀波落何处，江转富阳斜。<br>
<font color="#400080">何处春深好，春深痛饮家。十分杯里物，五色眼前花。<BR>
</font></big>
<font color="#400080">Jf眠糟瓮，流涎见L车。中山一沉醉，千度日西斜。<BR>
<font color="#400080">何处春深好，春深上巳家。兰亭席上酒，曲洛岸边花。<BR>
</font></big>
<font color="#400080">弄水游童棹，湔裾小妇车。齐桡争渡处，一匹锦标斜。<br>
<font color="#400080">何处春深好，春深寒食家。玲珑镂鸡子，宛转彩球花。<BR>
</font></big>
<font color="#400080">碧草追游骑，红尘拜扫车。秋千细腰女，摇曳逐风斜。<BR>
<font color="#400080">何处春深好，春深博弈家。一先争破眼，六聚斗成花。<BR>
</font></big>
<font color="#400080">鼓应投壶马，兵冲象戏车。弹棋局上事，最妙是长斜。<br>
<font color="#400080">何处春深好，春深嫁女家。紫排襦上雉，黄帖鬓边花。<BR>
</font></big>
<font color="#400080">转烛初移障，鸣环欲上车。青衣传毡褥，锦绣一条斜。<BR>
<font color="#400080">何处春深好，春深娶妇家。两行笼里烛，一树扇间花。<BR>
</font></big>
<font color="#400080">宾拜登华席，亲迎障页怠４咦笔未了，星斗渐倾斜。<br>
<font color="#400080">何处春深好，春深妓女家。眉欺杨柳叶，裙妒石榴花。<BR>
</font></big>
<font color="#400080">兰麝熏行被，金铜钉坐车。杭州苏小小，人道最夭斜。
<P><big><font size="3" face="黑体" color="#000080"><strong><em>&nbsp;&nbsp; 卷449_41 </em></strong></font><font
face="黑体" color="#800080"> </font><font size="4" color="#800080" face="宋体">【咏家酝十韵】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">独醒从古笑灵均，长醉如今虏伦。旧法依稀传自杜，<BR>
</font></big>
<font color="#400080">新方要妙得于陈。井泉王相资重九，Lf精灵用上寅。<BR>
</font></big>
<font color="#400080">酿糯岂劳炊范黍，撇N何假漉陶巾。常嫌竹叶犹凡浊，<BR>
</font></big>
<font color="#400080">始觉榴花不正真。瓮揭开时香酷烈，瓶封贮后味甘辛。<BR>
</font></big>
<font color="#400080">捧疑明水从空化，饮似阳和满腹春。色洞玉壶无表里，<BR>
</font></big>
<font color="#400080">光摇金\有精神。能销忙事成闲事，转得忧人作乐人。<BR>
</font></big>
<font color="#400080">应是世间贤圣物，与君还往拟终身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_42 </em></strong></font><font
face="黑体" color="#800080"> </font><font size="4" color="#800080" face="宋体">【池鹤二首】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">高竹笼前无伴侣，乱鸡群里有风标。低头乍恐丹砂落，<BR>
</font></big>
<font color="#400080">晒翅常疑白雪消。转觉鸬鹚毛色下，苦嫌鹦鹉语声娇。<BR>
</font></big>
<font color="#400080">临风一唳思何事，怅望青田云水遥。<br><BR>
<font color="#400080">池中此鹤鹤中稀，恐是辽东老令威。带雪松枝翘膝胫，<BR>
</font></big>
<font color="#400080">放花菱片缀毛衣。低回且向林间宿，奋迅终须天外飞。<BR>
</font></big>
<font color="#400080">若问故巢知处在，主人相恋未能归。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_43 </em></strong></font><font
face="黑体" color="#800080"> </font><font size="4" color="#800080" face="宋体">【对酒五首】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">巧拙贤愚相是非，何如一醉尽忘机。<br>君知天地中宽窄，雕鹗鸾皇各自飞。<br>
<br>
<font color="#400080">蜗牛角上争何事，石火光中寄此身。<br>随富随贫且欢乐，不开口笑是痴人。<br>
<br>
<font color="#400080">丹砂见火去无迹，白发泥人来不休。<br>赖有酒仙相暖热，松乔醉即到前头。<br>
<br>
<font color="#400080">百岁无多时壮健，一春能几日晴明。<br>相逢且莫推辞醉，听唱阳关第四声。<br>
<br>
<font color="#400080">昨日低眉问疾来，今朝收泪吊人回。<br>眼前流例君看取，且遣琵琶送一杯。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷449_44 </em></strong></font><font
face="黑体" color="#800080"> </font><font size="4" color="#800080" face="宋体">【僧院花】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">欲悟色空为佛事，故栽芳树在僧家。<br>细看便是华严偈，方便风开智慧花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷449_45 </em></strong></font><font
face="黑体" color="#800080"> </font><font size="4" color="#800080" face="宋体">【老戒】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">我有白头戒，闻于韩侍郎。老多忧活计，病更恋班行。<BR>
</font></big>
<font color="#400080">矍铄夸身健，周遮说话长。不知吾免否，两鬓已成霜。<br>
<P><big><font size="3" face="黑体" color="#000080"><strong><em>&nbsp;&nbsp; 卷449_46 </em></strong></font><font
face="黑体" color="#800080"> </font><font size="4" color="#800080" face="宋体">【洛桥寒食日作十韵】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">上苑风烟好，中桥道路平。蹴球尘不起，泼火雨新晴。<BR>
</font></big>
<font color="#400080">宿醉头仍重，晨游眼乍明。老慵虽省事，春诱尚多情。<BR>
</font></big>
<font color="#400080">遇客踟蹰立，寻花取次行。连钱嚼金勒，凿落写银罂。<BR>
</font></big>
<font color="#400080">府酝伤教送，官娃岂要迎。舞腰那及柳，歌舌不如莺。<BR>
</font></big>
<font color="#400080">乡国真堪恋，光阴可合轻。三年遇寒食，尽在洛阳城。
<P><big><font size="3" face="黑体" color="#000080"><strong><em>&nbsp;&nbsp; 卷449_47 </em></strong></font><font
face="黑体" color="#800080"> </font><font size="4" color="#800080" face="宋体">【快活】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">可惜莺啼花落处，一壶浊酒送残春。可怜月好风凉夜，<BR>
</font></big>
<font color="#400080">一部清商伴老身。饱食安眠消日月，闲谈冷笑接交亲。<BR>
</font></big>
<font color="#400080">谁知将相王侯外，别有优游快活人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_48 </em></strong></font><font
face="黑体" color="#800080"> </font><font size="4" color="#800080" face="宋体">【送令狐相公赴太原】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">六纛双旌万铁衣，并汾旧路满光辉。青衫书记何年去，<BR>
</font></big>
<font color="#400080">红旆将军昨日归。诗作马蹄随笔走，猎酣鹰翅伴觥飞。<BR>
</font></big>
<font color="#400080">此都莫作多时计，再为苍生入紫微。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_49 </em></strong></font><font
face="黑体" color="#800080"> </font><font size="4" color="#800080" face="宋体">【不出】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">檐前新叶覆残花，席上馀杯对早茶。<br>好是老身销日处，谁能骑马傍人家。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷449_50 </em></strong></font><font
face="黑体" color="#800080"> </font><font size="4" color="#800080" face="宋体">【惜落花】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">夜来风雨急，无复旧花林。枝上三分落，园中二寸深。<BR>
</font></big>
<font color="#400080">日斜啼鸟思，春尽老人心。莫怪添杯饮，情多酒不禁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_51 </em></strong></font><font
face="黑体" color="#800080"> </font><font size="4" color="#800080" face="宋体">【老病】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">昼听笙歌夜醉眠，若非月下即花前。<br>如今老病须知分，不负春来二十年。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷449_52 </em></strong></font><font
face="黑体" color="#800080"> </font><font size="4" color="#800080" face="宋体">【忆晦叔】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">游山弄水携诗卷，看月寻花把酒杯。<br>六事尽思君作伴，几时归到洛阳来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷449_53 </em></strong></font><font
face="黑体" color="#800080"> </font><font size="4" color="#800080" face="宋体">【送徐州高仆射赴镇】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">大红旆引碧幢旌，新拜将军指点行。战将易求何足贵，<BR>
</font></big>
<font color="#400080">书生难得始堪荣。离筵歌舞花丛散，候骑刀枪雪队迎。<BR>
</font></big>
<font color="#400080">应笑蹉跎白头尹，风尘唯管洛阳城。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_54 </em></strong></font><font
face="黑体" color="#800080"> </font><font size="4" color="#800080" face="宋体">【琴酒】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">耳根得听琴初畅，心地忘机酒半酣。<br>若使启期兼解醉，应言四乐不言三。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷449_55 </em></strong></font><font
face="黑体" color="#800080"> </font><font size="4" color="#800080" face="宋体">【听幽兰】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">琴中古曲是幽兰，为我殷勤更弄看。<br>欲得身心俱静好，自弹不及听人弹。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷449_56 </em></strong></font><font
face="黑体" color="#800080"> </font><font size="4" color="#800080" face="宋体">【六年秋重题白莲】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">素房含露玉冠鲜，绀叶摇风钿扇圆。本是吴州供进藕，<BR>
</font></big>
<font color="#400080">今为伊水寄生莲。移根到此三千里，结子经今六七年。<BR>
</font></big>
<font color="#400080">不独池中花故旧，兼乘旧日采花船。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_57 </em></strong></font><font
face="黑体" color="#800080"> </font><font size="4" color="#800080" face="宋体">【元相公挽歌词三首】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">铭旌官重威仪盛，骑吹声繁卤簿长。<br>后魏帝孙唐宰相，六年七月葬咸阳。<br>
<br>
<font color="#400080">墓门已闭笳箫去，唯有夫人哭不休。<br>苍苍露草咸阳垄，此是千秋第一秋。<br>
<br>
<font color="#400080">送葬万人皆惨澹，反虞驷马亦悲鸣。<br>琴书剑谁收拾，三岁遗孤新学行。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷449_58 </em></strong></font><font
face="黑体" color="#800080"> </font><font size="4" color="#800080" face="宋体">【卧听法曲霓裳】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">金磬玉笙调已久，牙床角枕睡常迟。朦胧闲梦初成后，<BR>
</font></big>
<font color="#400080">宛转柔声入破时。乐可理心应不谬，酒能陶性信无疑。<BR>
</font></big>
<font color="#400080">起尝残酌听馀曲，斜背银缸半下帷。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_59 </em></strong></font><font
face="黑体" color="#800080"> </font><font size="4" color="#800080" face="宋体">【结之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">欢爱今何在，悲啼亦是空。同为一夜梦，共过十年中。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_60 </em></strong></font><font
face="黑体" color="#800080"> </font><font size="4" color="#800080" face="宋体">【五凤楼晚望（六年八月十日作）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">晴阳晚照湿烟销，五凤楼高天寥。野绿全经朝雨洗，<BR>
</font></big>
<font color="#400080">林红半被暮云烧。龙门翠黛眉相对，伊水黄金线一条。<BR>
</font></big>
<font color="#400080">自入秋来风景好，就中最好是今朝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_61 </em></strong></font><font
face="黑体" color="#800080"> </font><font size="4" color="#800080" face="宋体">【寄刘苏州】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">去年八月哭微之，今年八月哭敦诗。何堪老泪交流日，<BR>
</font></big>
<font color="#400080">多是秋风摇落时。泣罢几回深自念，情来一倍苦相思。<BR>
</font></big>
<font color="#400080">同年同病同心事，除却苏州更是谁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_62 </em></strong></font><font
face="黑体" color="#800080"> </font><font size="4" color="#800080" face="宋体">【送客】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">病上篮舆相送来，衰容秋思两悠哉。<br>凉风袅袅吹槐子，却请行人劝一杯。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷449_63 </em></strong></font><font
face="黑体" color="#800080"> </font><font size="4" color="#800080" face="宋体">【秋思】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">夕照红于烧，晴空碧胜蓝。兽形云不一，弓势月初三。<BR>
</font></big>
<font color="#400080">雁思来天北，砧愁满水南。萧条秋气味，未老已深谙。
<P><big><font size="3" face="黑体" color="#000080"><strong><em>&nbsp;&nbsp; 卷449_64 </em></strong></font><font
face="黑体" color="#800080"> </font><font size="4" color="#800080" face="宋体">【酬梦得秋夕不寐见寄（次用本韵）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">碧簟绛纱帐，夜凉风景清。病闻和药气，渴听碾茶声。<BR>
</font></big>
<font color="#400080">露竹偷灯影，烟松护月明。何言千里隔，秋思一时生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_65 </em></strong></font><font
face="黑体" color="#800080"> </font><font size="4" color="#800080" face="宋体">【题周家歌者】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">清紧如敲玉，深圆似转簧。一声肠一断，能有几多肠。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_66 </em></strong></font><font
face="黑体" color="#800080"> </font><font size="4" color="#800080" face="宋体">【忆梦得（梦得能唱竹枝，听者愁绝）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">齿发各蹉跎，疏慵与病和。爱花心在否，见酒兴如何。<BR>
</font></big>
<font color="#400080">年长风情少，官高俗虑多。几时红烛下，闻唱竹枝歌。
<P><big><font size="3" face="黑体" color="#000080"><strong><em>&nbsp;&nbsp; 卷449_67 </em></strong></font><font
face="黑体" color="#800080"> </font><font size="4" color="#800080" face="宋体">【赠同座】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">春黛双蛾嫩，秋蓬两鬓侵。谋欢身太晚，恨老意弥深。<BR>
</font></big>
<font color="#400080">薄解灯前舞，尤能酒后吟。花丛便不入，犹自未甘心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_68 </em></strong></font><font
face="黑体" color="#800080"> </font><font size="4" color="#800080" face="宋体">【失婢】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">宅院小墙庳，坊门帖榜迟。旧恩惭自薄，前事悔难追。<BR>
</font></big>
<font color="#400080">笼鸟无常主，风花不恋枝。今宵在何处，唯有月明知。<br>
<P><big><font size="3" face="黑体" color="#000080"><strong><em>&nbsp;&nbsp; 卷449_69 </em></strong></font><font
face="黑体" color="#800080"> </font><font size="4" color="#800080" face="宋体">【夜招晦叔】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">庭草留霜池结冰，黄昏钟绝冻云凝。碧毡帐上正飘雪，<BR>
</font></big>
<font color="#400080">红火炉前初炷灯。高调秦筝一两弄，小花蛮}二三升。<BR>
</font></big>
<font color="#400080">为君更奏湘神曲，夜就侬来能不能。<BR>
<P><big><font size="3" face="黑体" color="#000080"><strong><em>&nbsp;&nbsp; 卷449_70 </em></strong></font><font
face="黑体" color="#800080"> </font><font size="4" color="#800080" face="宋体">【戏答皇甫监（时皇甫监初丧偶）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">寒宵劝酒君须饮，君是孤眠七十身。<br>莫道非人身不暖，十分一\暖于人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷449_71 </em></strong></font><font
face="黑体" color="#800080"> </font><font size="4" color="#800080" face="宋体">【和杨师皋伤小姬英英】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">自从娇I一相依，共见杨花七度飞。玳瑁床空收枕席，<BR>
</font></big>
<font color="#400080">琵琶弦断倚屏帏。人间有梦何曾入，泉下无家岂是归。<BR>
</font></big>
<font color="#400080">坟上少啼留取泪，明年寒食更沾衣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷449_72 </em></strong></font><font
face="黑体" color="#800080"> </font><font size="4" color="#800080" face="宋体">【池边即事】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">毡帐胡琴出塞曲，兰塘越棹弄潮声。<br>何言此处同风月，蓟北江南万里情。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷449_73 </em></strong></font><font
face="黑体" color="#800080"> </font><font size="4" color="#800080" face="宋体">【闻乐感邻】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">老去亲朋零落尽，秋来弦管感伤多。尚书宅畔悲邻笛，<BR>
</font></big>
<font color="#400080">廷尉门前叹雀罗。绿绮窗空分妓女，绛纱帐掩罢笙歌。<BR>
</font></big>
<font color="#400080">欢娱未足身先去，争奈书生薄命何。<BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
