<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百五十九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百五十九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷659_1 </em></strong></font><font
face="黑体" color="#800080"> </font><font size="4" color="#800080" face="宋体">【省试秋风生桂枝】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">凉吹从何起，中宵景象清。漫随云叶动，高傍桂枝生。<BR>
</font></big>
<font color="#400080">漠漠看无际，萧萧别有声。远吹斜汉转，低拂白榆轻。<BR>
</font></big>
<font color="#400080">寥工夫大，乾坤岁序更。因悲远归客，长望一枝荣。<br>
<P><big><font size="3" face="黑体" color="#000080"><strong><em>&nbsp;&nbsp; 卷659_2 </em></strong></font><font
face="黑体" color="#800080"> </font><font size="4" color="#800080" face="宋体">【思故人】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">故人不可见，聊复拂鸣琴。鹊绕风枝急，萤藏露草深。<BR>
</font></big>
<font color="#400080">平生四方志，此夜五湖心。惆怅友朋尽，洋洋漫好音。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_3 </em></strong></font><font
face="黑体" color="#800080"> </font><font size="4" color="#800080" face="宋体">【寄陆龟蒙（李相公在淮南征陆龟蒙诗）】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">龙楼李丞相，昔岁仰高文。黄阁寻无主，青山竟未焚。<BR>
</font></big>
<font color="#400080">夜船乘海月，秋寺伴江云。却恐尘埃里，浮名点污君。
<P><big><font size="3" face="黑体" color="#000080"><strong><em>&nbsp;&nbsp; 卷659_4 </em></strong></font><font
face="黑体" color="#800080"> </font><font size="4" color="#800080" face="宋体">【题方干诗】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">中间李建州，夏I偶同游。顾我论佳句，推君最上流。<BR>
</font></big>
<font color="#400080">九霄无鹤板，双鬓老渔舟。世难方如此，何当浣旅愁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_5 </em></strong></font><font
face="黑体" color="#800080"> </font><font size="4" color="#800080" face="宋体">【秋江】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">秋江待晚潮，客思旆旌摇。细雨翻芦叶，高风却柳条。<BR>
</font></big>
<font color="#400080">兵戈村落破，饥俭虎狼骄。吾土兼连此，离魂望里消。<br>
<P><big><font size="3" face="黑体" color="#000080"><strong><em>&nbsp;&nbsp; 卷659_6 </em></strong></font><font
face="黑体" color="#800080"> </font><font size="4" color="#800080" face="宋体">【寄制诰李舍人】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">梁王握豹韬，雪里见枚皋。上客趋丹陛，游人叹二毛。<BR>
</font></big>
<font color="#400080">门闲知待诏，星动想濡毫。一首长杨赋，应嫌索价高。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_7 </em></strong></font><font
face="黑体" color="#800080"> </font><font size="4" color="#800080" face="宋体">【秋日怀孟夷庚】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">秋日黄陂下，孤舟忆共谁。江山三楚分，风雨二妃祠。<BR>
</font></big>
<font color="#400080">知己秦貂没，流年贾f悲。中原正兵马，相见是何时。
<P><big><font size="3" face="黑体" color="#000080"><strong><em>&nbsp;&nbsp; 卷659_8 </em></strong></font><font
face="黑体" color="#800080"> </font><font size="4" color="#800080" face="宋体">【送李右丞分司】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">分漕得洛川，谠议更昭然。在省曾批敕，中台肯避权。<BR>
</font></big>
<font color="#400080">所悲时渐薄，共贺道由全。卖与清平代，相兼直几钱。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_9 </em></strong></font><font
face="黑体" color="#800080"> </font><font size="4" color="#800080" face="宋体">【郴江迁客】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">不是逢清世，何由见皂囊。事虽危虎尾，名胜泊g行。<BR>
</font></big>
<font color="#400080">毒雾郴江阔，愁云楚驿长。归时有诗赋，一为吊沉湘。<br>
<P><big><font size="3" face="黑体" color="#000080"><strong><em>&nbsp;&nbsp; 卷659_10 </em></strong></font><font
face="黑体" color="#800080"> </font><font size="4" color="#800080" face="宋体">【感旧】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">剑佩孙弘阁，戈a太尉营。重言虚有位，孤立竟无成。<BR>
</font></big>
<font color="#400080">丘陇笳箫咽，池台岁月平。此恩何以报，归处是柴荆。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_11 </em></strong></font><font
face="黑体" color="#800080"> </font><font size="4" color="#800080" face="宋体">【鹰】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">越海霜天暮，辞韬野草干。俊通司隶职，严奉武夫官。<BR>
</font></big>
<font color="#400080">眼恶藏蜂在，心粗逐物殚。近来脂腻足，驱遣不妨难。
<P><big><font size="3" face="黑体" color="#000080"><strong><em>&nbsp;&nbsp; 卷659_12 </em></strong></font><font
face="黑体" color="#800080"> </font><font size="4" color="#800080" face="宋体">【秋日寄狄补阙】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">红尘扰扰间，立马看南山。谩道经年往，何妨逐日闲。<BR>
</font></big>
<font color="#400080">病中霜叶赤，愁里鬓毛斑。不为良知在，驱车已出关。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_13 </em></strong></font><font
face="黑体" color="#800080"> </font><font size="4" color="#800080" face="宋体">【寄易定公乘亿侍郎】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">谢舞仍宫柳，高奇世少双。侍中生不到，园令死须降。<BR>
</font></big>
<font color="#400080">班秩通乌府，樽奉碧幢。昭王有馀烈，试为祷迷邦。<br>
<P><big><font size="3" face="黑体" color="#000080"><strong><em>&nbsp;&nbsp; 卷659_14 </em></strong></font><font
face="黑体" color="#800080"> </font><font size="4" color="#800080" face="宋体">【寄大理徐郎中（一本大理下有寺字）】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">佐棘竟谁同，因思证圣中。事虽忘显报，理合有阴功。<BR>
</font></big>
<font color="#400080">官序诜枝老，幽尘范甑空。几时潘好礼，重与话清风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_15 </em></strong></font><font
face="黑体" color="#800080"> </font><font size="4" color="#800080" face="宋体">【寄苏拾遗（拾遗，许公之后，今犹居开元中旧第）】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">早岁长杨赋，当年谏猎书。格高时辈伏，言数宦情疏。<BR>
</font></big>
<font color="#400080">慷慨传丹桂，艰难保旧居。退朝观藁草，能望马相如。
<P><big><font size="3" face="黑体" color="#000080"><strong><em>&nbsp;&nbsp; 卷659_16 </em></strong></font><font
face="黑体" color="#800080"> </font><font size="4" color="#800080" face="宋体">【寄许融（一题作与于韫玉话别）】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">多病仍疏拙，唯君与我同。帝乡年共老，江徼业俱空。<BR>
</font></big>
<font color="#400080">燕冷辞华屋，蛩凉恨晓丛。白云高几许，全属采芝翁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_17 </em></strong></font><font
face="黑体" color="#800080"> </font><font size="4" color="#800080" face="宋体">【寄礼部郑员外】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">栾郄门风大，裴王礼乐优。班资冠鸡舌，人品压龙头。<BR>
</font></big>
<font color="#400080">夜直炉香细，晴编疏草稠。近闻潘散骑，三十二悲秋。<br>
<P><big><font size="3" face="黑体" color="#000080"><strong><em>&nbsp;&nbsp; 卷659_18 </em></strong></font><font
face="黑体" color="#800080"> </font><font size="4" color="#800080" face="宋体">【菊】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">篱落岁云暮，数枝聊自芳。雪裁纤蕊密，金拆小苞香。<BR>
</font></big>
<font color="#400080">千载白衣酒，一生青女霜。春丛莫轻薄，彼此有行藏。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_19 </em></strong></font><font
face="黑体" color="#800080"> </font><font size="4" color="#800080" face="宋体">【台城】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">水国春常在，台城夜未寒。丽华承宠渥，江令捧杯盘。<BR>
</font></big>
<font color="#400080">宴罢明堂烂，诗成宝炬残。兵来吾有计，金井玉钩栏。
<P><big><font size="3" face="黑体" color="#000080"><strong><em>&nbsp;&nbsp; 卷659_20 </em></strong></font><font
face="黑体" color="#800080"> </font><font size="4" color="#800080" face="宋体">【旧游】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">良时不复再，渐老更难言。远水犹经眼，高楼似断魂。<BR>
</font></big>
<font color="#400080">依依宋玉宅，历历长卿村。今日空江畔，相于只酒樽。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_21 </em></strong></font><font
face="黑体" color="#800080"> </font><font size="4" color="#800080" face="宋体">【寄虔州薛大夫】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">祝融峰下别，三载梦魂劳。地转南康重，官兼亚相高。<BR>
</font></big>
<font color="#400080">海鹏终负日，神马背眠槽。会得窥成绩，幽窗染兔毫。<br>
<P><big><font size="3" face="黑体" color="#000080"><strong><em>&nbsp;&nbsp; 卷659_22 </em></strong></font><font
face="黑体" color="#800080"> </font><font size="4" color="#800080" face="宋体">【苏小小墓】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">魂兮d李城，犹未有人耕。好月当年事，残花触处情。<BR>
</font></big>
<font color="#400080">向谁曾艳冶，随分得声名。应侍吴王宴，兰桡暗送迎。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_23 </em></strong></font><font
face="黑体" color="#800080"> </font><font size="4" color="#800080" face="宋体">【寒食日早出城东】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">青门欲曙天，车马已喧阗。禁柳疏风雨，墙花拆露鲜。<BR>
</font></big>
<font color="#400080">向谁夸丽景，只是叹流年。不得高飞便，回头望纸鸢。
<P><big><font size="3" face="黑体" color="#000080"><strong><em>&nbsp;&nbsp; 卷659_24 </em></strong></font><font
face="黑体" color="#800080"> </font><font size="4" color="#800080" face="宋体">【秋日怀贾随进士】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">边寇日骚动，故人音信稀。长缨惭贾谊，孤愤忆韩非。<BR>
</font></big>
<font color="#400080">晓匣鱼肠冷，春园鸭掌肥。知君安未得，聊且示忘机。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_25 </em></strong></font><font
face="黑体" color="#800080"> </font><font size="4" color="#800080" face="宋体">【乱后逢友人】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">沧海去未得，倚舟聊问津。生灵寇盗尽，方镇改更贫。<BR>
</font></big>
<font color="#400080">梦里旧行处，眼前新贵人。从来事如此，君莫独沾巾。<br>
<P><big><font size="3" face="黑体" color="#000080"><strong><em>&nbsp;&nbsp; 卷659_26 </em></strong></font><font
face="黑体" color="#800080"> </font><font size="4" color="#800080" face="宋体">【残花（一作杨发诗）】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">已叹良时晚，仍悲别酒催。暖芳随日薄，轻片逐风回。<BR>
</font></big>
<font color="#400080">黛敛愁歌扇，妆残泣镜台。繁阴莫矜f，终是共尘埃。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_27 </em></strong></font><font
face="黑体" color="#800080"> </font><font size="4" color="#800080" face="宋体">【秋日富春江行】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">远岸平如剪，澄江静似铺。紫鳞仙客驭，金颗李衡奴。<BR>
</font></big>
<font color="#400080">冷叠群山阔，清涵万象殊。严陵亦高见，归卧是良图。
<P><big><font size="3" face="黑体" color="#000080"><strong><em>&nbsp;&nbsp; 卷659_28 </em></strong></font><font
face="黑体" color="#800080"> </font><font size="4" color="#800080" face="宋体">【寄侯博士】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">规谏扬雄赋，回贾谊官。久贫还往少，孤立转迁难。<BR>
</font></big>
<font color="#400080">清镜流年急，高槐旅舍寒。侏儒亦何有，饱食向长安。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_29 </em></strong></font><font
face="黑体" color="#800080"> </font><font size="4" color="#800080" face="宋体">【送沈光侍御赴职闽中】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">未至应居右，全家出帝乡。礼优逢苑雪，官重带台霜。<BR>
</font></big>
<font color="#400080">夜浦吴潮吼，春滩建水狂。延平有风雨，从此是腾骧。<br>
<P><big><font size="3" face="黑体" color="#000080"><strong><em>&nbsp;&nbsp; 卷659_30 </em></strong></font><font
face="黑体" color="#800080"> </font><font size="4" color="#800080" face="宋体">【寄袁皓侍郎】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">东台失路岐，荣辱事堪悲。我寝牛衣敝，君居豸角危。<BR>
</font></big>
<font color="#400080">风尘惭上品，才业愧明时。千里芙蓉幕，何由话所思。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_31 </em></strong></font><font
face="黑体" color="#800080"> </font><font size="4" color="#800080" face="宋体">【寄金吾李荪常侍】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">西班掌禁兵，兰最分明。晓色严天仗，春寒避火城。<BR>
</font></big>
<font color="#400080">安危虽已任，韬略即嘉声。请问何功德，壶关寇始平。
<P><big><font size="3" face="黑体" color="#000080"><strong><em>&nbsp;&nbsp; 卷659_32 </em></strong></font><font
face="黑体" color="#800080"> </font><font size="4" color="#800080" face="宋体">【商於驿与于蕴玉话别】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">南朝徐庾流，洛下忆同游。酒采闲坊菊，山登远寺楼。<BR>
</font></big>
<font color="#400080">相思劳寄梦，偶别已经秋。还被青青桂，催君不自由。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_33 </em></strong></font><font
face="黑体" color="#800080"> </font><font size="4" color="#800080" face="宋体">【封禅寺居】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">盛礼何由睹，嘉名偶寄居。周南太史泪，蛮徼长卿书。<BR>
</font></big>
<font color="#400080">砌竹摇风直，庭花泣露疏。谁能赋秋兴，千里隔吾庐。<br>
<P><big><font size="3" face="黑体" color="#000080"><strong><em>&nbsp;&nbsp; 卷659_34 </em></strong></font><font
face="黑体" color="#800080"> </font><font size="4" color="#800080" face="宋体">【钱】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">志士不敢道，贮之成祸胎。小人无事艺，假尔作梯媒。<BR>
</font></big>
<font color="#400080">解释愁肠结，能分睡眼开。朱门狼虎性，一半逐君回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_35 </em></strong></font><font
face="黑体" color="#800080"> </font><font size="4" color="#800080" face="宋体">【投寄韦右丞】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">赤壁征文聘，中台拜郄诜。官资参令仆，曹署辖星辰。<BR>
</font></big>
<font color="#400080">幞被从谁起，持纲自此新。举朝明典教，封纳诏书频。<BR>
</font></big>
<font color="#400080">禁树曾ぴ澹台乌旧避尘。便应酬倚注，何处话穷鳞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_36 </em></strong></font><font
face="黑体" color="#800080"> </font><font size="4" color="#800080" face="宋体">【红叶】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">不奈荒城畔，那堪晚照中。野晴霜怕蹋山冷雨催红。<BR>
</font></big>
<font color="#400080">游子灞陵道，美人长信宫。等闲居岁暮，摇落意无穷。
<P><big><font size="3" face="黑体" color="#000080"><strong><em>&nbsp;&nbsp; 卷659_37 </em></strong></font><font
face="黑体" color="#800080"> </font><font size="4" color="#800080" face="宋体">【期徐道者不至】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">辽鹤虚空语，冥鸿未易亲。偶然来即是，必拟见无因。<BR>
</font></big>
<font color="#400080">霜霰穷冬令，杯盘旅舍贫。只应蓟子训，醉后懒分身。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_38 </em></strong></font><font
face="黑体" color="#800080"> </font><font size="4" color="#800080" face="宋体">【岁除夜】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">官历行将尽，村醪强自倾。厌寒思暖律，畏老惜残更。<BR>
</font></big>
<font color="#400080">岁月已如此，寇戎犹未平。儿童不谙事，歌吹待天明。<br>
<P><big><font size="3" face="黑体" color="#000080"><strong><em>&nbsp;&nbsp; 卷659_39 </em></strong></font><font
face="黑体" color="#800080"> </font><font size="4" color="#800080" face="宋体">【雪】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">尽道丰年瑞，丰年事若何。长安有贫者，为瑞不宜多。
<P><big><font size="3" face="黑体" color="#000080"><strong><em>&nbsp;&nbsp; 卷659_40 </em></strong></font><font
face="黑体" color="#800080"> </font><font size="4" color="#800080" face="宋体">【旅梦】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">旅梦思迁次，穷愁有叹嗟。子鹅京口远，粳米会稽赊。<BR>
</font></big>
<font color="#400080">漏涩才成滴，灯寒不作花。出门聊一望，蟾桂向人斜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_41 </em></strong></font><font
face="黑体" color="#800080"> </font><font size="4" color="#800080" face="宋体">【秋寄张坤】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">庭树已黄落，闭门俱寂寥。未知栖托处，空羡圣明朝。<BR>
</font></big>
<font color="#400080">酒醒乡心阔，云晴客思遥。吾徒自多感，颜子只箪瓢。<br>
<P><big><font size="3" face="黑体" color="#000080"><strong><em>&nbsp;&nbsp; 卷659_42 </em></strong></font><font
face="黑体" color="#800080"> </font><font size="4" color="#800080" face="宋体">【伤华发】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">旧国迢迢远，清秋种种新。已衰曾轸虑，初见忽沾巾。<BR>
</font></big>
<font color="#400080">日薄梳兼懒，根危镊恐频。青铜不自见，只拟老他人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_43 </em></strong></font><font
face="黑体" color="#800080"> </font><font size="4" color="#800080" face="宋体">【九江早秋】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">雨过晚凉生，楼中枕簟清。海风吹乱木，岩磬落孤城。<BR>
</font></big>
<font color="#400080">百岁几多日，四蹄无限程。西邻莫高唱，俱是别离情。
<P><big><font size="3" face="黑体" color="#000080"><strong><em>&nbsp;&nbsp; 卷659_44 </em></strong></font><font
face="黑体" color="#800080"> </font><font size="4" color="#800080" face="宋体">【初秋寄友人】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">九华曾屏迹，罹乱与心违。是处堪终老，新秋又未归。<BR>
</font></big>
<font color="#400080">病中芳草歇，愁里白云飞。樵侣兼同志，音书近亦稀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_45 </em></strong></font><font
face="黑体" color="#800080"> </font><font size="4" color="#800080" face="宋体">【秋居有寄】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">端居湖岸东，生计有无中。魇处千般鬼，寒时百种风。<BR>
</font></big>
<font color="#400080">性灵从道拙，心事奈成空。多谢金台客，何当一笑同。<br>
<P><big><font size="3" face="黑体" color="#000080"><strong><em>&nbsp;&nbsp; 卷659_46 </em></strong></font><font
face="黑体" color="#800080"> </font><font size="4" color="#800080" face="宋体">【雪霁】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">南山雪乍晴，寒气转峥嵘。锁却闲门出，随他骏马行。<BR>
</font></big>
<font color="#400080">一竿如有计，五鼎岂须烹。愁见天街草，青青又欲生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_47 </em></strong></font><font
face="黑体" color="#800080"> </font><font size="4" color="#800080" face="宋体">【堠子】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">终日路岐旁，前程亦可量。未能惭面黑，只是恨头方。<BR>
</font></big>
<font color="#400080">雅旨逾千里，高文近两行。君知不识字，第一莫形相。
<P><big><font size="3" face="黑体" color="#000080"><strong><em>&nbsp;&nbsp; 卷659_48 </em></strong></font><font
face="黑体" color="#800080"> </font><font size="4" color="#800080" face="宋体">【初夏寄顾绍宗】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">江上偶分袂，四回寒暑更。青山无路入，白发满头生。<BR>
</font></big>
<font color="#400080">郢浦雁寻过，镜湖蝉又鸣。怜君未归日，杯酒若为情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_49 </em></strong></font><font
face="黑体" color="#800080"> </font><font size="4" color="#800080" face="宋体">【寄第五尊师】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">苕溪烟月久因循，野鹤衣裘独茧纶。只说泊船无定处，<BR>
</font></big>
<font color="#400080">不知携手是何人。朱黄拣日囚尸鬼，青白临时注脑神。<BR>
</font></big>
<font color="#400080">欲访先生问经诀，世间难得不由身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_50 </em></strong></font><font
face="黑体" color="#800080"> </font><font size="4" color="#800080" face="宋体">【寄西华黄炼师】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">西华有路入中华，依约山川认永嘉。羽客昔时留筱，<BR>
</font></big>
<font color="#400080">故人今又种烟霞。坛高已降三清鹤，海近应通八月槎。<BR>
</font></big>
<font color="#400080">盛事两般君总得，老莱衣服戴J家。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷659_51 </em></strong></font><font
face="黑体" color="#800080"> </font><font size="4" color="#800080" face="宋体">【所思（一作西上）】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">西上青云未有期，东归沧海一何迟。酒阑梦觉不称意，<BR>
</font></big>
<font color="#400080">花落月明空所思。长恐病侵多事日，可堪贫过少年时。<BR>
</font></big>
<font color="#400080">斗鸡走狗五陵道，惆怅输他轻薄儿。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
