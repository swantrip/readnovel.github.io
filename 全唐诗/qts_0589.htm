<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百八十九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百八十九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷589_1 </em></strong></font><font
face="黑体" color="#800080"> </font><font size="4" color="#800080" face="宋体">【送张郎中赴睦州】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">青山复渌水，想入富春西。夹岸清猿去，中流白日低。<BR>
</font></big>
<font color="#400080">美兼华省出，荣共故乡齐。贱子遥攀送，归心逐马蹄。<br>
<P><big><font size="3" face="黑体" color="#000080"><strong><em>&nbsp;&nbsp; 卷589_2 </em></strong></font><font
face="黑体" color="#800080"> </font><font size="4" color="#800080" face="宋体">【送鄂渚韦尚书赴镇】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">夏口本吴头，重城据上游。戈船转江汉，风月宿汀洲。<BR>
</font></big>
<font color="#400080">执宪倾民望，衔恩赴主忧。谁知旧寮属，攀饯泪仍流。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_3 </em></strong></font><font
face="黑体" color="#800080"> </font><font size="4" color="#800080" face="宋体">【送崔侍御书记赴山北座主尚书招辟】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">书记向丘门，旌幢夹谷尊。从来游幕意，此去并酬恩。<BR>
</font></big>
<font color="#400080">雁叫嫌冰合，骢嘶喜雪繁。同为入室士，不觉别销魂。
<P><big><font size="3" face="黑体" color="#000080"><strong><em>&nbsp;&nbsp; 卷589_4 </em></strong></font><font
face="黑体" color="#800080"> </font><font size="4" color="#800080" face="宋体">【入朝遇雪】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">霜鬓持霜简，朝天向雪天。玉阶初辨色，琼树乍相鲜。<BR>
</font></big>
<font color="#400080">密翳空难曙，盈征瑞不愆。谁为洛阳客，是日更高眠。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_5 </em></strong></font><font
face="黑体" color="#800080"> </font><font size="4" color="#800080" face="宋体">【勉力】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">日月不并照，升沈俱有时。自媒徒欲速，孤立却宜迟。<BR>
</font></big>
<font color="#400080">尽力唯求己，公心任遇谁。人间不得意，半是鬓先衰。<br>
<P><big><font size="3" face="黑体" color="#000080"><strong><em>&nbsp;&nbsp; 卷589_6 </em></strong></font><font
face="黑体" color="#800080"> </font><font size="4" color="#800080" face="宋体">【郊居寄友人】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">林色树还曛，何时得见君。独居度永日，相去远浮云。<BR>
</font></big>
<font color="#400080">故疾随秋至，离怀觉夜分。蛩声非自苦，偏是旅人闻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_7 </em></strong></font><font
face="黑体" color="#800080"> </font><font size="4" color="#800080" face="宋体">【送陆肱归吴兴】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">雪后江上去，风光故国新。清浑天气晓，绿动浪花春。<BR>
</font></big>
<font color="#400080">劝酒提壶鸟，乘舟震泽人。谁知沧海月，取桂却来秦。
<P><big><font size="3" face="黑体" color="#000080"><strong><em>&nbsp;&nbsp; 卷589_8 </em></strong></font><font
face="黑体" color="#800080"> </font><font size="4" color="#800080" face="宋体">【暮秋重过山僧院】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">却接良宵坐，明河几转流。安禅逢小暑，抱疾入高秋。<BR>
</font></big>
<font color="#400080">静室闻玄理，深山可白头。朝朝献林果，亦欲学猕猴。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_9 </em></strong></font><font
face="黑体" color="#800080"> </font><font size="4" color="#800080" face="宋体">【送新安少府】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">南浮虽六月，风水已秋凉。日乱看江树，身飞逐楚樯。<BR>
</font></big>
<font color="#400080">后期谁可定，临别语空长。远宦须清苦，幽兰贵独芳。<br>
<P><big><font size="3" face="黑体" color="#000080"><strong><em>&nbsp;&nbsp; 卷589_10 </em></strong></font><font
face="黑体" color="#800080"> </font><font size="4" color="#800080" face="宋体">【送人归吴】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">何人不归去，君去是闲人。帝里求相识，山家即近邻。<BR>
</font></big>
<font color="#400080">交情吾道可，离思柳条新。未饮青门酒，先如醉梦身。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_11 </em></strong></font><font
face="黑体" color="#800080"> </font><font size="4" color="#800080" face="宋体">【送姚评事】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">儒服从戎去，须知胜事全。使君开幕日，天子偃戈年。<BR>
</font></big>
<font color="#400080">风雨依嵩岭，桑麻接楚田。新诗随过客，旋满洛阳传。
<P><big><font size="3" face="黑体" color="#000080"><strong><em>&nbsp;&nbsp; 卷589_12 </em></strong></font><font
face="黑体" color="#800080"> </font><font size="4" color="#800080" face="宋体">【题栖云寺立上人院】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">是法从生有，修持历劫尘。独居岩下室，长似定中身。<BR>
</font></big>
<font color="#400080">树老风终夜，山寒雪见春。不知诸祖后，传印是何人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_13 </em></strong></font><font
face="黑体" color="#800080"> </font><font size="4" color="#800080" face="宋体">【黔中罢职过峡州题田使君北楼】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">巴中初去日，已遇使君留。及得寻东道，还陪上北楼。<BR>
</font></big>
<font color="#400080">江冲巫峡出，樯过洛宫收。好是从戎罢，看山觉自由。<br>
<P><big><font size="3" face="黑体" color="#000080"><strong><em>&nbsp;&nbsp; 卷589_14 </em></strong></font><font
face="黑体" color="#800080"> </font><font size="4" color="#800080" face="宋体">【江上送从兄群玉校书东游】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">逍遥蓬阁吏，才子复诗流。坟籍因穷览，江湖却纵游。<BR>
</font></big>
<font color="#400080">眠波听戍鼓，饭浦约鱼舟。处处迎高密，先应扫郡楼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_15 </em></strong></font><font
face="黑体" color="#800080"> </font><font size="4" color="#800080" face="宋体">【宛陵东峰亭与友人话别】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">坐举天涯目，停杯语日晡。修篁齐迥槛，列岫限平芜。<BR>
</font></big>
<font color="#400080">乱水通三楚，归帆挂五湖。不知从此去，何处是前途。
<P><big><font size="3" face="黑体" color="#000080"><strong><em>&nbsp;&nbsp; 卷589_16 </em></strong></font><font
face="黑体" color="#800080"> </font><font size="4" color="#800080" face="宋体">【华山寻隐者】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">自入华山居，关东相见疏。瓢中谁寄酒，叶上我留书。<BR>
</font></big>
<font color="#400080">巢鸟寒栖尽，潭泉暮冻馀。长闻得药力，此说又何如。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_17 </em></strong></font><font
face="黑体" color="#800080"> </font><font size="4" color="#800080" face="宋体">【题荐福寺僧栖白上人院】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">空门有才子，得道亦吟诗。内殿频征入，孤峰久作期。<BR>
</font></big>
<font color="#400080">高名何代比，密行几生持。长爱乔松院，清凉坐夏时。<br>
<P><big><font size="3" face="黑体" color="#000080"><strong><em>&nbsp;&nbsp; 卷589_18 </em></strong></font><font
face="黑体" color="#800080"> </font><font size="4" color="#800080" face="宋体">【游四明山刘樊二真人祠，题山下孙氏居】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">久在仙坛下，全家是地仙。池塘来乳洞，禾黍接芝田。<BR>
</font></big>
<font color="#400080">起看青山足，还倾白酒眠。不知尘世事，双鬓逐流年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_19 </em></strong></font><font
face="黑体" color="#800080"> </font><font size="4" color="#800080" face="宋体">【和太学赵鸿博士归蔡中】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">得禄从高第，还乡见后生。田园休问主，词赋已垂名。<BR>
</font></big>
<font color="#400080">扫壁前题出，开窗旧景清。遥知贤太守，致席日邀迎。
<P><big><font size="3" face="黑体" color="#000080"><strong><em>&nbsp;&nbsp; 卷589_20 </em></strong></font><font
face="黑体" color="#800080"> </font><font size="4" color="#800080" face="宋体">【送寿昌曹明府】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">惠人须宰邑，为政贵通经。却用清琴理，犹嫌薄俗听。<BR>
</font></big>
<font color="#400080">涨江晴渐渌，春峤烧还青。若宿严陵濑，谁当是客星。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_21 </em></strong></font><font
face="黑体" color="#800080"> </font><font size="4" color="#800080" face="宋体">【哭贾岛】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">秦楼吟苦夜，南望只悲君。一宦终遐徼，千山隔旅坟。<BR>
</font></big>
<font color="#400080">恨声流蜀魄，冤气入湘云。无限风骚句，时来日夜闻。<br>
<P><big><font size="3" face="黑体" color="#000080"><strong><em>&nbsp;&nbsp; 卷589_22 </em></strong></font><font
face="黑体" color="#800080"> </font><font size="4" color="#800080" face="宋体">【送薛能赴镇徐方】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">列土人间盛，彭门属九州。山河天设险，礼乐牧分忧。<BR>
</font></big>
<font color="#400080">皎日为明信，清风占早秋。虽同Se举，Se不封侯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_23 </em></strong></font><font
face="黑体" color="#800080"> </font><font size="4" color="#800080" face="宋体">【送凤翔范书记】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">西京无暑气，夏景似清秋。天府来相辟，高人去自由。<BR>
</font></big>
<font color="#400080">江山通蜀国，日月近神州。若共将军语，河兰地未收。
<P><big><font size="3" face="黑体" color="#000080"><strong><em>&nbsp;&nbsp; 卷589_24 </em></strong></font><font
face="黑体" color="#800080"> </font><font size="4" color="#800080" face="宋体">【岐山逢陕下故人】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">三秦一会面，二陕久分携。共忆黄河北，相留白日西。<BR>
</font></big>
<font color="#400080">寄来书少达，别后梦多迷。早晚期于此，看花听鸟啼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_25 </em></strong></font><font
face="黑体" color="#800080"> </font><font size="4" color="#800080" face="宋体">【送友人陆肱往太原】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">并州非故国，君去复寻谁。猃狁方为寇，嫖姚正用师。<BR>
</font></big>
<font color="#400080">戍烟来自号，边雪下无时。更想经绵上，应逢禁火期。<br>
<P><big><font size="3" face="黑体" color="#000080"><strong><em>&nbsp;&nbsp; 卷589_26 </em></strong></font><font
face="黑体" color="#800080"> </font><font size="4" color="#800080" face="宋体">【赠李将军】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">吾宗偏好武，汉代将家流。走马辞中禁，屯军向渭州。<BR>
</font></big>
<font color="#400080">天心待破虏，阵面许封侯。却得河源水，方应洗国仇。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_27 </em></strong></font><font
face="黑体" color="#800080"> </font><font size="4" color="#800080" face="宋体">【送友人喻坦之归睦州（一作送人归新定）】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">归心常共知，归路不相随。彼此无依倚，东西又别离。<BR>
</font></big>
<font color="#400080">山花含雨湿，江树近潮欹。莫恋渔樵兴，生涯各有为。
<P><big><font size="3" face="黑体" color="#000080"><strong><em>&nbsp;&nbsp; 卷589_28 </em></strong></font><font
face="黑体" color="#800080"> </font><font size="4" color="#800080" face="宋体">【寻华阳隐者】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">闲却白云居，行踪出去初。窗中聊取笔，架上独留书。<BR>
</font></big>
<font color="#400080">日背林光冷，潭澄岳影虚。长闻得药力，此说复何如。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_29 </em></strong></font><font
face="黑体" color="#800080"> </font><font size="4" color="#800080" face="宋体">【长安即事（一作长安僻居酬人）】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">岂得有书名，徒为老帝京。关中秋气早，雨后夜凉生。<BR>
</font></big>
<font color="#400080">沧海身终泛，青门梦已行。秦人纵相识，多少别离情。<br>
<P><big><font size="3" face="黑体" color="#000080"><strong><em>&nbsp;&nbsp; 卷589_30 </em></strong></font><font
face="黑体" color="#800080"> </font><font size="4" color="#800080" face="宋体">【送友人游塞北】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">朔野正秋风，前程见碛鸿。日西身独远，山转路无穷。<BR>
</font></big>
<font color="#400080">树隔高关断，沙连大漠空。君看河外将，早晚拟平戎。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_31 </em></strong></font><font
face="黑体" color="#800080"> </font><font size="4" color="#800080" face="宋体">【陕府上姚中丞】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">关东领藩镇，阙下授旌旄。觅句秋吟苦，酬恩夜坐劳。<BR>
</font></big>
<font color="#400080">天开吹角出，木落上楼高。闲话钱塘郡，半年听海潮。
<P><big><font size="3" face="黑体" color="#000080"><strong><em>&nbsp;&nbsp; 卷589_32 </em></strong></font><font
face="黑体" color="#800080"> </font><font size="4" color="#800080" face="宋体">【送供奉喻炼师归天目山】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">承恩虽内殿，得道本深山。举世相看老，孤峰独自还。<BR>
</font></big>
<font color="#400080">溪来青壁里，路在白云间。绝顶无人住，双峰是旧关。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_33 </em></strong></font><font
face="黑体" color="#800080"> </font><font size="4" color="#800080" face="宋体">【之任建安渌溪亭偶作二首】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">入境当春务，农蚕事正殷。逢溪难饮马，度岭更劳人。<BR>
</font></big>
<font color="#400080">想取A黎泰，无过赋敛均。不知成政后，谁是得为邻。<br>
<font color="#400080">维舟绿溪岸，绕郡白云峰。将幕连山起，人家向水重。<BR>
</font></big>
<font color="#400080">短才无独见，长策未相逢。所幸分尧理，A民悉可封。
<P><big><font size="3" face="黑体" color="#000080"><strong><em>&nbsp;&nbsp; 卷589_34 </em></strong></font><font
face="黑体" color="#800080"> </font><font size="4" color="#800080" face="宋体">【送侯郎中任新定二首】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">为郎非白头，作牧授沧洲。江界乘潮入，山川值胜游。<BR>
</font></big>
<font color="#400080">暑气随转扇，凉月傍开楼。便欲归田里，抛官逐隐侯。<BR><BR>
<font color="#400080">罢郎东出守，半路得浮舟。大旆行当夏，桐江到未秋。<BR>
</font></big>
<font color="#400080">云闲分岛寺，涛静见沙鸥。谁伴临清景，吟诗上郡楼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_35 </em></strong></font><font
face="黑体" color="#800080"> </font><font size="4" color="#800080" face="宋体">【送太学吴康仁及第南归】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">因为太学选，志业彻春闱。首领诸生出，先登上第归。<BR>
</font></big>
<font color="#400080">一荣犹未已，具庆且应稀。纵马行青草，临岐脱白衣。<BR>
</font></big>
<font color="#400080">家遥楚国寄，帆对汉山飞。知己盈华省，看君再发机。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_36 </em></strong></font><font
face="黑体" color="#800080"> </font><font size="4" color="#800080" face="宋体">【陕州题河上亭】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">岸拥洪流急，亭开清兴长。当轩河草晚，入坐水风凉。<BR>
</font></big>
<font color="#400080">独鸟惊来客，孤云触去樯。秋声和远雨，暮色带微阳。<BR>
</font></big>
<font color="#400080">浪静澄窗影，沙明发簟光。逍遥每尽日，谁识爱沧浪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_37 </em></strong></font><font
face="黑体" color="#800080"> </font><font size="4" color="#800080" face="宋体">【留题姚氏山斋】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">未厌栖林趣，犹怀济世才。闲眠知道在，高步会时来。<BR>
</font></big>
<font color="#400080">露滴从添砚，蝉吟便送杯。乱书离缥帙，迸笋出苔莓。<BR>
</font></big>
<font color="#400080">异果因僧摘，幽窗为燕开。春游何处尽，欲别几迟回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_38 </em></strong></font><font
face="黑体" color="#800080"> </font><font size="4" color="#800080" face="宋体">【长安书怀投知己（一作投邢员外）】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">所学近雕虫，知难谒至公。徒随众人后，拟老一生中。<BR>
</font></big>
<font color="#400080">间岁家书到，经荒世业空。心悬沧海断，梦与白云通。<BR>
</font></big>
<font color="#400080">玉漏声连北，银河气极东。关门迢递月，禁苑寂寥鸿。<BR>
</font></big>
<font color="#400080">地广身难束，时平道独穷。萧条苔长雨，淅沥叶危风。<BR>
</font></big>
<font color="#400080">久愧干朝客，多惭别钓翁。因依非不忝，延荐况曾蒙。<BR>
</font></big>
<font color="#400080">与善应无替，垂恩本有终。霜天摇落日，莫使逐孤蓬。
<P><big><font size="3" face="黑体" color="#000080"><strong><em>&nbsp;&nbsp; 卷589_39 </em></strong></font><font
face="黑体" color="#800080"> </font><font size="4" color="#800080" face="宋体">【送姚侍御充渭北掌书记】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">北境烽烟急，南山战伐频。抚绥初易帅，参画尽须人。<BR>
</font></big>
<font color="#400080">书记才偏称，朝廷意更亲。绣衣行李日，绮陌别离尘。<BR>
</font></big>
<font color="#400080">报国将临虏，之藩不离秦。豸冠严在首，雄笔健随身。<BR>
</font></big>
<font color="#400080">饮马河声暮，休兵塞色春。败亡仍暴骨，冤哭可伤神。<BR>
</font></big>
<font color="#400080">上策何当用，边情此是真。雕阴曾久客，拜送欲沾巾。<br>
<P><big><font size="3" face="黑体" color="#000080"><strong><em>&nbsp;&nbsp; 卷589_40 </em></strong></font><font
face="黑体" color="#800080"> </font><font size="4" color="#800080" face="宋体">【长安书情投知己】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">陕服因诗句，从容已半年。一从归阙下，罕得到门前。<BR>
</font></big>
<font color="#400080">每候朝轩出，常看列宿悬。重投期见奖，数首果蒙传。<BR>
</font></big>
<font color="#400080">转觉功宜倍，兼令住更坚。都忘春暂醉，少省夜曾眠。<BR>
</font></big>
<font color="#400080">烦暑灯谁读，孤云业自专。精华搜未竭，骚雅琢须全。<BR>
</font></big>
<font color="#400080">此事勤虽过，他谋拙莫先。槐街劳白日，桂路在青天。<BR>
</font></big>
<font color="#400080">取第殊无序，还乡可有缘。旅情长越鸟，秋思几秦蝉。<BR>
</font></big>
<font color="#400080">月色千楼满，砧声万井连。江山阻迢递，时节暗推迁。<BR>
</font></big>
<font color="#400080">道即穷通守，才应始末怜。书绅相戒语，藏箧赠行篇。<BR>
</font></big>
<font color="#400080">致主当齐圣，为郎本是仙。人心期际会，凤翼许迁延。<BR>
</font></big>
<font color="#400080">毕竟良图在，何妨逸性便。幽斋中寝觉，珍木正阴圆。<BR>
</font></big>
<font color="#400080">隐几闲瞻夜，临云兴渺然。五陵供丽景，六义动花笺。<BR>
</font></big>
<font color="#400080">倘与潜生翼，宁非助化权。免教垂素发，归种海隅田。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_41 </em></strong></font><font
face="黑体" color="#800080"> </font><font size="4" color="#800080" face="宋体">【府试丹浦非乐战】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">自古为君道，垂衣致理难。怀仁须去杀，用武即胜残。<BR>
</font></big>
<font color="#400080">毒帜诛方及，兵临衅可观。居来彭蠡固，战罢洞庭宽。<BR>
</font></big>
<font color="#400080">雪国知天远，霜林是血丹。吾皇则尧典，薄伐至桑干。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_42 </em></strong></font><font
face="黑体" color="#800080"> </font><font size="4" color="#800080" face="宋体">【府试风雨闻鸡】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">不为风雨变，鸡德一何贞。在暗长先觉，临晨即自鸣。<BR>
</font></big>
<font color="#400080">阴霾方见信，顷刻讵移声。向晦如相警，知时似独清。<BR>
</font></big>
<font color="#400080">萧萧和断漏，喔喔报重城。欲识诗人兴，中含君子情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_43 </em></strong></font><font
face="黑体" color="#800080"> </font><font size="4" color="#800080" face="宋体">【府试观兰亭图】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">往会人何处，遗踪事可观。林亭今日在，草木古春残。<BR>
</font></big>
<font color="#400080">笔想吟中驻，杯疑饮后干。向青穿峻岭，当白认回湍。<BR>
</font></big>
<font color="#400080">月影窗间夜，湖光枕上寒。不知诗酒客，谁更慕前欢。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_44 </em></strong></font><font
face="黑体" color="#800080"> </font><font size="4" color="#800080" face="宋体">【府试老人星见】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">良宵出户庭，极目向青冥。海内逢康日，天边见寿星。<BR>
</font></big>
<font color="#400080">临空遥的的，竟晓独荧荧。春后先依景，秋来忽近丁。<BR>
</font></big>
<font color="#400080">垂休临有道，作瑞掩前经。岂比周王梦，徒言得九龄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_45 </em></strong></font><font
face="黑体" color="#800080"> </font><font size="4" color="#800080" face="宋体">【省试振鹭】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">有鸟生江浦，霜华作羽翰。君臣将比洁，朝野共相欢。<BR>
</font></big>
<font color="#400080">月影林梢下，冰光水际残。翻飞时共乐，饮啄道皆安。<BR>
</font></big>
<font color="#400080">迥翥宜高咏，群栖入静看。由来鸳鹭侣，济济列千官。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_46 </em></strong></font><font
face="黑体" color="#800080"> </font><font size="4" color="#800080" face="宋体">【寄辛明府】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">何处无苛政，东南有子男。细将朝客说，须是邑人谙。<BR>
</font></big>
<font color="#400080">别业空经稔，归田独未甘。目凝烟积树，心贮月明潭。<BR>
</font></big>
<font color="#400080">晓鼓愁方乱，春山睡正酣。不任啼鸟思，乡社欲桑蚕。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_47 </em></strong></font><font
face="黑体" color="#800080"> </font><font size="4" color="#800080" face="宋体">【苑中题友人林亭】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">井邑藏岩穴，幽栖趣若何。春篁抽笋密，夏鸟杂雏多。<BR>
</font></big>
<font color="#400080">坐有清风至，林无暑气过。乱书还就叶，真饮不听歌。<BR>
</font></big>
<font color="#400080">片影明红藓，斜阴映绿萝。雄文终可惜，莫更弃高科。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_48 </em></strong></font><font
face="黑体" color="#800080"> </font><font size="4" color="#800080" face="宋体">【投京兆府试官任文学先辈】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">高兴每论诗，非才独见推。应当明试日，不比暗投时。<BR>
</font></big>
<font color="#400080">出口人皆信，操心自可知。孤单虽有托，际会别无期。<BR>
</font></big>
<font color="#400080">取舍知由己，穷通断在兹。贱身何足数，公道自难欺。<BR>
</font></big>
<font color="#400080">泽国违甘旨，渔舟积梦思。长安未归去，为倚鉴妍媸。
<P><big><font size="3" face="黑体" color="#000080"><strong><em>&nbsp;&nbsp; 卷589_49 </em></strong></font><font
face="黑体" color="#800080"> </font><font size="4" color="#800080" face="宋体">【宋少府东溪泛舟】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">登岸还入舟，水禽惊笑语。晚叶低众色，湿云带繁暑。<BR>
</font></big>
<font color="#400080">落日乘醉归，溪流复几许。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_50 </em></strong></font><font
face="黑体" color="#800080"> </font><font size="4" color="#800080" face="宋体">【闻北虏入灵州二首】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">河冰一夜合，虏骑入灵州。岁岁征兵去，难防塞草秋。<BR><BR>
<font color="#400080">见说灵州战，沙中血未干。将军日告急，走马向长安。<br>
<P><big><font size="3" face="黑体" color="#000080"><strong><em>&nbsp;&nbsp; 卷589_51 </em></strong></font><font
face="黑体" color="#800080"> </font><font size="4" color="#800080" face="宋体">【送友人下第归感怀】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">帝里春无意，归山对物华。即应来日去，九陌踏槐花。
<P><big><font size="3" face="黑体" color="#000080"><strong><em>&nbsp;&nbsp; 卷589_52 </em></strong></font><font
face="黑体" color="#800080"> </font><font size="4" color="#800080" face="宋体">【赠桂林友人】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">君家桂林住，日伐桂枝炊。何事东堂树，年年待一枝。<br>
<P><big><font size="3" face="黑体" color="#000080"><strong><em>&nbsp;&nbsp; 卷589_53 </em></strong></font><font
face="黑体" color="#800080"> </font><font size="4" color="#800080" face="宋体">【长安感怀】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">一第知何日，全家待此身。空将灞陵酒，酌送向东人。
<P><big><font size="3" face="黑体" color="#000080"><strong><em>&nbsp;&nbsp; 卷589_54 </em></strong></font><font
face="黑体" color="#800080"> </font><font size="4" color="#800080" face="宋体">【题长孙桐树】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">一去龙门侧，千年凤影移。空馀剪圭处，无复在孙枝。<br>
<P><big><font size="3" face="黑体" color="#000080"><strong><em>&nbsp;&nbsp; 卷589_55 </em></strong></font><font
face="黑体" color="#800080"> </font><font size="4" color="#800080" face="宋体">【渡汉江】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">岭外音书绝，经年复历春。近乡情更怯，不敢问来人。
<P><big><font size="3" face="黑体" color="#000080"><strong><em>&nbsp;&nbsp; 卷589_56 </em></strong></font><font
face="黑体" color="#800080"> </font><font size="4" color="#800080" face="宋体">【嵩山夜还】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">家住东皋去，好采旧山薇。自省游泉石，何曾不夜归。<br>
<P><big><font size="3" face="黑体" color="#000080"><strong><em>&nbsp;&nbsp; 卷589_57 </em></strong></font><font
face="黑体" color="#800080"> </font><font size="4" color="#800080" face="宋体">【暮秋宿清源上人院】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">野客愁来日，山房木落中。微风生夜半，积雨向秋终。<BR>
</font></big>
<font color="#400080">证道方离法，安禅不住空。迷途将觉路，语默见西东。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_58 </em></strong></font><font
face="黑体" color="#800080"> </font><font size="4" color="#800080" face="宋体">【秋夜宿重本上人院】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">却忆凉堂坐，明河几度流。安禅逢小暑，抱疾入高秋。<BR>
</font></big>
<font color="#400080">水国曾重讲，云林半旧游。此来看月落，还似道相求。
<P><big><font size="3" face="黑体" color="#000080"><strong><em>&nbsp;&nbsp; 卷589_59 </em></strong></font><font
face="黑体" color="#800080"> </font><font size="4" color="#800080" face="宋体">【赠立规上人】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">竹向空斋合，无僧在四邻。去云离坐石，斜月到禅身。<BR>
</font></big>
<font color="#400080">树老风终夜，山寒雪见春。不知诸祖后，传印是何人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_60 </em></strong></font><font
face="黑体" color="#800080"> </font><font size="4" color="#800080" face="宋体">【苏州寒食日送人归觐】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">江城寒食下，花木惨离魂。几宿投山寺，孤帆过海门。<BR>
</font></big>
<font color="#400080">□声泼火雨，柳色禁烟村。定看堂高后，斑衣灭泪痕。<br>
<P><big><font size="3" face="黑体" color="#000080"><strong><em>&nbsp;&nbsp; 卷589_61 </em></strong></font><font
face="黑体" color="#800080"> </font><font size="4" color="#800080" face="宋体">【即席送许□之曹南省兄】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">梅烂荷圆六月天，归帆高背虎丘烟。到时自见成行雁，<BR>
</font></big>
<font color="#400080">别处休听满树蝉。卖剑为赊吴市酒，携家犹借洞庭船。<BR>
</font></big>
<font color="#400080">待看春榜来江外，名占蓬莱第几仙。<BR>
<P><big><font size="3" face="黑体" color="#000080"><strong><em>&nbsp;&nbsp; 卷589_62 </em></strong></font><font
face="黑体" color="#800080"> </font><font size="4" color="#800080" face="宋体">【送罗著作两浙按狱（著作尝宰苏州吴县）】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">使印星车适旧游，陶潜今日在瀛洲。科条尽晓三千罪，<BR>
</font></big>
<font color="#400080">囹圄应空十二州。旧绶有香笼驿马，皇华无暇狎沙鸥。<BR>
</font></big>
<font color="#400080">归来重过姑苏郡，莫忘题名在虎丘。<BR>
<P><big><font size="3" face="黑体" color="#000080"><strong><em>&nbsp;&nbsp; 卷589_63 </em></strong></font><font
face="黑体" color="#800080"> </font><font size="4" color="#800080" face="宋体">【下第后屏居书怀寄张侍御】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">刖足岂一生，良工隔千里。故山彭泽上，归梦向汾水。<BR>
</font></big>
<font color="#400080">低催神气尽，僮仆心亦耻。未达谁不知，达者多忘此。<BR>
</font></big>
<font color="#400080">行年忽已壮，去老年更几。功名如不彰，身殁岂为鬼。<BR>
</font></big>
<font color="#400080">才看芳草歇，即叹凉风起。骢马未来朝，嘶声尚在耳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷589_64 </em></strong></font><font
face="黑体" color="#800080"> </font><font size="4" color="#800080" face="宋体">【答韩中丞容不饮酒】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">老大成名仍足病，强听丝竹亦无欢。<br>高情太守容闲坐，借与青山尽日看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷589_65 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1203.htm" target="_blank"></font><font size="3" color="#0080FF"><font face="黑体">李频</font></a></big> 
<br>
</font><br>
<font color="#400080">只将五字句，用破一生心。（《北梦琐言》）<BR><BR>
<font color="#400080">楚里八千里，此都会。巍峨数里城，远水相映带。<BR>
</font></big>
<font color="#400080">（《方舆胜览》）<br> <BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
