<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百三十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百三十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷335_1 </em></strong></font><font
face="黑体" color="#800080"> </font><font size="4" color="#800080" face="宋体">【享惠昭太子庙乐章（亚献终献）】<a
href="authers/qzz_0793.htm" target="_blank"></font><font size="3" color="#0080FF"><font face="黑体">裴度</font></a></big> 
<br>
</font><br>
<font color="#400080">重轮始发祥，齿胄方兴学。冥然升紫府，铿尔荐清乐。<BR>
</font></big>
<font color="#400080">奠兄萝跋悖在庭纷羽a。礼成神既醉，仿佛缑山鹤。<br>
<P><big><font size="3" face="黑体" color="#000080"><strong><em>&nbsp;&nbsp; 卷335_2 </em></strong></font><font
face="黑体" color="#800080"> </font><font size="4" color="#800080" face="宋体">【夏日对雨】<a
href="authers/qzz_0793.htm" target="_blank"></font><font size="3" color="#0080FF"><font face="黑体">裴度</font></a></big> 
<br>
</font><br>
<font color="#400080">登楼逃盛夏，万象正埃尘。对面雷嗔树，当街雨趁人。<BR>
</font></big>
<font color="#400080">檐疏蛛网重，地湿燕泥新。吟罢清风起，荷香满四邻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷335_3 </em></strong></font><font
face="黑体" color="#800080"> </font><font size="4" color="#800080" face="宋体">【白二十二侍郎有双鹤留在洛下予西园多野水长松…请之】<a
href="authers/qzz_0793.htm" target="_blank"></font><font size="3" color="#0080FF"><font face="黑体">裴度</font></a></big> 
<br>
</font><br>
<font color="#400080">闻君有双鹤，羁旅洛城东。未放归仙去，何如乞老翁。<BR>
</font></big>
<font color="#400080">且将临野水，莫闭在樊笼。好是长鸣处，西园白露中。
<P><big><font size="3" face="黑体" color="#000080"><strong><em>&nbsp;&nbsp; 卷335_4 </em></strong></font><font
face="黑体" color="#800080"> </font><font size="4" color="#800080" face="宋体">【窦七中丞见示初至夏口献元戎诗，辄戏和之】<a
href="authers/qzz_0793.htm" target="_blank"></font><font size="3" color="#0080FF"><font face="黑体">裴度</font></a></big> 
<br>
</font><br>
<font color="#400080">出佐青油幕，来吟白雪篇。须为九皋鹤，莫上五湖船。<BR>
</font></big>
<font color="#400080">故态君应在，新诗我亦便。元侯看再入，好被暂流连。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷335_5 </em></strong></font><font
face="黑体" color="#800080"> </font><font size="4" color="#800080" face="宋体">【酬张秘书因寄马赠诗】<a
href="authers/qzz_0793.htm" target="_blank"></font><font size="3" color="#0080FF"><font face="黑体">裴度</font></a></big> 
<br>
</font><br>
<font color="#400080">满城驰逐皆求马，古寺闲行独与君。代步本惭非逸足，<BR>
</font></big>
<font color="#400080">缘情何幸枉高文。若逢佳丽从将换，莫共驽骀角出群。<BR>
</font></big>
<font color="#400080">飞控著鞭能顾我，当时王粲亦从军。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷335_6 </em></strong></font><font
face="黑体" color="#800080"> </font><font size="4" color="#800080" face="宋体">【真慧寺（五祖道场）】<a
href="authers/qzz_0793.htm" target="_blank"></font><font size="3" color="#0080FF"><font face="黑体">裴度</font></a></big> 
<br>
</font><br>
<font color="#400080">遍寻真迹蹑莓苔，世事全抛不忍回。上界不知何处去，<BR>
</font></big>
<font color="#400080">西天移向此间来。岩前芍药师亲种，岭上青松佛手栽。<BR>
</font></big>
<font color="#400080">更有一般人不见，白莲花向半天开。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷335_7 </em></strong></font><font
face="黑体" color="#800080"> </font><font size="4" color="#800080" face="宋体">【中书即事】<a
href="authers/qzz_0793.htm" target="_blank"></font><font size="3" color="#0080FF"><font face="黑体">裴度</font></a></big> 
<br>
</font><br>
<font color="#400080">有意效承平，无功答圣明。灰心缘忍事，霜鬓为论兵。<BR>
</font></big>
<font color="#400080">道直身还在，恩深命转轻。盐梅非拟议，葵藿是平生。<BR>
</font></big>
<font color="#400080">白日长悬照，苍蝇谩发声。高阳旧田里，终使谢归耕。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷335_8 </em></strong></font><font
face="黑体" color="#800080"> </font><font size="4" color="#800080" face="宋体">【中和节诏赐公卿尺（贞元八年宏词）】<a
href="authers/qzz_0793.htm" target="_blank"></font><font size="3" color="#0080FF"><font face="黑体">裴度</font></a></big> 
<br>
</font><br>
<font color="#400080">阳和行庆赐，尺度及群公。荷宠承佳节，倾心立大中。<BR>
</font></big>
<font color="#400080">短长思合制，远近贵攸同。共仰财成德，将酬分寸功。<BR>
</font></big>
<font color="#400080">作程施有政，垂范播无穷。愿续南山寿，千春奉圣躬。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷335_9 </em></strong></font><font
face="黑体" color="#800080"> </font><font size="4" color="#800080" face="宋体">【至日登乐游园】<a
href="authers/qzz_0793.htm" target="_blank"></font><font size="3" color="#0080FF"><font face="黑体">裴度</font></a></big> 
<br>
</font><br>
<font color="#400080">阴律随寒改，阳和应节生。祥云观魏阙，瑞气映秦城。<BR>
</font></big>
<font color="#400080">验炭论时政，书云受岁盈。晷移长日至，雾敛远霄清。<BR>
</font></big>
<font color="#400080">景暖仙梅动，风柔御柳倾。那堪封得意，空对物华情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷335_10 </em></strong></font><font
face="黑体" color="#800080"> </font><font size="4" color="#800080" face="宋体">【奉酬中书相公至日圆丘摄事合于中书后阁宿斋…之作】<a
href="authers/qzz_0793.htm" target="_blank"></font><font size="3" color="#0080FF"><font face="黑体">裴度</font></a></big> 
<br>
</font><br>
<font color="#400080">翼亮登三命，谟猷本一心。致斋移秘府，祗事见冲襟。<BR>
</font></big>
<font color="#400080">皓月当延阁，祥风自禁林。相庭方积玉，王度已如金。<BR>
</font></big>
<font color="#400080">运偶唐虞盛，情同丙魏深。幽兰与白雪，何处寄庸音。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷335_11 </em></strong></font><font
face="黑体" color="#800080"> </font><font size="4" color="#800080" face="宋体">【太原题厅壁】<a
href="authers/qzz_0793.htm" target="_blank"></font><font size="3" color="#0080FF"><font face="黑体">裴度</font></a></big> 
<br>
</font><br>
<font color="#400080">危事经非一，浮荣得是空。白头官舍里，今日又春风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷335_12 </em></strong></font><font
face="黑体" color="#800080"> </font><font size="4" color="#800080" face="宋体">【溪居】<a
href="authers/qzz_0793.htm" target="_blank"></font><font size="3" color="#0080FF"><font face="黑体">裴度</font></a></big> 
<br>
</font><br>
<font color="#400080">门径俯清溪，茅檐古木齐。红尘飘不到，时有水禽啼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷335_13 </em></strong></font><font
face="黑体" color="#800080"> </font><font size="4" color="#800080" face="宋体">【喜遇刘二十八】<a
href="authers/qzz_0793.htm" target="_blank"></font><font size="3" color="#0080FF"><font face="黑体">裴度</font></a></big> 
<br>
</font><br>
<font color="#400080">病来佳兴少，老去旧游稀。笑语纵横作，杯觞络绎飞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷335_14 </em></strong></font><font
face="黑体" color="#800080"> </font><font size="4" color="#800080" face="宋体">【送刘】<a
href="authers/qzz_0793.htm" target="_blank"></font><font size="3" color="#0080FF"><font face="黑体">裴度</font></a></big> 
<br>
</font><br>
<font color="#400080">不归丹掖去，铜竹漫云云。惟喜因过我，须知未贺君。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷335_15 </em></strong></font><font
face="黑体" color="#800080"> </font><font size="4" color="#800080" face="宋体">【再送】<a
href="authers/qzz_0793.htm" target="_blank"></font><font size="3" color="#0080FF"><font face="黑体">裴度</font></a></big> 
<br>
</font><br>
<font color="#400080">顷来多谑浪，此夕任喧纷。故态犹应在，行期未要闻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷335_16 </em></strong></font><font
face="黑体" color="#800080"> </font><font size="4" color="#800080" face="宋体">【凉风亭睡觉】<a
href="authers/qzz_0793.htm" target="_blank"></font><font size="3" color="#0080FF"><font face="黑体">裴度</font></a></big> 
<br>
</font><br>
<font color="#400080">饱食缓行新睡觉，一瓯新茗侍儿煎。<br>脱巾斜倚绳床坐，风送水声来耳边。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷335_17 </em></strong></font><font
face="黑体" color="#800080"> </font><font size="4" color="#800080" face="宋体">【雪中讶诸公不相访】<a
href="authers/qzz_0793.htm" target="_blank"></font><font size="3" color="#0080FF"><font face="黑体">裴度</font></a></big> 
<br>
</font><br>
<font color="#400080">忆昨雨多泥又深，犹能携妓远过寻。<br>满空乱雪花相似，何事居然无赏心。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷335_18 </em></strong></font><font
face="黑体" color="#800080"> </font><font size="4" color="#800080" face="宋体">【傍水闲行】<a
href="authers/qzz_0793.htm" target="_blank"></font><font size="3" color="#0080FF"><font face="黑体">裴度</font></a></big> 
<br>
</font><br>
<font color="#400080">闲馀何处觉身轻，暂脱朝衣傍水行。<br>鸥鸟亦知人意静，故来相近不相惊。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷335_19 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0793.htm" target="_blank"></font><font size="3" color="#0080FF"><font face="黑体">裴度</font></a></big> 
<br>
</font><br>
<font color="#400080">两人同日事征西，今日君先奉紫泥。<br><BR>
<font color="#400080">待平贼垒报天子，莫指仙山示武夫。<BR>
<font color="#400080">野人不识中书令，唤作陶家与谢家。（《题南庄》）。<BR><BR>
<font color="#400080">君若有心求逸足，我还留意在名姝。（答白居易求马）
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
