<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百零九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百零九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷209_1 </em></strong></font><font
face="黑体" color="#800080"> </font><font size="4" color="#800080" face="宋体">【送萧颖士赴东府得路字】<a
href="authers/qzz_0485.htm" target="_blank"></font><font size="3" color="#0080FF"><font face="黑体">贾邕</font></a></big> 
<br>
</font><br>
<font color="#400080">子欲适东周，门人盈歧路。高标信难仰，薄官非始务。<BR>
</font></big>
<font color="#400080">绵邈千里途，裴回四郊暮。征车日云远，抚已惭深顾。
<P><big><font size="3" face="黑体" color="#000080"><strong><em>&nbsp;&nbsp; 卷209_2 </em></strong></font><font
face="黑体" color="#800080"> </font><font size="4" color="#800080" face="宋体">【送萧颖士赴东府得适字】<a
href="authers/qzz_0486.htm" target="_blank"></font><font size="3" color="#0080FF"><font face="黑体">刘舟</font></a></big> 
<br>
</font><br>
<font color="#400080">大名掩诸古，独断无不适。德遂天下宗，官为幕中客。<BR>
</font></big>
<font color="#400080">骊山浮云散，灞岸零雨夕。请业非远期，圆光再生魄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷209_3 </em></strong></font><font
face="黑体" color="#800080"> </font><font size="4" color="#800080" face="宋体">【送萧颖士赴东府得离字】<a
href="authers/qzz_0487.htm" target="_blank"></font><font size="3" color="#0080FF"><font face="黑体">长孙铸</font></a></big> 
<br>
</font><br>
<font color="#400080">大德讵可拟，高梧有长离。素怀经纶具，昭世犹安卑。<BR>
</font></big>
<font color="#400080">落日去关外，悠悠隔山陂。我心如浮云，千里相追随。<br>
<P><big><font size="3" face="黑体" color="#000080"><strong><em>&nbsp;&nbsp; 卷209_4 </em></strong></font><font
face="黑体" color="#800080"> </font><font size="4" color="#800080" face="宋体">【送萧颖士赴东府，得还字】<a
href="authers/qzz_0488.htm" target="_blank"></font><font size="3" color="#0080FF"><font face="黑体">房白</font></a></big> 
<br>
</font><br>
<font color="#400080">夫子高世迹，时人不可攀。今予亦云幸，谬得承温颜。<BR>
</font></big>
<font color="#400080">良策资入幕，遂行从近关。青春灞亭别，此去何时还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷209_5 </em></strong></font><font
face="黑体" color="#800080"> </font><font size="4" color="#800080" face="宋体">【送萧颖士赴东府，得引字】<a
href="authers/qzz_0489.htm" target="_blank"></font><font size="3" color="#0080FF"><font face="黑体">元晟</font></a></big> 
<br>
</font><br>
<font color="#400080">吾见夫子德，谁云习相近。数仞不可窥，言味终难尽。<BR>
</font></big>
<font color="#400080">处喧虑常澹，作吏心亦隐。更有嵩少峰，东南为胜引。
<P><big><font size="3" face="黑体" color="#000080"><strong><em>&nbsp;&nbsp; 卷209_6 </em></strong></font><font
face="黑体" color="#800080"> </font><font size="4" color="#800080" face="宋体">【送萧颖士赴东府，得浅字】<a
href="authers/qzz_0490.htm" target="_blank"></font><font size="3" color="#0080FF"><font face="黑体">刘太冲</font></a></big> 
<br>
</font><br>
<font color="#400080">吾师继微言，赞述在坟典。寸禄聊自资，平生宦情鲜。<BR>
</font></big>
<font color="#400080">逶迟东州路，春草深复浅。日远夫子门，中心曷由展。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷209_7 </em></strong></font><font
face="黑体" color="#800080"> </font><font size="4" color="#800080" face="宋体">【送萧颖士赴东府，得草字】<a
href="authers/qzz_0491.htm" target="_blank"></font><font size="3" color="#0080FF"><font face="黑体">姚发</font></a></big> 
<br>
</font><br>
<font color="#400080">天生良史笔，浪迹擅文藻。中夏授参谋，东夷愿闻道。<BR>
</font></big>
<font color="#400080">行轩玩春日，饯席藉芳草。幸得师季良，欣留箧笥宝。<br>
<P><big><font size="3" face="黑体" color="#000080"><strong><em>&nbsp;&nbsp; 卷209_8 </em></strong></font><font
face="黑体" color="#800080"> </font><font size="4" color="#800080" face="宋体">【送萧颖士赴东府，得往字】<a
href="authers/qzz_0492.htm" target="_blank"></font><font size="3" color="#0080FF"><font face="黑体">郑愕</font></a></big> 
<br>
</font><br>
<font color="#400080">斤溪数亩田，素心拟长往。君曲得引，使我缨俗网。<BR>
</font></big>
<font color="#400080">风尘岂不劳，道义成心赏。春郊桃李月，忍此戒征两。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷209_9 </em></strong></font><font
face="黑体" color="#800080"> </font><font size="4" color="#800080" face="宋体">【送萧颖士赴东府，得散字】<a
href="authers/qzz_0493.htm" target="_blank"></font><font size="3" color="#0080FF"><font face="黑体">殷少野</font></a></big> 
<br>
</font><br>
<font color="#400080">官闲幕府下，聊以任纵诞。文学鲁仲尼，高标嵇中散。<BR>
</font></big>
<font color="#400080">出门时雨润，对酒春风暖。感激知己恩，别离魂欲断。
<P><big><font size="3" face="黑体" color="#000080"><strong><em>&nbsp;&nbsp; 卷209_10 </em></strong></font><font
face="黑体" color="#800080"> </font><font size="4" color="#800080" face="宋体">【送萧颖士赴东府，得君字】<a
href="authers/qzz_0494.htm" target="_blank"></font><font size="3" color="#0080FF"><font face="黑体">邬载</font></a></big> 
<br>
</font><br>
<font color="#400080">策名十二载，独立先斯文。迩来及门者，半已升青云。<BR>
</font></big>
<font color="#400080">青云岂无姿，黄鹄素不群。一辞芸香吏，几岁沧江濉<BR>
</font></big>
<font color="#400080">散职既不羁，天听亦昭闻。虽承急贤诏，未谒陶唐君。<BR>
</font></big>
<font color="#400080">薄俸还自急，此言那足云。和风媚东郊，时物滋南薰。<BR>
</font></big>
<font color="#400080">蕙草正可摘，豫章犹未分。宗师忽千里，使我心氛氲。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
