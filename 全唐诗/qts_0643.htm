<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百四十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百四十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷643_1 </em></strong></font><font
face="黑体" color="#800080"> </font><font size="4" color="#800080" face="宋体">【菊】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">篱下霜前偶得存，忍教迟晚避兰荪。也销造化无多力，<BR>
</font></big>
<font color="#400080">未受阳和一点恩。栽处不容依玉砌，要时还许上金尊。<BR>
</font></big>
<font color="#400080">陶潜殁后谁知己，露滴幽丛见泪痕。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_2 </em></strong></font><font
face="黑体" color="#800080"> </font><font size="4" color="#800080" face="宋体">【风】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">喜怒寒暄直不匀，终无形状始无因。能将尘土平欺客，<BR>
</font></big>
<font color="#400080">爱把波澜枉陷人。飘乐递香随日在，绽花开柳逐年新。<BR>
</font></big>
<font color="#400080">深知造化由君力，试为吹嘘借与春。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_3 </em></strong></font><font
face="黑体" color="#800080"> </font><font size="4" color="#800080" face="宋体">【月】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">狡兔顽蟾死复生，度云经汉澹还明。夜长虽耐对君坐，<BR>
</font></big>
<font color="#400080">年少不禁随尔行。玉桂影摇乌鹊动，金波寒注鬼神惊。<BR>
</font></big>
<font color="#400080">人间半被虚抛掷，唯向孤吟客有情。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_4 </em></strong></font><font
face="黑体" color="#800080"> </font><font size="4" color="#800080" face="宋体">【秋】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">傍雨依风冷渐匀，更凭青女事精神。来时将得几多雁，<BR>
</font></big>
<font color="#400080">到处愁他无限人。能被绿杨深懊恼，谩偎黄菊送殷勤。<BR>
</font></big>
<font color="#400080">邹家不用偏吹律，到底荣枯也自均。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_5 </em></strong></font><font
face="黑体" color="#800080"> </font><font size="4" color="#800080" face="宋体">【松】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">地耸苍龙势抱云，天教青共众材分。孤标百尺雪中见，<BR>
</font></big>
<font color="#400080">长啸一声风里闻。桃李傍他真是佞，藤萝攀尔亦非群。<BR>
</font></big>
<font color="#400080">平生相爱应相识，谁道修篁胜此君。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_6 </em></strong></font><font
face="黑体" color="#800080"> </font><font size="4" color="#800080" face="宋体">【读汉史】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">四百年间反覆寻，汉家兴替好沾襟。每逢奸诈须凳郑<BR>
</font></big>
<font color="#400080">真遇英雄始醒心。王莽弄来曾半破，曹公将去便平沈。<BR>
</font></big>
<font color="#400080">当时虚受君恩者，谩向青编作鬼林。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_7 </em></strong></font><font
face="黑体" color="#800080"> </font><font size="4" color="#800080" face="宋体">【上元怀古二首】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">南朝天子爱风流，尽守江山不到头。总是战争收拾得，<BR>
</font></big>
<font color="#400080">却因歌舞破除休。尧行道德终无敌，秦把金汤可自由。<BR>
</font></big>
<font color="#400080">试问繁华何处有，雨苔烟草古城秋。<br><BR>
<font color="#400080">争帝图王德尽衰，骤兴驰霸亦何为。君臣都是一场笑，<BR>
</font></big>
<font color="#400080">家国共成千载悲。排岸远樯森似槊，落波残照赫如旗。<BR>
</font></big>
<font color="#400080">今朝城上难回首，不见楼船索战时。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_8 </em></strong></font><font
face="黑体" color="#800080"> </font><font size="4" color="#800080" face="宋体">【隋堤柳】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">曾傍龙舟拂翠华，至今凝恨倚天涯。但经春色还秋色，<BR>
</font></big>
<font color="#400080">不觉杨家是李家。背日古阴从北朽，逐波疏影向南斜。<BR>
</font></big>
<font color="#400080">年年只有晴风便，遥为雷塘送雪花。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_9 </em></strong></font><font
face="黑体" color="#800080"> </font><font size="4" color="#800080" face="宋体">【蒲关西道中作】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">国东王气凝蒲关，楼台帖出晴空间。紫烟横捧大舜庙，<BR>
</font></big>
<font color="#400080">黄河直打中条山。地锁咽喉千古壮，风传歌吹万家闲。<BR>
</font></big>
<font color="#400080">来来去去身依旧，未及潘年鬓已斑。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_10 </em></strong></font><font
face="黑体" color="#800080"> </font><font size="4" color="#800080" face="宋体">【送李秀才入军】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">弱柳贞松一地栽，不因霜霰自难媒。书生只是平时物，<BR>
</font></big>
<font color="#400080">男子争无乱世才。铁马已随红旆去，同人犹著白衣来。<BR>
</font></big>
<font color="#400080">到头功业须如此，莫为初心首重回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_11 </em></strong></font><font
face="黑体" color="#800080"> </font><font size="4" color="#800080" face="宋体">【送蕲州裴员外】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">正作南宫第一人，暂随霓旆怆离群。晓从阙下辞天子，<BR>
</font></big>
<font color="#400080">春向江头待使君。五马尚迷青琐路，双鱼犹惹翠兰芬。<BR>
</font></big>
<font color="#400080">明朝无路寻归处，禁树参差隔紫云。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_12 </em></strong></font><font
face="黑体" color="#800080"> </font><font size="4" color="#800080" face="宋体">【代孔明哭先主】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">忆昔南阳顾草庐，便乘雷电捧乘舆。酌量诸夏须平取，<BR>
</font></big>
<font color="#400080">期刻群雄待遍锄。南面未能成帝业，西陵那忍送宫车。<BR>
</font></big>
<font color="#400080">九疑山下频惆怅，曾许微臣水共鱼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_13 </em></strong></font><font
face="黑体" color="#800080"> </font><font size="4" color="#800080" face="宋体">【送职方王郎中吏部刘员外自太原郑相公幕继奉征书归省署】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">双凤衔书次第飞，玉皇催促列仙归。云开日月临青琐，<BR>
</font></big>
<font color="#400080">风卷烟霞上紫微。莲影一时空俭府，兰香同处扑尧衣。<BR>
</font></big>
<font color="#400080">此生长扫朱门者，每向人间梦粉闱。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_14 </em></strong></font><font
face="黑体" color="#800080"> </font><font size="4" color="#800080" face="宋体">【寒食二首】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">柳带东风一向斜，春阴澹澹蔽人家。有时三点两点雨，<BR>
</font></big>
<font color="#400080">到处十枝五枝花。万井楼台疑绣画，九原珠翠似烟霞。<BR>
</font></big>
<font color="#400080">年年今日谁相问，独卧长安泣岁华。<br><BR>
<font color="#400080">风烟放荡花披猖，秋千女儿飞短墙。绣袍驰马拾遗翠，<BR>
</font></big>
<font color="#400080">锦袖斗鸡喧广场。天地气和融霁色，池台日暖烧春光。<BR>
</font></big>
<font color="#400080">自怜尘土无他事，空脱荷衣泥醉乡。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_15 </em></strong></font><font
face="黑体" color="#800080"> </font><font size="4" color="#800080" face="宋体">【又代孔明哭先主】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">鲸鬣翻腾四海波，始将天意用干戈。尽驱神鬼随鞭策，<BR>
</font></big>
<font color="#400080">全罩英雄入网罗。提剑尚残吴郡国，垂衣犹欠魏山河。<BR>
</font></big>
<font color="#400080">鼎湖无路追仙驾，空使群臣泣血多。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_16 </em></strong></font><font
face="黑体" color="#800080"> </font><font size="4" color="#800080" face="宋体">【贫女】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">平生不识绣衣裳，闲把荆钗亦自伤。镜里只应谙素貌，<BR>
</font></big>
<font color="#400080">人间多自信红妆。当年未嫁还忧老，终日求媒即道狂。<BR>
</font></big>
<font color="#400080">两意定知无说处，暗垂珠泪湿蚕筐。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_17 </em></strong></font><font
face="黑体" color="#800080"> </font><font size="4" color="#800080" face="宋体">【寓怀】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">万古交驰一片尘，思量名利孰如身。长疑好事皆虚事，<BR>
</font></big>
<font color="#400080">却恐闲人是贵人。老逐少来终不放，辱随荣后直须匀。<BR>
</font></big>
<font color="#400080">劝君不用夸头角，梦里输赢总未真。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_18 </em></strong></font><font
face="黑体" color="#800080"> </font><font size="4" color="#800080" face="宋体">【蜀中寓怀】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">千里烟霞锦水头，五丁开得也风流。春装宝阙重重树，<BR>
</font></big>
<font color="#400080">日照仙州万万楼。蛙似公孙虽不守，龙如诸葛亦须休。<BR>
</font></big>
<font color="#400080">此中无限英雄鬼，应对江山各自羞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_19 </em></strong></font><font
face="黑体" color="#800080"> </font><font size="4" color="#800080" face="宋体">【下第卧疾卢员外召游曲江】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">眼前何事不伤神，忍向江头更弄春。桂树既能欺贱子，<BR>
</font></big>
<font color="#400080">杏花争肯采闲人。麻衣未掉浑身雪，皂盖难遮满面尘。<BR>
</font></big>
<font color="#400080">珍重列星相借问，嵇康慵病也天真。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_20 </em></strong></font><font
face="黑体" color="#800080"> </font><font size="4" color="#800080" face="宋体">【司天台】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">拂云朱槛捧昭回，静对铜浑水镜开。太史只知频奏瑞，<BR>
</font></big>
<font color="#400080">苍生无计可防灾。景公进德星曾退，汉帝推诚日为回。<BR>
</font></big>
<font color="#400080">何事旷官全不语，好天良月锁高台。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_21 </em></strong></font><font
face="黑体" color="#800080"> </font><font size="4" color="#800080" face="宋体">【落花】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">落拓东风不藉春，吹开吹谢两何因。当时曾见笑筵主，<BR>
</font></big>
<font color="#400080">今日自为行路尘。颜色却还天上女，馨香留与世间人。<BR>
</font></big>
<font color="#400080">明年寒食重相见，零泪无端又满巾。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_22 </em></strong></font><font
face="黑体" color="#800080"> </font><font size="4" color="#800080" face="宋体">【赴举别所知】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">腰剑囊书出户迟，壮心奇命两相疑。麻衣尽举一双手，<BR>
</font></big>
<font color="#400080">桂树只生三两枝。黄祖不怜鹦鹉客，志公偏赏麒麟儿。<BR>
</font></big>
<font color="#400080">叔牙忧我应相痛，回首天涯寄所思。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_23 </em></strong></font><font
face="黑体" color="#800080"> </font><font size="4" color="#800080" face="宋体">【贺邢州卢员外】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">紫泥飞诏下金銮，列象分明世仰观。北省谏书藏旧草，<BR>
</font></big>
<font color="#400080">南宫郎署握新兰。春归凤沼恩波暖，晓入鸳行瑞气寒。<BR>
</font></big>
<font color="#400080">偏是此生栖息者，满衣零泪一时干。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_24 </em></strong></font><font
face="黑体" color="#800080"> </font><font size="4" color="#800080" face="宋体">【方干隐居】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">咬咬嘎嘎水禽声，露洗松阴满院清。溪畔印沙多鹤迹，<BR>
</font></big>
<font color="#400080">槛前题竹有僧名。问人远岫千重意，对客闲云一片情。<BR>
</font></big>
<font color="#400080">早晚尘埃得休去，且将书剑事先生。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_25 </em></strong></font><font
face="黑体" color="#800080"> </font><font size="4" color="#800080" face="宋体">【早春微雨】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">怪来莺蝶似凝愁，不觉看花暂湿头。疏影未藏千里树，<BR>
</font></big>
<font color="#400080">远阴微翳万家楼。青罗舞袖纷纷转，红脸啼珠旋旋收。<BR>
</font></big>
<font color="#400080">岁旱且须教济物，为霖何事爱风流。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_26 </em></strong></font><font
face="黑体" color="#800080"> </font><font size="4" color="#800080" face="宋体">【谒翰林刘学士不遇】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">梦绕清华宴地深，洞宫横锁晓沈沈。鹏飞碧海终难见，<BR>
</font></big>
<font color="#400080">鹤入青霄岂易寻。六尺羁魂迷定止，两行愁血谢知音。<BR>
</font></big>
<font color="#400080">平生只耻凌风翼，随得鸣珂上禁林。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_27 </em></strong></font><font
face="黑体" color="#800080"> </font><font size="4" color="#800080" face="宋体">【答刘书记见赠】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">吟近秋光思不穷，酷探骚雅愧无功。茫然心苦千篇拙，<BR>
</font></big>
<font color="#400080">暝坐神凝万象空。月上开襟当北户，竹边回首揖西风。<BR>
</font></big>
<font color="#400080">知音频有新诗赠，白雪纷纷落郢中。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_28 </em></strong></font><font
face="黑体" color="#800080"> </font><font size="4" color="#800080" face="宋体">【贺友人及第】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">得水蛟龙失水鱼，此心相对两何如。敢辞今日须行卷，<BR>
</font></big>
<font color="#400080">犹喜他年待荐书。松桂也应情未改，萍蓬争奈迹还疏。<BR>
</font></big>
<font color="#400080">春风不见寻花伴，遥向青云泥子虚。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_29 </em></strong></font><font
face="黑体" color="#800080"> </font><font size="4" color="#800080" face="宋体">【雨后过华岳庙】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">华山黑影霄崔嵬，金天□□门未开。雨淋鬼火灭不灭，<BR>
</font></big>
<font color="#400080">风送神香来不来。墙外素钱飘似雪，殿前阴柏吼如雷。<BR>
</font></big>
<font color="#400080">知君暗宰人间事，休把苍生梦里裁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_30 </em></strong></font><font
face="黑体" color="#800080"> </font><font size="4" color="#800080" face="宋体">【赠弹琴李处士】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">情知此事少知音，自是先生枉用心。世上几时曾好古，<BR>
</font></big>
<font color="#400080">人前何必更沾襟。致身不似笙竽巧，悦耳宁如郑卫淫。<BR>
</font></big>
<font color="#400080">三尺焦桐七条线，子期师旷两沈沈。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_31 </em></strong></font><font
face="黑体" color="#800080"> </font><font size="4" color="#800080" face="宋体">【刘员外寄移菊】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">秋来缘树复缘墙，怕共平芜一例荒。颜色不能随地变，<BR>
</font></big>
<font color="#400080">风流唯解逐人香。烟含细叶交加碧，露拆寒英次第黄。<BR>
</font></big>
<font color="#400080">深谢栽培与知赏，但惭终岁待重阳。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_32 </em></strong></font><font
face="黑体" color="#800080"> </font><font size="4" color="#800080" face="宋体">【南山】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">钝碧顽青几万秋，直无天地始应休。莫嫌尘土佯遮面，<BR>
</font></big>
<font color="#400080">能向楼台强出头。霁色陡添千尺翠，夕阳闲放一堆愁。<BR>
</font></big>
<font color="#400080">假饶不是神仙骨，终抱琴书向此游。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_33 </em></strong></font><font
face="黑体" color="#800080"> </font><font size="4" color="#800080" face="宋体">【山中览刘书记新诗】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">记室新诗相寄我，蔼然清绝更无过。溪风满袖吹骚雅，<BR>
</font></big>
<font color="#400080">岩瀑无时滴薜萝。云外山高寒色重，雪中松苦夜声多。<BR>
</font></big>
<font color="#400080">静酬嘉唱对幽景，苍鹤羸栖古木柯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_34 </em></strong></font><font
face="黑体" color="#800080"> </font><font size="4" color="#800080" face="宋体">【早秋山中作】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">荣枯无路入千峰，肥遁谁谐此志同。司寇亦曾遭鲁黜，<BR>
</font></big>
<font color="#400080">步兵何事哭途穷。桧松瘦健滴秋露，户牖虚明生晚风。<BR>
</font></big>
<font color="#400080">山思更清人影绝，陇云飞入草堂中。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_35 </em></strong></font><font
face="黑体" color="#800080"> </font><font size="4" color="#800080" face="宋体">【赋得寒月寄齐已】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">松下清风吹我襟，上方钟磬夜沈沈。已知庐岳尘埃绝，<BR>
</font></big>
<font color="#400080">更忆寒山雪月深。高谢万缘消祖意，朗吟千首亦师心。<BR>
</font></big>
<font color="#400080">岂知名出遍诸夏，石上栖禅竹影侵。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_36 </em></strong></font><font
face="黑体" color="#800080"> </font><font size="4" color="#800080" face="宋体">【曲江二首】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">南山低对紫云楼，翠影红阴瑞气浮。一种是春长富贵，<BR>
</font></big>
<font color="#400080">大都为水也风流。争攀柳带千千手，间插花枝万万头。<BR>
</font></big>
<font color="#400080">独向江边最惆怅，满衣尘土避王侯。<br><BR>
<font color="#400080">江色沈天万草齐，暖烟晴霭自相迷。蜂怜杏蕊细香落，<BR>
</font></big>
<font color="#400080">莺坠柳条浓翠低。千队国娥轻似雪，一群公子醉如泥。<BR>
</font></big>
<font color="#400080">斜阳怪得长安动，陌上分飞万马蹄。<BR>
<P><big><font size="3" face="黑体" color="#000080"><strong><em>&nbsp;&nbsp; 卷643_37 </em></strong></font><font
face="黑体" color="#800080"> </font><font size="4" color="#800080" face="宋体">【迁居清溪和刘书记见示】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">担锡归来竹绕溪，过津曾笑鲁儒迷。端居味道尘劳息，<BR>
</font></big>
<font color="#400080">扣寂眠云心境齐。还似村家无宠禄，时将邻叟话幽栖。<BR>
</font></big>
<font color="#400080">山衣毳烂唯添野，石井源清不贮泥。祖意岂从年腊得，<BR>
</font></big>
<font color="#400080">松枝肯为雪霜低。晚天吟望秋光重，雨阵横空蔽断霓。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_38 </em></strong></font><font
face="黑体" color="#800080"> </font><font size="4" color="#800080" face="宋体">【阴地关崇徽公主手迹】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">一拓纤痕更不收，翠微苍藓几经秋。谁陈帝子和番策，<BR>
</font></big>
<font color="#400080">我是男儿为国羞。寒雨洗来香已尽，澹烟笼著恨长留。<BR>
</font></big>
<font color="#400080">可怜汾水知人意，旁与吞声未忍休。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_39 </em></strong></font><font
face="黑体" color="#800080"> </font><font size="4" color="#800080" face="宋体">【题李员外厅】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">石砌蛩吟响，草堂人语稀。道孤思绝唱，年长渐知非。<BR>
</font></big>
<font color="#400080">名利终成患，烟霞亦可依。高丘松盖古，闲地药苗肥。<BR>
</font></big>
<font color="#400080">猿鸟啼嘉景，牛羊傍晚晖。幽栖还自得，清啸坐忘机。<BR>
</font></big>
<font color="#400080">爱彼人深处，白云相伴归。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_40 </em></strong></font><font
face="黑体" color="#800080"> </font><font size="4" color="#800080" face="宋体">【山中寄梁判官】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">归卧东林计偶谐，柴门深向翠微开。更无尘事心头起，<BR>
</font></big>
<font color="#400080">还有诗情象外来。康乐公应频结社，寒山子亦患多才。<BR>
</font></big>
<font color="#400080">星郎雅是道中侣，六艺拘牵在隗台。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_41 </em></strong></font><font
face="黑体" color="#800080"> </font><font size="4" color="#800080" face="宋体">【禅林寺作寄刘书记】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">坐近松风骨自寒，茅斋直拶白雪边。玄关不闭何人到，<BR>
</font></big>
<font color="#400080">此事谁论在佛先。天竺老师留一句，曹溪行者答全篇。<BR>
</font></big>
<font color="#400080">今朝林下忘言说，强把新诗寄谪仙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_42 </em></strong></font><font
face="黑体" color="#800080"> </font><font size="4" color="#800080" face="宋体">【山中病后作】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">卧病厌厌三伏尽，商飙初自水边来。高峰枯槁骨偏峭，<BR>
</font></big>
<font color="#400080">野树扶疏叶未摧。时序追牵从鬓改，蝉声酸急是谁催。<BR>
</font></big>
<font color="#400080">云门不闭全无事，心外沈然一聚灰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_43 </em></strong></font><font
face="黑体" color="#800080"> </font><font size="4" color="#800080" face="宋体">【寄卫别驾】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">晓屐归来岳寺深，尝思道侣会东林。昏沈天竺看经眼，<BR>
</font></big>
<font color="#400080">萧索净名老病心。云盖数重横陇首，苔花千点遍松阴。<BR>
</font></big>
<font color="#400080">知君超达悟空旨，三径闲行抱素琴。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_44 </em></strong></font><font
face="黑体" color="#800080"> </font><font size="4" color="#800080" face="宋体">【遣怀】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">长松埋涧底，郁郁未出原。孤云飞陇首，高洁不可攀。<BR>
</font></big>
<font color="#400080">古道贵拙直，时事不足言。莫饮盗泉水，无为天下先。<BR>
</font></big>
<font color="#400080">智者与愚者，尽归北邙山。唯有东流水，年光不暂闲。
<P><big><font size="3" face="黑体" color="#000080"><strong><em>&nbsp;&nbsp; 卷643_45 </em></strong></font><font
face="黑体" color="#800080"> </font><font size="4" color="#800080" face="宋体">【酬刘书记一二知己见寄】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">见说金台客，相逢只论诗。坐来残暑退，吟许野僧知。<BR>
</font></big>
<font color="#400080">自喜幽栖僻，唯惭道义亏。身闲偏好古，句冷不求奇。<BR>
</font></big>
<font color="#400080">晦迹全无累，安贫自得宜。同人终念我，莲社有归期。
<P><big><font size="3" face="黑体" color="#000080"><strong><em>&nbsp;&nbsp; 卷643_46 </em></strong></font><font
face="黑体" color="#800080"> </font><font size="4" color="#800080" face="宋体">【山中依韵答刘书记见赠】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">幽居少人事，三径草不开。隐几虚室静，闲云入坐来。<BR>
</font></big>
<font color="#400080">至道非内外，讵言才不才。宝月当秋空，高洁无纤埃。<BR>
</font></big>
<font color="#400080">心灭百虑减，诗成万象回。亦有吾庐在，寂寞旧山隈。<BR>
</font></big>
<font color="#400080">从容未归去，满地生青苔。谢公寄我诗，清奇不可陪。<BR>
</font></big>
<font color="#400080">白雪飞不尽，碧云欲成堆。惊风出地户，似震雷。<BR>
</font></big>
<font color="#400080">吟哦山岳动，令人心胆摧。思君览章句，还复如望梅。<BR>
</font></big>
<font color="#400080">慷慨追古意，旷望登高台。何当陶渊明，远师劝倾杯。<BR>
</font></big>
<font color="#400080">流年将老来，华发自相催。野寺连屏障，左右相裴回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_47 </em></strong></font><font
face="黑体" color="#800080"> </font><font size="4" color="#800080" face="宋体">【山中答刘书记寓怀】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">贵门多冠冕，日与荣辱并。山中有独夫，笑傲出衰盛。<BR>
</font></big>
<font color="#400080">正直任天真，鬼神亦相敬。之子贲丘园，户牖松萝映。<BR>
</font></big>
<font color="#400080">骨将槁木齐，心同止水净。笔头指金波，座上横玉柄。<BR>
</font></big>
<font color="#400080">芙蓉出秋渚，绣段流清咏。高古不称时，沈默岂相竞。<BR>
</font></big>
<font color="#400080">穷搜万籁息，危坐千峰静。林僧继嘉唱，风前亦为幸。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_48 </em></strong></font><font
face="黑体" color="#800080"> </font><font size="4" color="#800080" face="宋体">【项羽庙】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">为虏为王尽偶然，有何羞见汉江船。<br>停分天下犹嫌少，可要行人赠纸钱。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷643_49 </em></strong></font><font
face="黑体" color="#800080"> </font><font size="4" color="#800080" face="宋体">【春日商山道中作】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">一径春光里，扬鞭入翠微。风来花落帽，云过雨沾衣。<BR>
</font></big>
<font color="#400080">谷鸟衔枝去，巴人负笈归。残阳更惆怅，前路客亭稀。
<P><big><font size="3" face="黑体" color="#000080"><strong><em>&nbsp;&nbsp; 卷643_50 </em></strong></font><font
face="黑体" color="#800080"> </font><font size="4" color="#800080" face="宋体">【古石砚】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">追琢他山石，方圆一勺深。抱真唯守墨，求用每虚心。<BR>
</font></big>
<font color="#400080">波浪因文起，尘埃为废侵。凭君更研究，何啻直千金。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_51 </em></strong></font><font
face="黑体" color="#800080"> </font><font size="4" color="#800080" face="宋体">【惜花】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">未会春风意，开君又落君。一年今烂漫，几日便缤纷。<BR>
</font></big>
<font color="#400080">别艳那堪赏，馀香不忍闻。尊前恨无语，应解作朝云。<br>
<P><big><font size="3" face="黑体" color="#000080"><strong><em>&nbsp;&nbsp; 卷643_52 </em></strong></font><font
face="黑体" color="#800080"> </font><font size="4" color="#800080" face="宋体">【别杨秀才】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">因乱与君别，相逢悲且惊。开襟魂自慰，拭泪眼空明。<BR>
</font></big>
<font color="#400080">故国已无业，旧交多不生。如何又分袂，难话别离情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_53 </em></strong></font><font
face="黑体" color="#800080"> </font><font size="4" color="#800080" face="宋体">【自叹拙】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">自怜心计拙，欲语更悲辛。世乱僮欺主，年衰鬼弄人。<BR>
</font></big>
<font color="#400080">镜中颜欲老，江上业长贫。不是刘公乐，何由变此身。
<P><big><font size="3" face="黑体" color="#000080"><strong><em>&nbsp;&nbsp; 卷643_54 </em></strong></font><font
face="黑体" color="#800080"> </font><font size="4" color="#800080" face="宋体">【乱后途中】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">乱离寻故园，朝市不如村。恸哭翻无泪，颠狂觉少魂。<BR>
</font></big>
<font color="#400080">诸侯贪割据，群盗恣并吞。为问登坛者，何年答汉恩。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_55 </em></strong></font><font
face="黑体" color="#800080"> </font><font size="4" color="#800080" face="宋体">【燕】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">每岁同辛苦，看人似有情。乱飞春得意，幽语夜闻声。<BR>
</font></big>
<font color="#400080">整羽庄姜恨，回身汉后轻。豪家足金弹，不用污雕楹。<br>
<P><big><font size="3" face="黑体" color="#000080"><strong><em>&nbsp;&nbsp; 卷643_56 </em></strong></font><font
face="黑体" color="#800080"> </font><font size="4" color="#800080" face="宋体">【题慈云寺僧院】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">帝城深处寺，楼殿压秋江。红叶去寒树，碧峰来晓窗。<BR>
</font></big>
<font color="#400080">烟霞生净土，苔藓上高幢。欲问吾师语，心猿不肯降。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_57 </em></strong></font><font
face="黑体" color="#800080"> </font><font size="4" color="#800080" face="宋体">【闻子规】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">冤禽名杜宇，此事更难知。昔帝一时恨，后人千古悲。<BR>
</font></big>
<font color="#400080">断肠思故国，啼血溅芳枝。况是天涯客，那堪□□眉。
<P><big><font size="3" face="黑体" color="#000080"><strong><em>&nbsp;&nbsp; 卷643_58 </em></strong></font><font
face="黑体" color="#800080"> </font><font size="4" color="#800080" face="宋体">【送刘将军入关讨贼】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">世人多恃武，何者是真雄。欲灭黄巾贼，须凭黑槊公。<BR>
</font></big>
<font color="#400080">指星忧国计，望气识天风。明日凌云上，期君第一功。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_59 </em></strong></font><font
face="黑体" color="#800080"> </font><font size="4" color="#800080" face="宋体">【陪郑先辈华山罗谷访张隐者】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">白云闲洞口，飞盖入岚光。好鸟共人语，异花迎客香。<BR>
</font></big>
<font color="#400080">谷风闻鼓吹，苔石见文章。不是陪仙侣，无因访阮郎。<br>
<P><big><font size="3" face="黑体" color="#000080"><strong><em>&nbsp;&nbsp; 卷643_60 </em></strong></font><font
face="黑体" color="#800080"> </font><font size="4" color="#800080" face="宋体">【兵后寻边三首】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">千里烟沙尽日昏，战馀烧罢闭重门。新成剑戟皆农器，<BR>
</font></big>
<font color="#400080">旧著衣裳尽血痕。卷地朔风吹白骨，柱天青气泣幽魂。<BR>
</font></big>
<font color="#400080">自怜长策无人问，羞戴儒冠傍塞垣。<BR>
<font color="#400080">旗头指处见黄埃，万马横驰鹘翅回。剑戟远腥凝血在，<BR>
</font></big>
<font color="#400080">山河先暗阵云来。角声恶杀悲于哭，鼓势争强怒若雷。<BR>
</font></big>
<font color="#400080">日暮却登寒垒望，饱鸱清啸伏尸堆。<br><BR>
<font color="#400080">风怒边沙迸铁衣，胡儿胡马正骄肥。将军对阵谁教入，<BR>
</font></big>
<font color="#400080">战士辞营不道归。新血溅红黏蔓草，旧骸堆白映寒晖。<BR>
</font></big>
<font color="#400080">胸中纵有销兵术，欲向何门说是非。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_61 </em></strong></font><font
face="黑体" color="#800080"> </font><font size="4" color="#800080" face="宋体">【沧浪峡】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">走毂飞蹄过此傍，几人留意问沧浪。<br>烟波莫笑趋名客，为爱朝宗日夜忙。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷643_62 </em></strong></font><font
face="黑体" color="#800080"> </font><font size="4" color="#800080" face="宋体">【公子家二首】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">曾是皇家几世侯，入云高第照神州。柳遮门户横金锁，<BR>
</font></big>
<font color="#400080">花拥弦歌咽画楼。锦袖妒姬争巧笑，玉衔骄马索闲游。<BR>
</font></big>
<font color="#400080">麻衣酷献平生业，醉倚春风不点头。<BR>
<font color="#400080">柳底花阴压露尘，醉烟轻罩一团春。鸳鸯占水能嗔客，<BR>
</font></big>
<font color="#400080">鹦鹉嫌笼解骂人。[似龙随日换，轻盈如燕逐年新。<BR>
</font></big>
<font color="#400080">不知买尽长安笑，活得苍生几户贫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_63 </em></strong></font><font
face="黑体" color="#800080"> </font><font size="4" color="#800080" face="宋体">【山下残夏偶作】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">等闲三伏后，独卧此高丘。残暑炎于火，林风爽带秋。<BR>
</font></big>
<font color="#400080">声名何要出，吟咏亦堪休。自许红尘外，云溪好漱流。
<P><big><font size="3" face="黑体" color="#000080"><strong><em>&nbsp;&nbsp; 卷643_64 </em></strong></font><font
face="黑体" color="#800080"> </font><font size="4" color="#800080" face="宋体">【夜吟】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">除却闲吟外，人间事事慵。更深成一句，月冷上孤峰。<BR>
</font></big>
<font color="#400080">穷理多瞑目，含毫静倚松。终篇浑不寐，危坐到晨钟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_65 </em></strong></font><font
face="黑体" color="#800080"> </font><font size="4" color="#800080" face="宋体">【代崇徽公主意】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">金钗坠地鬓堆云，自别朝阳帝岂闻。<br>遣妾一身安社稷，不知何处用将军。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷643_66 </em></strong></font><font
face="黑体" color="#800080"> </font><font size="4" color="#800080" face="宋体">【下第献所知三首】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">偶向江头别钓矶，等闲经岁与心违。虚教六尺受辛苦，<BR>
</font></big>
<font color="#400080">枉把一身忧是非。青桂本来无欠负，碧霄何处有因依。<BR>
</font></big>
<font color="#400080">春风不用相催促，回避花时也解归。<br><BR>
<font color="#400080">不识人间巧路岐，只将端拙泥神o。与他名利本无分，<BR>
</font></big>
<font color="#400080">却共水云曾有期。大抵物情应莫料，近来天意也须疑。<BR>
</font></big>
<font color="#400080">自怜心计今如此，凭仗春醪为解颐。<br><BR>
<font color="#400080">十年磨镞事锋，始逐朱旗入战场。四海风云难际会，<BR>
</font></big>
<font color="#400080">一生肝胆易开张。退飞莺谷春零落，倒卓龙门路渺茫。<BR>
</font></big>
<font color="#400080">今日惭知也惭命，笑馀歌罢忽凄凉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_67 </em></strong></font><font
face="黑体" color="#800080"> </font><font size="4" color="#800080" face="宋体">【寄太常王少卿】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">别后西风起，新蝉坐卧闻。秋天静如水，远岫碧侵云。<BR>
</font></big>
<font color="#400080">雅饮纯和气，清吟冰雪文。想思重回首，梧叶下纷纷。<br>
<P><big><font size="3" face="黑体" color="#000080"><strong><em>&nbsp;&nbsp; 卷643_68 </em></strong></font><font
face="黑体" color="#800080"> </font><font size="4" color="#800080" face="宋体">【游侠儿】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">好把雄姿浑世尘，一场闲事莫因循。<br>荆轲只为闲言语，不与燕丹了得人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷643_69 </em></strong></font><font
face="黑体" color="#800080"> </font><font size="4" color="#800080" face="宋体">【下第出春明门】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">曾和秋雨驱愁入，却向春风领恨回。<br>深谢灞陵堤畔柳，与人头上拂尘埃。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷643_70 </em></strong></font><font
face="黑体" color="#800080"> </font><font size="4" color="#800080" face="宋体">【望思台】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">君父昏蒙死不回，谩将平地筑高台。<br>九层黄土是何物，销得向前冤恨来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷643_71 </em></strong></font><font
face="黑体" color="#800080"> </font><font size="4" color="#800080" face="宋体">【病中答刘书记见赠】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">病来双树下，云脚上禅袍。频有琼瑶赠，空瞻雪月高。<BR>
</font></big>
<font color="#400080">已知捐俗态，时许话风骚。衰疾未能起，相思徒自劳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_72 </em></strong></font><font
face="黑体" color="#800080"> </font><font size="4" color="#800080" face="宋体">【早秋山中作】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">谁到山中语，雨馀风气秋。烟岚出涧底，瀑布落床头。<BR>
</font></big>
<font color="#400080">至道亦非远，僻诗须苦求。千峰有嘉景，拄杖独巡游。<br>
<P><big><font size="3" face="黑体" color="#000080"><strong><em>&nbsp;&nbsp; 卷643_73 </em></strong></font><font
face="黑体" color="#800080"> </font><font size="4" color="#800080" face="宋体">【别墅】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">此地可求息，开门足野情。窗明雨初歇，日落风更清。<BR>
</font></big>
<font color="#400080">苍藓槎根匝，碧烟水面生。玩奇心自乐，暑月听蝉声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_74 </em></strong></font><font
face="黑体" color="#800080"> </font><font size="4" color="#800080" face="宋体">【柳十首】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">灞岸江头腊雪消，东风偷软入纤条。<br>春来不忍登楼望，万架金丝著地娇。<br>
<br>
<font color="#400080">受尽风霜得到春，一条条是逐年新。<br>寻常送别无馀事，争忍攀将过与人。<br>
<br>
<font color="#400080">长恨阳和也世情，把香和艳与红英。<br>家家只是栽桃李，独自无根到处生。<br>
<br>
<font color="#400080">只为遮楼又拂桥，被人摧折好枝条。<br>假饶张绪如今在，须把风流暗里销。<br>
<br>
<font color="#400080">弱带低垂可自由，傍他门户倚他楼。<br>金风不解相抬举，露压烟欺直到秋。<br>
<br>
<font color="#400080">终日堂前学画眉，几人曾道胜花枝。<br>试看三月春残后，门外青阴是阿谁。<br>
<br>
<font color="#400080">也曾飞絮谢家庭，从此风流别有名。<br>不是向人无用处，一枝愁杀别离情。<br>
<br>
<font color="#400080">从来只是爱花人，杨柳何曾占得春。<br>多向客亭门外立，与他迎送往来尘。<br>
<br>
<font color="#400080">强扶柔态酒难醒，著春风别有情。<br>公子王孙且相伴，与君俱得几时荣。<br>
<br>
<font color="#400080">无赖秋风斗觉寒，万条烟草一时干。<br>游人若要春消息，直向江头腊后看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷643_75 </em></strong></font><font
face="黑体" color="#800080"> </font><font size="4" color="#800080" face="宋体">【酬刘书记见赠】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">独在西峰末，怜君和气多。劳生同朽索，急景似倾波。<BR>
</font></big>
<font color="#400080">禅者行担锡，樵师语隔坡。旱□生赤藓，古木架青萝。<BR>
</font></big>
<font color="#400080">石涧新蝉脱，茅檐旧燕窠。篇章蒙见许，松月好相过。<BR>
</font></big>
<font color="#400080">思苦通真理，吟清合大和。□□□□□，风起送渔歌。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_76 </em></strong></font><font
face="黑体" color="#800080"> </font><font size="4" color="#800080" face="宋体">【赠徐三十（一本作酬刘书记见赠第二首）】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">春满南宫白日长，夜来新值锦衣郎。朱排六相助神耸，<BR>
</font></big>
<font color="#400080">玉衬一厅侵骨凉。砌竹拂袍争草色，庭花飘艳妒兰香。<BR>
</font></big>
<font color="#400080">从今不羡乘槎客，曾到三星列宿傍。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_77 </em></strong></font><font
face="黑体" color="#800080"> </font><font size="4" color="#800080" face="宋体">【牡丹】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">邀勒春风不早开，众芳飘后上楼台。数苞仙艳火中出，<BR>
</font></big>
<font color="#400080">一片异香天上来。晓露精神妖欲动，暮烟情态恨成堆。<BR>
</font></big>
<font color="#400080">知君也解相轻薄，斜倚阑干首重回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷643_78 </em></strong></font><font
face="黑体" color="#800080"> </font><font size="4" color="#800080" face="宋体">【赠宿将】<a
href="authers/qzz_1279.htm" target="_blank"></font><font size="3" color="#0080FF"><font face="黑体">李山甫</font></a></big> 
<br>
</font><br>
<font color="#400080">校猎燕山经几春，雕弓白羽不离身。<br>年来马上浑无力，望见飞鸿指似人。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
