<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百六十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百六十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷562_1 </em></strong></font><font
face="黑体" color="#800080"> </font><font size="4" color="#800080" face="宋体">【早春】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">晓来庭户外，草树似依依。一夜东风起，万山春色归。<BR>
</font></big>
<font color="#400080">冰消泉派动，日暖露珠。已酝看花酒，娇莺莫预飞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_2 </em></strong></font><font
face="黑体" color="#800080"> </font><font size="4" color="#800080" face="宋体">【伤春感怀】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">花飞惜不得，年长更堪悲。春尽有归日，老来无去时。<BR>
</font></big>
<font color="#400080">风前千片雪，镜里数茎丝。肠断青山暮，独攀杨柳枝。<br>
<P><big><font size="3" face="黑体" color="#000080"><strong><em>&nbsp;&nbsp; 卷562_3 </em></strong></font><font
face="黑体" color="#800080"> </font><font size="4" color="#800080" face="宋体">【闰三月】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">三年皆一闰，此闰胜常时。莫怪花开晚，都缘春尽迟。<BR>
</font></big>
<font color="#400080">节分炎气近，律应蕙风移。梦得成胡蝶，芳菲幸不遗。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_4 </em></strong></font><font
face="黑体" color="#800080"> </font><font size="4" color="#800080" face="宋体">【早秋游湖上亭】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">危亭秋尚早，野思已无穷。竹叶一尊酒，荷香四座风。<BR>
</font></big>
<font color="#400080">晓烟孤屿外，归鸟夕阳中。渐爱湖光冷，移舟月满空。
<P><big><font size="3" face="黑体" color="#000080"><strong><em>&nbsp;&nbsp; 卷562_5 </em></strong></font><font
face="黑体" color="#800080"> </font><font size="4" color="#800080" face="宋体">【宿渔家】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">竹屋清江上，风烟四五家。水园分芰叶，邻界认芦花。<BR>
</font></big>
<font color="#400080">雨到鱼翻浪，洲回鸟傍沙。月明何处去，片片席帆斜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_6 </em></strong></font><font
face="黑体" color="#800080"> </font><font size="4" color="#800080" face="宋体">【旅中早秋】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">金威生止水，爽气遍遥空。草色萧条路，槐花零落风。<BR>
</font></big>
<font color="#400080">夜来万里月，觉后一声鸿。莫问前程事，飒然沙上蓬。<br>
<P><big><font size="3" face="黑体" color="#000080"><strong><em>&nbsp;&nbsp; 卷562_7 </em></strong></font><font
face="黑体" color="#800080"> </font><font size="4" color="#800080" face="宋体">【早秋西归有怀】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">求归方有计，惜别更堪愁。上马江城暮，出郊山戍秋。<BR>
</font></big>
<font color="#400080">暗销何限事，白尽去年头。莫怪频惆怅，异乡难再游。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_8 </em></strong></font><font
face="黑体" color="#800080"> </font><font size="4" color="#800080" face="宋体">【冬夜旅怀】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">寒窗危竹枕，月过半床阴。嫩叶不归梦，晴虫成苦吟。<BR>
</font></big>
<font color="#400080">酒无通夜力，事满五更心。寂寞谁相似，残灯与素琴。
<P><big><font size="3" face="黑体" color="#000080"><strong><em>&nbsp;&nbsp; 卷562_9 </em></strong></font><font
face="黑体" color="#800080"> </font><font size="4" color="#800080" face="宋体">【塞上作】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">萧萧陇水侧，落日客愁中。古塞一声笛，长沙千里风。<BR>
</font></big>
<font color="#400080">鸟无栖息处，人爱战争功。数夜城头月，弯弯如引弓。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_10 </em></strong></font><font
face="黑体" color="#800080"> </font><font size="4" color="#800080" face="宋体">【秋日寄陈景孚秀才】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">征车日已远，物候尚凄凄。风叶青桐落，露花红槿低。<BR>
</font></big>
<font color="#400080">心随秦国远，梦到楚山迷。却恨衔芦雁，秋飞不向西。<br>
<P><big><font size="3" face="黑体" color="#000080"><strong><em>&nbsp;&nbsp; 卷562_11 </em></strong></font><font
face="黑体" color="#800080"> </font><font size="4" color="#800080" face="宋体">【冬日送友人西归】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">北风吹别思，杳杳度云山。满望是归处，一生犹未闲。<BR>
</font></big>
<font color="#400080">知音方见誉，浮宦久相关。空有心如月，同居千里还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_12 </em></strong></font><font
face="黑体" color="#800080"> </font><font size="4" color="#800080" face="宋体">【感寓】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">海竭山移岁月深，分明齐得世人心。颜回徒恨少成古，<BR>
</font></big>
<font color="#400080">彭祖何曾老至今。须向道中平贵贱，还从限内任浮沉。<BR>
</font></big>
<font color="#400080">他年免似骊山鬼，信有蓬莱不可寻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_13 </em></strong></font><font
face="黑体" color="#800080"> </font><font size="4" color="#800080" face="宋体">【七夕】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">乌鹊桥成上界通，千秋灵会此宵同。云收喜气星楼晓，<BR>
</font></big>
<font color="#400080">香拂轻尘玉殿空。翠辇不行青草路，金銮徒候白榆风。<BR>
</font></big>
<font color="#400080">采盘花阁无穷意，只在游丝一缕中。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_14 </em></strong></font><font
face="黑体" color="#800080"> </font><font size="4" color="#800080" face="宋体">【晚春陪王员外东塘游宴】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">水绿山青春日长，政成因暇泛回塘。初移柳岸笙歌合，<BR>
</font></big>
<font color="#400080">欲过O洲罗绮香。共济已惊依玉树，随流还许醉金觞。<BR>
</font></big>
<font color="#400080">一声画角严城暮，云雨分时满路光。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_15 </em></strong></font><font
face="黑体" color="#800080"> </font><font size="4" color="#800080" face="宋体">【游东湖黄处士园林】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">偶向东湖更向东，数声鸡犬翠微中。遥知杨柳是门处，<BR>
</font></big>
<font color="#400080">似隔芙蓉无路通。樵客出来山带雨，渔舟过去水生风。<BR>
</font></big>
<font color="#400080">物情多与闲相称，所恨求安计不同。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_16 </em></strong></font><font
face="黑体" color="#800080"> </font><font size="4" color="#800080" face="宋体">【题许子正处士新池】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">坐爱风尘日已西，功成得与化工齐。巧分孤岛思何远，<BR>
</font></big>
<font color="#400080">欲似五湖心易迷。渐有野禽来试水，又怜春草自侵堤。<BR>
</font></big>
<font color="#400080">那堪更到芙蓉拆，晚夕香联桃李蹊。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_17 </em></strong></font><font
face="黑体" color="#800080"> </font><font size="4" color="#800080" face="宋体">【旅怀】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">物态人心渐渺茫，十年徒学钓沧浪。老将何面还吾土，<BR>
</font></big>
<font color="#400080">梦有惊魂在楚乡。自是一身嫌苟合，谁怜今日欲佯狂。<BR>
</font></big>
<font color="#400080">无名无位却无事，醉落乌纱卧夕阳。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_18 </em></strong></font><font
face="黑体" color="#800080"> </font><font size="4" color="#800080" face="宋体">【早秋归】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">数口飘零身未回，梦魂遥断越王台。家书欲寄雁飞远，<BR>
</font></big>
<font color="#400080">客恨正深秋又来。风解绿杨三署冷，月当银汉四山开。<BR>
</font></big>
<font color="#400080">茫茫归路在何处，砧杵一声心已摧。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_19 </em></strong></font><font
face="黑体" color="#800080"> </font><font size="4" color="#800080" face="宋体">【欧阳示新诗因贻四韵】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">冲戛瑶琼得至音，数篇清越应南金。都由苦思无休日，<BR>
</font></big>
<font color="#400080">已证前贤不到心。风入寒松声自古，水归沧海意皆深。<BR>
</font></big>
<font color="#400080">欲知字字惊神鬼，一气秋时试夜吟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_20 </em></strong></font><font
face="黑体" color="#800080"> </font><font size="4" color="#800080" face="宋体">【尉迟将军】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">天仗拥门希授钺，重臣入梦岂安金。江河定后威风在，<BR>
</font></big>
<font color="#400080">社稷危来寄托深。扶病暂将弓试力，感恩重与剑论心。<BR>
</font></big>
<font color="#400080">明妃若遇英雄世，青冢何由怨陆沉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_21 </em></strong></font><font
face="黑体" color="#800080"> </font><font size="4" color="#800080" face="宋体">【赠欧阳秀才】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">桐上知音日下身，道光谁不仰清尘。偶来水馆逢为客，<BR>
</font></big>
<font color="#400080">旧熟诗名似故人。永日空惊沧海阔。何年重见白头新。<BR>
</font></big>
<font color="#400080">权门要路应行遍，闲伴山夫一夜贫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_22 </em></strong></font><font
face="黑体" color="#800080"> </font><font size="4" color="#800080" face="宋体">【赠道者】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">五云深处有真仙，岁月催多却少年。入郭不知今世事，<BR>
</font></big>
<font color="#400080">卖丹犹觅古时钱。闲寻白鹿眠瑶草，暗摘红桃去洞天。<BR>
</font></big>
<font color="#400080">时向人间深夜坐，鬼神长在药囊边。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_23 </em></strong></font><font
face="黑体" color="#800080"> </font><font size="4" color="#800080" face="宋体">【赠道者】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">道帔轻裾三岛云，绿髯长占镜中春。高风已驾祥鸾驭，<BR>
</font></big>
<font color="#400080">浮世休惊野马尘。过海独辞王母面，度关谁识老聃身。<BR>
</font></big>
<font color="#400080">儒生也爱长生术，不见人间大笑人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_24 </em></strong></font><font
face="黑体" color="#800080"> </font><font size="4" color="#800080" face="宋体">【遣怀寄欧阳秀才】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">地上江河天上乌，百年流转只须臾。平生闲过日将日，<BR>
</font></big>
<font color="#400080">欲老始知吾负吾。似豹一班时或有，如龟三顾岂全无。<BR>
</font></big>
<font color="#400080">古来晚达人何限，莫笑空枝犹望苏。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_25 </em></strong></font><font
face="黑体" color="#800080"> </font><font size="4" color="#800080" face="宋体">【送元秀才入道】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">不教荣乐损天机，愿逐鸾皇次第飞。明月满时开道帔，<BR>
</font></big>
<font color="#400080">欲尘飘处脱儒衣，只携仙籍还金洞，便与时流隔翠微。<BR>
</font></big>
<font color="#400080">空有缄题报亲爱，一千年后始西归。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_26 </em></strong></font><font
face="黑体" color="#800080"> </font><font size="4" color="#800080" face="宋体">【三闾大夫】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">三闾一去湘山老，烟水悠悠痛古今。青史已书殷鉴在，<BR>
</font></big>
<font color="#400080">词人劳咏楚江深。竹移低影潜贞节，月入中流洗恨心。<BR>
</font></big>
<font color="#400080">再引离骚见微旨，肯教渔父会升沈。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_27 </em></strong></font><font
face="黑体" color="#800080"> </font><font size="4" color="#800080" face="宋体">【伤曾秀才马】<a
href="authers/qzz_1143.htm" target="_blank"></font><font size="3" color="#0080FF"><font face="黑体">刘威</font></a></big> 
<br>
</font><br>
<font color="#400080">买得龙媒越水澹轻桃细杏色初分。秋归未过阳关日，<BR>
</font></big>
<font color="#400080">夜魄忽销阴塞云。吴练已知随影没，朔风犹想带嘶闻。<BR>
</font></big>
<font color="#400080">临轩振策休惆怅，坐致烟霄只在君。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_28 </em></strong></font><font
face="黑体" color="#800080"> </font><font size="4" color="#800080" face="宋体">【喷玉泉冥会诗八首・白衣叟途中吟二首】<a
href="authers/qzz_1144.htm" target="_blank"></font><font size="3" color="#0080FF"><font face="黑体">李玖</font></a></big> 
<br>
</font><br>
<font color="#400080">春草萋萋春水绿，野棠开尽飘香玉。<br>绣岭宫前鹤发人，犹唱开元太平曲。<br>
<br>
<font color="#400080">厌世逃名者，谁能答姓名。曾闻王乐否，眷取路傍情。
<P><big><font size="3" face="黑体" color="#000080"><strong><em>&nbsp;&nbsp; 卷562_29 </em></strong></font><font
face="黑体" color="#800080"> </font><font size="4" color="#800080" face="宋体">【喷玉泉冥会诗八首・白衣叟述甘棠馆西楹诗】<a
href="authers/qzz_1144.htm" target="_blank"></font><font size="3" color="#0080FF"><font face="黑体">李玖</font></a></big> 
<br>
</font><br>
<font color="#400080">浮云凄惨日微明，沉痛将军负罪名。白昼叫阍无近戚，<BR>
</font></big>
<font color="#400080">缟衣饮气只门生。佳人暗泣填宫泪，厩马连嘶换主声。<BR>
</font></big>
<font color="#400080">六合茫茫皆汉土，此身无处哭田横。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_30 </em></strong></font><font
face="黑体" color="#800080"> </font><font size="4" color="#800080" face="宋体">【喷玉泉冥会诗八首・白衣叟喷玉泉感旧游书怀】<a
href="authers/qzz_1144.htm" target="_blank"></font><font size="3" color="#0080FF"><font face="黑体">李玖</font></a></big> 
<br>
</font><br>
<font color="#400080">树色川光向晚晴，旧曾游处事分明。鼠穿月榭荆榛合，<BR>
</font></big>
<font color="#400080">草掩花园畦垄平。迹陷黄沙仍未寤，罪标青简竟何名。<BR>
</font></big>
<font color="#400080">伤心谷口东流水，犹喷当时寒玉声。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_31 </em></strong></font><font
face="黑体" color="#800080"> </font><font size="4" color="#800080" face="宋体">【喷玉泉冥会诗八首・四丈夫同赋】<a
href="authers/qzz_1144.htm" target="_blank"></font><font size="3" color="#0080FF"><font face="黑体">李玖</font></a></big> 
<br>
</font><br>
<font color="#400080">鸟啼莺语思何穷，一世荣华一梦中。李固有冤藏蠹简，<BR>
</font></big>
<font color="#400080">邓攸无子续清风。文章高韵传流水，丝管遗音托草虫。<BR>
</font></big>
<font color="#400080">春月不知人事改，闲垂光影照垂。<br><BR>
<font color="#400080">桃蹊李径尽荒凉，访旧寻新益自伤。虽有衣衾藏李固，<BR>
</font></big>
<font color="#400080">终无表疏雪王章。羁魂尚觉霜风冷，朽骨徒惊月桂香。<BR>
</font></big>
<font color="#400080">天爵竟为人爵误，谁能高叫问苍苍。<br><BR>
<font color="#400080">落花寂寂草绵绵，云影山光尽宛然。坏室基摧新石鼠，<BR>
</font></big>
<font color="#400080">潴宫水引故山泉。青云自致惭天爵，白首同归感昔贤。<BR>
</font></big>
<font color="#400080">惆怅林间中夜月，孤光曾照读书筵。<BR>
<font color="#400080">新荆棘路旧衡门，又驻高车会一尊。寒骨未沾新雨露，<BR>
</font></big>
<font color="#400080">春风不长败兰荪。丹诚岂分埋幽壤，白日终希照覆盆。<BR>
</font></big>
<font color="#400080">珍重昔年金谷友，共来泉际话幽魂。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷562_32 </em></strong></font><font
face="黑体" color="#800080"> </font><font size="4" color="#800080" face="宋体">【下第归宜春酬黄颇饯别】<a
href="authers/qzz_1145.htm" target="_blank"></font><font size="3" color="#0080FF"><font face="黑体">潘唐</font></a></big> 
<br>
</font><br>
<font color="#400080">圣代澄清雨露均，独怀惆怅出咸秦。承明未荐相如赋，<BR>
</font></big>
<font color="#400080">故国犹惭季子贫。御苑钟声临远水，都门树色背行尘。<BR>
</font></big>
<font color="#400080">一从此地曾携手，益羡江头桃李春。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
