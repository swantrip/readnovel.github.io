<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百九十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百九十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷391_1 </em></strong></font><font
face="黑体" color="#800080"> </font><font size="4" color="#800080" face="宋体">【金铜仙人辞汉歌】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">茂陵刘郎秋风客，夜闻马嘶晓无迹。画栏桂树悬秋香，<BR>
</font></big>
<font color="#400080">三十六宫土花碧。魏官牵车指千里，东关酸风射眸子。<BR>
</font></big>
<font color="#400080">空将汉月出宫门，忆君清泪如铅水。衰兰送客咸阳道，<BR>
</font></big>
<font color="#400080">天若有情天亦老。携盘独出月荒凉，渭城已远波声小。
<P><big><font size="3" face="黑体" color="#000080"><strong><em>&nbsp;&nbsp; 卷391_2 </em></strong></font><font
face="黑体" color="#800080"> </font><font size="4" color="#800080" face="宋体">【古悠悠行】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">白景归西山，碧华上迢迢。今古何处尽，千岁随风飘。<BR>
</font></big>
<font color="#400080">海沙变成石，鱼沫吹秦桥。空光远流浪，铜柱从年消。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷391_3 </em></strong></font><font
face="黑体" color="#800080"> </font><font size="4" color="#800080" face="宋体">【黄头郎】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">黄头郎，捞拢去不归。南浦芙蓉影，愁红独自垂。<BR>
</font></big>
<font color="#400080">水弄湘娥，竹啼山露月。玉瑟调青门，石云湿黄葛。<BR>
</font></big>
<font color="#400080">沙上蘼芜花，秋风已先发。好持扫罗荐，香出鸳鸯热。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷391_4 </em></strong></font><font
face="黑体" color="#800080"> </font><font size="4" color="#800080" face="宋体">【马诗二十三首】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">龙脊贴连钱，银蹄白踏烟。无人织锦]，谁为铸金鞭。<BR><BR>
<font color="#400080">腊月草根甜，天街雪似盐。未知口硬软，先拟蒺藜衔。<br>
<font color="#400080">忽忆周天子，驱车上玉山。鸣驺辞凤苑，赤骥最承恩。<BR><BR>
<font color="#400080">此马非凡马，房星本是星。向前敲瘦骨，犹自带铜声。<BR>
<font color="#400080">大漠山如雪，燕山月似钩。何当金络脑，快走踏清秋。<BR><BR>
<font color="#400080">饥卧骨查牙，粗毛刺破花。鬣焦朱色落，发断锯长麻。<br>
<font color="#400080">西母酒将阑，东王饭已干。君王若燕去，谁为拽车辕。<BR><BR>
<font color="#400080">赤兔无人用，当须吕布骑。吾闻果下马，羁策任蛮儿。<BR>
<font color="#400080">f叔去匆匆，如今不豢龙。夜来霜压栈，骏骨折西风。<BR><BR>
<font color="#400080">催榜渡乌江，神骓泣向风。君王今解剑，何处逐英雄。<br>
<font color="#400080">内马赐宫人，银鞯刺骐。午时盐坂上，蹭蹬溘风尘。<BR><BR>
<font color="#400080">批竹初攒耳，桃花未上身。他时须搅阵，牵去借将军。<BR>
<font color="#400080">宝i谁家子，长闻侠骨香。堆金买骏骨，将送楚襄王。<BR><BR>
<font color="#400080">香L赭罗新，盘龙蹙镫鳞。回看南陌上，谁道不逢春。<br>
<font color="#400080">不从桓公猎，何能伏虎威。一朝沟陇出，看取拂云飞。<BR><BR>
<font color="#400080">唐剑斩隋公，拳毛属太宗。莫嫌金甲重，且去捉旋风。<BR>
<font color="#400080">白铁v青禾，砧间落细莎。世人怜小颈，金埒畏长牙。<BR><BR>
<font color="#400080">伯乐向前看，旋毛在腹间。只今掊白草，何日蓦青山。<br>
<font color="#400080">萧寺驮经马，元从竺国来。空知有善相，不解走章台。<BR><BR>
<font color="#400080">重围如燕尾，宝剑似鱼肠。欲求千里脚，先采眼中光。<BR>
<font color="#400080">暂系腾黄马，仙人上彩楼。须鞭玉勒吏，何事谪高州。<BR><BR>
<font color="#400080">汗血到王家，随鸾撼玉珂。少君骑海上，人见是青骡。<br>
<font color="#400080">武帝爱神仙，烧金得紫烟。厩中皆肉马，不解上青天。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷391_5 </em></strong></font><font
face="黑体" color="#800080"> </font><font size="4" color="#800080" face="宋体">【申胡子v篥歌】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">颜热感君酒，含嚼芦中声。花娘d绥妥，休睡芙蓉屏。<BR>
</font></big>
<font color="#400080">谁截太平管，列点排空星。直贯开花风，天上驱云行。<BR>
</font></big>
<font color="#400080">今夕岁华落，令人惜平生。心事如波涛，中坐时时惊。<BR>
</font></big>
<font color="#400080">朔客骑白马，剑y悬兰缨。俊健如生猱，肯拾蓬中萤。
<P><big><font size="3" face="黑体" color="#000080"><strong><em>&nbsp;&nbsp; 卷391_6 </em></strong></font><font
face="黑体" color="#800080"> </font><font size="4" color="#800080" face="宋体">【老夫采玉歌】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">采玉采玉须水碧，琢作步摇徒好色。老夫饥寒龙为愁，<BR>
</font></big>
<font color="#400080">蓝溪水气无清白。夜雨冈头食蓁子，杜鹃口血老夫泪。<BR>
</font></big>
<font color="#400080">蓝溪之水厌生人，身死千年恨溪水。斜山柏风雨如啸，<BR>
</font></big>
<font color="#400080">泉脚挂绳青袅袅。村寒白屋念娇婴，古台石磴悬肠草。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷391_7 </em></strong></font><font
face="黑体" color="#800080"> </font><font size="4" color="#800080" face="宋体">【伤心行】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">咽咽学楚吟，病骨伤幽素。秋姿白发生，木叶啼风雨。<BR>
</font></big>
<font color="#400080">灯青兰膏歇，落照飞蛾舞。古壁生凝尘，羁魂梦中语。
<P><big><font size="3" face="黑体" color="#000080"><strong><em>&nbsp;&nbsp; 卷391_8 </em></strong></font><font
face="黑体" color="#800080"> </font><font size="4" color="#800080" face="宋体">【湖中曲】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">长眉越沙采兰若，桂叶水春漠漠。横船醉眠白昼闲，<BR>
</font></big>
<font color="#400080">渡口梅风歌扇薄。燕钗玉股照青渠，越王娇郎小字书。<BR>
</font></big>
<font color="#400080">蜀纸封巾报云鬓，晚漏壶中水淋尽。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷391_9 </em></strong></font><font
face="黑体" color="#800080"> </font><font size="4" color="#800080" face="宋体">【黄家洞】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">雀步蹙沙声促促，四尺角弓青石镞。黑幡三点铜鼓鸣，<BR>
</font></big>
<font color="#400080">高作猿啼摇箭。彩巾缠^幅半斜，溪头簇队映葛花。<BR>
</font></big>
<font color="#400080">山潭晚雾吟白鼍，竹蛇飞蠹射金沙。闲驱竹马缓归家，<BR>
</font></big>
<font color="#400080">官军自杀容州槎。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷391_10 </em></strong></font><font
face="黑体" color="#800080"> </font><font size="4" color="#800080" face="宋体">【屏风曲】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">蝶栖石竹银交关，水凝绿鸭琉璃钱。团回六曲抱膏兰，<BR>
</font></big>
<font color="#400080">将鬟镜上掷金蝉。沉香火暖茱萸烟，酒觥绾带新承欢。<BR>
</font></big>
<font color="#400080">月风吹露屏外寒，城上乌啼楚女眠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷391_11 </em></strong></font><font
face="黑体" color="#800080"> </font><font size="4" color="#800080" face="宋体">【南山田中行】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">秋野明，秋风白，塘水xx虫啧啧。云根苔藓山上石，<BR>
</font></big>
<font color="#400080">冷红泣露娇啼色。荒畦九月稻叉牙，蛰萤低飞陇径斜。<BR>
</font></big>
<font color="#400080">石脉水流泉滴沙，鬼灯如漆点松花。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷391_12 </em></strong></font><font
face="黑体" color="#800080"> </font><font size="4" color="#800080" face="宋体">【贵主征行乐】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">奚骑黄铜连锁甲，罗旗香干金画叶。中军留醉河阳城，<BR>
</font></big>
<font color="#400080">娇嘶紫燕踏花行。春营骑将如红玉，走马捎鞭上空绿。<BR>
</font></big>
<font color="#400080">女垣素月角咿咿，牙帐未开分锦衣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷391_13 </em></strong></font><font
face="黑体" color="#800080"> </font><font size="4" color="#800080" face="宋体">【酒罢张大彻索赠诗（时张初效潞幕）】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">长鬣张郎三十八，天遣裁诗花作骨。往还谁是龙头人，<BR>
</font></big>
<font color="#400080">公主遣秉鱼须笏。太行青草上白衫，匣中章奏密如蚕。<BR>
</font></big>
<font color="#400080">金门石阁知卿有，豸角鸡香早晚含。陇西长吉摧颓客，<BR>
</font></big>
<font color="#400080">酒阑感觉中区窄。葛衣断碎赵城秋，吟诗一夜东方白。<br>
<P><big><font size="3" face="黑体" color="#000080"><strong><em>&nbsp;&nbsp; 卷391_14 </em></strong></font><font
face="黑体" color="#800080"> </font><font size="4" color="#800080" face="宋体">【罗浮山父与葛篇】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">依依宜织江雨空，雨中六月兰台风。博罗老仙时出洞，<BR>
</font></big>
<font color="#400080">千岁石床啼鬼工。蛇毒浓凝洞堂湿，江鱼不食衔沙立。<BR>
</font></big>
<font color="#400080">欲剪箱中一尺天，吴娥莫道吴刀涩。<BR>
<P><big><font size="3" face="黑体" color="#000080"><strong><em>&nbsp;&nbsp; 卷391_15 </em></strong></font><font
face="黑体" color="#800080"> </font><font size="4" color="#800080" face="宋体">【仁和里杂叙皇甫（新尉陆浑）】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">大人乞马癯乃寒，宗人贷宅荒厥垣。横庭鼠径空土涩，<BR>
</font></big>
<font color="#400080">出篱大枣垂朱残。安定美人截黄绶，脱落缨裾瞑朝酒。<BR>
</font></big>
<font color="#400080">还家白笔未上头，使我清声落人后。枉辱称知犯君眼，<BR>
</font></big>
<font color="#400080">排引才升强K断。洛风送马入长关，阖扇未开逢m犬。<BR>
</font></big>
<font color="#400080">那知坚都相草草，客枕幽单看春老。归来骨薄面无膏，<BR>
</font></big>
<font color="#400080">疫气冲头鬓茎少。欲雕小说干天官，宗孙不调为谁怜。<BR>
</font></big>
<font color="#400080">明朝下元复西道，崆峒叙别长如天。<BR>
<P><big><font size="3" face="黑体" color="#000080"><strong><em>&nbsp;&nbsp; 卷391_16 </em></strong></font><font
face="黑体" color="#800080"> </font><font size="4" color="#800080" face="宋体">【宫娃歌】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">蜡光高悬照纱空，花房夜捣红守宫。象口吹香bG暖，<BR>
</font></big>
<font color="#400080">七星挂城闻漏板。寒入罘Q殿影昏，彩鸾帘额著霜痕。<BR>
</font></big>
<font color="#400080">啼蛄吊月钩栏下，屈膝铜铺锁阿甄。梦入家门上沙渚，<BR>
</font></big>
<font color="#400080">天河落处长洲路。愿君光明如太阳，放妾骑鱼撇波去。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷391_17 </em></strong></font><font
face="黑体" color="#800080"> </font><font size="4" color="#800080" face="宋体">【堂堂】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">堂堂复堂堂，红脱梅灰香。十年粉蠹生画梁，<BR>
</font></big>
<font color="#400080">饥虫不食推碎黄。蕙花已老桃叶长，禁院悬帘隔御光。<BR>
</font></big>
<font color="#400080">华清源中N石汤，裴回白凤随君王。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷391_18 </em></strong></font><font
face="黑体" color="#800080"> </font><font size="4" color="#800080" face="宋体">【勉爱行二首送小季之庐山】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">洛郊无俎豆，弊厩惭老马。小雁过炉峰，影落楚水下。<BR>
</font></big>
<font color="#400080">长船倚云泊，石镜秋凉夜。岂解有乡情，弄月聊呜哑。<br>
<font color="#400080">别柳当马头，官槐如兔目。欲将千里别，持我易斗粟。<BR>
</font></big>
<font color="#400080">南云北云空脉断，灵台经络悬春线。青轩树转月满床，<BR>
</font></big>
<font color="#400080">下国饥儿梦中见。维尔之昆二十馀，年来持镜颇有须。<BR>
</font></big>
<font color="#400080">辞家三载今如此，索米王门一事无。荒沟古水光如刀，<BR>
</font></big>
<font color="#400080">庭南拱柳生蛴螬。江干幼客真可念，郊原晚吹悲号号。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷391_19 </em></strong></font><font
face="黑体" color="#800080"> </font><font size="4" color="#800080" face="宋体">【致酒行】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">零落栖迟一杯酒，主人奉觞客长寿。主父西游困不归，<BR>
</font></big>
<font color="#400080">家人折断门前柳。吾闻马周昔作新丰客，天荒地老无人识。<BR>
</font></big>
<font color="#400080">空将笺上两行书，直犯龙颜请恩泽。我有迷魂招不得，<BR>
</font></big>
<font color="#400080">雄鸡一声天下白。少年心事当云，谁念幽寒坐呜呃。
<P><big><font size="3" face="黑体" color="#000080"><strong><em>&nbsp;&nbsp; 卷391_20 </em></strong></font><font
face="黑体" color="#800080"> </font><font size="4" color="#800080" face="宋体">【长歌续短歌】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">长歌破衣襟，短歌断白发。秦王不可见，旦夕成内热。<BR>
</font></big>
<font color="#400080">渴饮壶中酒，饥拔陇头粟。凄凄四月阑，千里一时绿。<BR>
</font></big>
<font color="#400080">夜峰何离离，明月落石底。裴回沿石寻，照出高峰外。<BR>
</font></big>
<font color="#400080">不得与之游，歌成鬓先改。
<P><big><font size="3" face="黑体" color="#000080"><strong><em>&nbsp;&nbsp; 卷391_21 </em></strong></font><font
face="黑体" color="#800080"> </font><font size="4" color="#800080" face="宋体">【公莫舞歌】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">方花古础排九楹，刺豹淋血盛银罂。华筵鼓吹无桐竹，<BR>
</font></big>
<font color="#400080">长刀直立割鸣筝。横楣粗锦生红纬，日炙锦嫣王未醉。<BR>
</font></big>
<font color="#400080">腰下三看宝i光，项庄掉栏前起。材官小臣公莫舞，<BR>
</font></big>
<font color="#400080">座上真人赤龙子。芒砀云瑞抱天回，咸阳王气清如水。<BR>
</font></big>
<font color="#400080">铁枢铁楗重束关，大旗五丈撞双I。汉王今日颁秦印，<BR>
</font></big>
<font color="#400080">绝膑刳肠臣不论。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷391_22 </em></strong></font><font
face="黑体" color="#800080"> </font><font size="4" color="#800080" face="宋体">【昌谷北园新笋四首】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">箨落长竿削玉开，君看母笋是龙材。<br>更容一夜抽千尺，别却池园数寸泥。<br>
<br>
<font color="#400080">斫取青光写楚辞，腻香春粉黑离离。<br>无情有恨何人见，露压烟啼千万枝。<br>
<br>
<font color="#400080">家泉石眼两三茎，晓看阴根紫脉生。<br>今年水曲春沙上，笛管新篁拔玉青。<br>
<br>
<font color="#400080">古竹老梢惹碧云，茂陵归卧叹清贫。<br>风吹千亩迎雨啸，鸟重一枝入酒尊。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷391_23 </em></strong></font><font
face="黑体" color="#800080"> </font><font size="4" color="#800080" face="宋体">【恼公】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">宋玉愁空断，娇饶粉自红。歌声春草露，门掩杏花丛。<BR>
</font></big>
<font color="#400080">注口樱桃小，添眉桂叶浓。晓奁妆秀靥，夜帐减香筒。<BR>
</font></big>
<font color="#400080">钿镜飞孤鹊，江图画水。陂陀梳碧凤，腰袅带金虫。<BR>
</font></big>
<font color="#400080">杜若含清露，河蒲聚紫茸。月分蛾黛破，花合靥朱融。<BR>
</font></big>
<font color="#400080">发重疑盘雾，腰轻乍倚风。密书题豆蔻，隐语笑芙蓉。<BR>
</font></big>
<font color="#400080">莫锁茱萸匣，休开翡翠笼。弄珠惊汉燕，烧蜜引胡蜂。<BR>
</font></big>
<font color="#400080">醉缬抛红网，单罗挂绿蒙。数钱教姹女，买药问巴z。<BR>
</font></big>
<font color="#400080">匀脸安斜雁，移灯想梦熊。肠攒非束竹，j急是张弓。<BR>
</font></big>
<font color="#400080">晚树迷新蝶，残霓忆断虹。古时填渤剩今日凿崆峒。<BR>
</font></big>
<font color="#400080">绣沓褰长幔，罗裙结短封。心摇如舞鹤，骨出似飞龙。<BR>
</font></big>
<font color="#400080">井槛淋清漆，门铺缀白铜。隈花开兔径，向壁印狐踪。<BR>
</font></big>
<font color="#400080">玳瑁钉帘薄，琉璃叠扇烘。象床缘素柏，瑶席卷香葱。<BR>
</font></big>
<font color="#400080">细管吟朝幌，芳醪落夜枫。宜男生楚巷，栀子发金墉。<BR>
</font></big>
<font color="#400080">龟甲开屏涩，鹅毛渗墨浓。黄庭留卫，绿树养韩冯。<BR>
</font></big>
<font color="#400080">鸡唱星悬柳，鸦啼露滴桐。黄娥初出座，宠妹始相从。<BR>
</font></big>
<font color="#400080">蜡泪垂兰烬，秋芜扫绮栊。吹笙翻旧引，沽酒待新丰。<BR>
</font></big>
<font color="#400080">短愁填粟，长弦怨削菘。曲池眠乳鸭，小阁睡娃僮。<BR>
</font></big>
<font color="#400080">褥缝d双线，钩绦辫五总。蜀烟飞重锦，峡雨溅轻容。<BR>
</font></big>
<font color="#400080">拂镜羞温峤，薰衣避贾充。鱼生玉藕下，人在石莲中。<BR>
</font></big>
<font color="#400080">含水弯蛾翠，登楼选马i。使君居曲陌，园令住临邛。<BR>
</font></big>
<font color="#400080">桂火流苏暖，金炉细炷通。春迟王子态，莺啭谢娘慵。<BR>
</font></big>
<font color="#400080">玉漏三星曙，铜街五马逢。犀株防胆怯，银液镇心忪。<BR>
</font></big>
<font color="#400080">跳脱看年命，琵琶道吉凶。王时应七夕，夫位在三宫。<BR>
</font></big>
<font color="#400080">无力涂云母，多方带药翁。符因青鸟送，囊用绛纱缝。<BR>
</font></big>
<font color="#400080">汉苑寻官柳，河桥阂禁钟。月明中妇觉，应笑画堂空。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷391_24 </em></strong></font><font
face="黑体" color="#800080"> </font><font size="4" color="#800080" face="宋体">【感讽五首】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">合浦无明珠，龙洲无木奴。足知造化力，不给使君须。<BR>
</font></big>
<font color="#400080">越妇未织作，吴蚕始蠕蠕。县官骑马来，狞色虬紫须。<BR>
</font></big>
<font color="#400080">怀中一方板，板上数行书。不因使君怒，焉得诣尔庐。<BR>
</font></big>
<font color="#400080">越妇拜县官，桑牙今尚小。会待春日晏，丝车方掷掉。<BR>
</font></big>
<font color="#400080">越妇通言语，小姑具黄粱。县官踏餐去，簿吏复登堂。<BR><BR>
<font color="#400080">奇俊无少年，日车何KK。我待纡双绶，遗我星星发。<BR>
</font></big>
<font color="#400080">都门贾生墓，青蝇久断绝。寒食摇扬天，愤景长肃杀。<BR>
</font></big>
<font color="#400080">皇汉十二帝，唯帝称睿哲。一夕信竖儿，文明永沦歇。<BR>
<font color="#400080">南山何其悲，鬼雨洒空草。长安夜半秋，风前几人老。<BR>
</font></big>
<font color="#400080">低迷黄昏径，袅袅青栎道。月午树无影，一山唯白晓。<BR>
</font></big>
<font color="#400080">漆炬迎新人，幽圹萤扰扰。<br><BR>
<font color="#400080">星尽四方高，万物知天曙。己生须己养，荷担出门去。<BR>
</font></big>
<font color="#400080">君平久不反，康伯循国路。晓思何DD，XT千人语。<BR><BR>
<font color="#400080">石根秋水明，石畔秋草瘦。侵衣野竹香，蛰蛰垂叶厚。<BR>
</font></big>
<font color="#400080">岑中月归来，蟾光挂空秀。桂露对仙娥，星星下云逗。<BR>
</font></big>
<font color="#400080">凄凉栀子落，山璺泣清漏。下有张仲蔚，披书案将朽。
<P><big><font size="3" face="黑体" color="#000080"><strong><em>&nbsp;&nbsp; 卷391_25 </em></strong></font><font
face="黑体" color="#800080"> </font><font size="4" color="#800080" face="宋体">【三月过行宫】<a
href="authers/qzz_0845.htm" target="_blank"></font><font size="3" color="#0080FF"><font face="黑体">李贺</font></a></big> 
<br>
</font><br>
<font color="#400080">渠水红繁拥御墙，风娇小叶学娥妆。<br>垂帘几度青春老，堪锁千年白日长。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
