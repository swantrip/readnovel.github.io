<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百五十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百五十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷550_1 </em></strong></font><font
face="黑体" color="#800080"> </font><font size="4" color="#800080" face="宋体">【岁暮江轩寄卢端公】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">积水生高浪，长风自北时。万艘俱拥棹，上客独吟诗。<BR>
</font></big>
<font color="#400080">路以重湖阻，心将小谢期。渚云愁正断，江雁重惊悲。<BR>
</font></big>
<font color="#400080">笑忆游星子，歌寻罢贵池。梦来孤岛在，醉醒百忧随。<BR>
</font></big>
<font color="#400080">戍迥烟生晚，江寒鸟过迟。问山樵者对，经雨钓船移。<BR>
</font></big>
<font color="#400080">敢叹今留滞，犹胜曩别离。醉从陶令得，善必丈人知。<BR>
</font></big>
<font color="#400080">道蹇才何取，恩深剑不疑。此身同岸柳，只待变寒枝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷550_2 </em></strong></font><font
face="黑体" color="#800080"> </font><font size="4" color="#800080" face="宋体">【秋日吴中观贡藕】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">野艇几西东，清泠映碧空。褰衣来水上，捧玉出泥中。<BR>
</font></big>
<font color="#400080">叶乱田田绿，莲馀片片红。激波才入选，就日已生风。<BR>
</font></big>
<font color="#400080">御洁玲珑膳，人怀拔擢功。梯山谩多品，不与世流同。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷550_3 </em></strong></font><font
face="黑体" color="#800080"> </font><font size="4" color="#800080" face="宋体">【华清宫和杜舍人（一作张祜诗）】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">五十年天子，离宫仰峻墙。登封时正泰，御宇日何长。<BR>
</font></big>
<font color="#400080">上位先名实，中兴事宪章。起戎轻甲胄，馀地复河湟。<BR>
</font></big>
<font color="#400080">道帝玄元祖，儒封孔子王。因缘百司署，丛会一人汤。<BR>
</font></big>
<font color="#400080">渭水波摇绿，秦郊草半黄。马驯金勒细，鹰健玉铃锵。<BR>
</font></big>
<font color="#400080">下箭朱弓满，鸣鞭皓腕攘。畋思获吕望，谏只避周昌。<BR>
</font></big>
<font color="#400080">兔迹贪前逐，枭心不早防。几添鹦鹉劝，先赐荔枝尝。<BR>
</font></big>
<font color="#400080">月锁千门静，天吹一笛凉。细音摇羽，轻步宛霓裳。<BR>
</font></big>
<font color="#400080">祸乱基潜结，升平意遽忘。衣冠逃犬虏，鼙鼓动渔阳。<BR>
</font></big>
<font color="#400080">外戚心殊迫，中途事可量。血埋妃子艳，创断禄儿肠。<BR>
</font></big>
<font color="#400080">近侍烟尘隔，前踪辇路荒。益知迷宠佞，遗恨丧贤良。<BR>
</font></big>
<font color="#400080">北阙尊明主，南宫逊上皇。禁清馀凤吹，池冷睡龙光。<BR>
</font></big>
<font color="#400080">祝寿山犹在，流年水共伤。杜鹃魂厌蜀，蝴蝶梦悲庄。<BR>
</font></big>
<font color="#400080">雀卵遗雕恚虫丝I画梁。紫苔侵壁润，红树闭门芳。<BR>
</font></big>
<font color="#400080">守吏齐鸳瓦，耕民得翠。登年齐T乐，讲武旧兵场。<BR>
</font></big>
<font color="#400080">暮草深岩翠，幽花坠径香。不堪垂白叟，行折御沟杨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷550_4 </em></strong></font><font
face="黑体" color="#800080"> </font><font size="4" color="#800080" face="宋体">【下第】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">南溪抱瓮客，失意自怀羞。晚路谁携手，残春自白头。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷550_5 </em></strong></font><font
face="黑体" color="#800080"> </font><font size="4" color="#800080" face="宋体">【到家（一作杜牧诗，题作归家）】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">童稚苦相问，归来何太迟。共谁争岁月，赢得鬓边丝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷550_6 </em></strong></font><font
face="黑体" color="#800080"> </font><font size="4" color="#800080" face="宋体">【春酿】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">春酿正风流，梨花莫问愁。马卿思一醉，不惜ht裘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷550_7 </em></strong></font><font
face="黑体" color="#800080"> </font><font size="4" color="#800080" face="宋体">【寒塘】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">晓发梳临水，寒塘坐见秋。乡心正无限，一雁度南楼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷550_8 </em></strong></font><font
face="黑体" color="#800080"> </font><font size="4" color="#800080" face="宋体">【寄前黄州窦使君】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">池上笙歌寂不闻，楼中愁杀碧虚云。<br>玉壶凝尽重重泪，寄与风流旧使君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_9 </em></strong></font><font
face="黑体" color="#800080"> </font><font size="4" color="#800080" face="宋体">【八月二十九日宿怀】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">秋天睛日菊还香，独坐书斋思已长。<br>无奈风光易流转，强须倾酒一杯觞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_10 </em></strong></font><font
face="黑体" color="#800080"> </font><font size="4" color="#800080" face="宋体">【泗上奉送相公】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">语堪铭座默含春，西汉公卿绝比伦。<br>今日抱辕留不得，欲挥双涕学舒人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_11 </em></strong></font><font
face="黑体" color="#800080"> </font><font size="4" color="#800080" face="宋体">【赠桐乡丞】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">舟触长松岸势回，潺一夜绕亭台。<br>若教靖节先生见，不肯更吟归去来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_12 </em></strong></font><font
face="黑体" color="#800080"> </font><font size="4" color="#800080" face="宋体">【哭李进士】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">牵马街中哭送君，灵车辗雪隔城闻。<br>唯有山僧与樵客，共舁孤榇入幽坟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_13 </em></strong></font><font
face="黑体" color="#800080"> </font><font size="4" color="#800080" face="宋体">【重阳】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">节逢重九海门外，家在五湖烟水东。<br>还向秋山觅诗句，伴僧吟对菊花风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_14 </em></strong></font><font
face="黑体" color="#800080"> </font><font size="4" color="#800080" face="宋体">【重阳日即事】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">病酒坚辞绮席春，菊花空伴水边身。<br>由来举止非闲雅，不是龙山落帽人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_15 </em></strong></font><font
face="黑体" color="#800080"> </font><font size="4" color="#800080" face="宋体">【十无诗寄桂府杨中丞】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">琴酒曾将风月须，谢公名迹满江湖。<br>不知贵拥旌旗后，犹暇怜诗爱酒无。<br>
<br>
<font color="#400080">东省南宫兴不孤，几因诗酒谬招呼。<br>一从开署芙蓉幕，曾向风前记得无。<br>
<br>
<font color="#400080">遥闻桂水绕城隅，城上江山满画图。<br>为问訾家洲畔月，清秋拟许醉狂无。<br>
<br>
<font color="#400080">日暮江边一小儒，空怜未有白髭须。<br>马融已贵诸生老，犹自容窥绛帐无。<br>
<br>
<font color="#400080">一种吟诗号孔徒，沧江有客独疏愚。<br>初筵尽辟知名士，许到风前月下无。<br>
<br>
<font color="#400080">望断南云日已晡，便应凭梦过重湖。<br>不知自古登龙者，曾有因诗泥得无。<br>
<br>
<font color="#400080">早游门馆一樵夫，只爱吟诗傍药炉。<br>旌旆满江身不见，思言记得颍川无。<br>
<br>
<font color="#400080">孔融襟抱称名儒，爱物怜才与世殊。<br>今日宾阶忘姓字，当时省记荐雄无。<br>
<br>
<font color="#400080">僻爱江山俯坐隅，人间不是便为图。<br>尊前为问神仙伴，肯向三清慰荐无。<br>
<br>
<font color="#400080">膺门不避额逢珠，绝境由来卷轴须。<br>早忝阿戎诗友契，趋庭曾荐祢生无。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_16 </em></strong></font><font
face="黑体" color="#800080"> </font><font size="4" color="#800080" face="宋体">【寄山僧】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">云里幽僧不置房，橡花藤叶盖禅床。<br>朝来逢著山中伴，闻说新移最上方。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_17 </em></strong></font><font
face="黑体" color="#800080"> </font><font size="4" color="#800080" face="宋体">【喜张寮暗凇<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">九转丹成最上仙，青天暖日踏云轩。<br>春风贺喜无言语，排比花枝满杏园。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_18 </em></strong></font><font
face="黑体" color="#800080"> </font><font size="4" color="#800080" face="宋体">【赠张灏裢繁徊德洹<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">莫向花前泣酒杯，谪仙依旧是仙才。<br>犹堪与世为祥瑞，曾到蓬山顶上来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_19 </em></strong></font><font
face="黑体" color="#800080"> </font><font size="4" color="#800080" face="宋体">【悼亡二首】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">一烛从风到奈何，二年衾枕逐流波。<br>虽知不得公然泪，时泣阑干恨更多。<br>
<br>
<font color="#400080">明月萧萧海上风，君归泉路我飘蓬。<br>门前虽有如花貌，争奈如花心不同。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_20 </em></strong></font><font
face="黑体" color="#800080"> </font><font size="4" color="#800080" face="宋体">【宫乌栖】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">宫乌栖处玉楼深，微月生檐夜夜心。<br>香辇不回花自落，春来空佩辟寒金。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_21 </em></strong></font><font
face="黑体" color="#800080"> </font><font size="4" color="#800080" face="宋体">【长信宫（一作孟迟诗）】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">君恩已尽欲何归，犹有残香在舞衣。<br>自恨身轻不如燕，春来长绕御帘飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_22 </em></strong></font><font
face="黑体" color="#800080"> </font><font size="4" color="#800080" face="宋体">【广陵城（一作孟迟诗）】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">红映高台绿绕城，城边春草傍墙生。<br>隋家不向此中尽，汴水应无东去声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_23 </em></strong></font><font
face="黑体" color="#800080"> </font><font size="4" color="#800080" face="宋体">【冷日过骊山（一作孟迟诗）】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">冷日微烟渭水愁，翠华宫树不胜秋。<br>霓裳一曲千门锁，白尽梨园弟子头。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_24 </em></strong></font><font
face="黑体" color="#800080"> </font><font size="4" color="#800080" face="宋体">【下第后归永乐里自题二首】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">无地无媒只一身，归来空拂满床尘。<br>尊前尽日谁相对，唯有南山似故人。<br>
<br>
<font color="#400080">玄发侵愁忽似翁，暖尘寒袖共东风。<br>公卿门户不知处，立马九衢春影中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_25 </em></strong></font><font
face="黑体" color="#800080"> </font><font size="4" color="#800080" face="宋体">【出试日独游曲江】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">江莎渐映花边绿，楼日自开池上春。<br>双鹤绕空来又去，不知临水有愁人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_26 </em></strong></font><font
face="黑体" color="#800080"> </font><font size="4" color="#800080" face="宋体">【题曹娥庙】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">青娥埋没此江滨，江树飕v惨暮云。<br>文字在碑碑已堕，波涛辜负色丝文。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_27 </em></strong></font><font
face="黑体" color="#800080"> </font><font size="4" color="#800080" face="宋体">【题段氏中台】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">看山台下水无尘，碧筱前头曲水春。<br>独对一尊风雨夜，不知家有早朝人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_28 </em></strong></font><font
face="黑体" color="#800080"> </font><font size="4" color="#800080" face="宋体">【华州座中献卢给事】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">送迎皆到三峰下，满面烟霜满马尘。<br>自是追攀认知己，青云不假送迎人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_29 </em></strong></font><font
face="黑体" color="#800080"> </font><font size="4" color="#800080" face="宋体">【商山道中（一作度商山晚静，又作净）】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">和如春色净如秋，五月商山是胜游。<br>当昼火云生不得，一溪萦作万重愁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_30 </em></strong></font><font
face="黑体" color="#800080"> </font><font size="4" color="#800080" face="宋体">【赠歙州妓】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">滟滟横波思有馀，庾楼明月堕云初。<br>扬州寒食春风寺，看遍花枝尽不如。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_31 </em></strong></font><font
face="黑体" color="#800080"> </font><font size="4" color="#800080" face="宋体">【赠王明府】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">五柳逢秋影渐微，陶潜恋酒不知归。<br>但存物外醉乡在，谁向人间问是非。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_32 </em></strong></font><font
face="黑体" color="#800080"> </font><font size="4" color="#800080" face="宋体">【吕校书雨中见访】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">竹阁斜溪小槛明，惟君来赏见山情。<br>马嘶风雨又归去，独听子规千万声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_33 </em></strong></font><font
face="黑体" color="#800080"> </font><font size="4" color="#800080" face="宋体">【千秋岭下】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">知有岩前万树桃，未逢摇落思空劳。<br>年年盛发无人见，三十六溪春水高。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_34 </em></strong></font><font
face="黑体" color="#800080"> </font><font size="4" color="#800080" face="宋体">【歙州道中仆逃】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">去跳风雨几奔波，曾共辛勤奈若何。<br>莫遣穷归不知处，秋山重叠戍旗多。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_35 </em></strong></font><font
face="黑体" color="#800080"> </font><font size="4" color="#800080" face="宋体">【重阳日寄韦舍人】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">节过重阳菊委尘，江边病起杖扶身。<br>不知此日龙山会，谁是风流落帽人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_36 </em></strong></font><font
face="黑体" color="#800080"> </font><font size="4" color="#800080" face="宋体">【赠薛勋下第】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">一掷虽然未得卢，惊人不用绕床呼。<br>牢之坐被青云逼，只问君能酷似无。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_37 </em></strong></font><font
face="黑体" color="#800080"> </font><font size="4" color="#800080" face="宋体">【宛陵望月寄沈学士】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">一川如画敬亭东，待诏闲游处处同。<br>天竺山前镜湖畔，何如今日庾楼中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_38 </em></strong></font><font
face="黑体" color="#800080"> </font><font size="4" color="#800080" face="宋体">【翡翠岩】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">芙蓉幕里千场醉，翡翠岩前半日闲。<br>惆怅晋朝人不到，谢公抛力上东山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_39 </em></strong></font><font
face="黑体" color="#800080"> </font><font size="4" color="#800080" face="宋体">【发新安后途中寄卢中丞二首】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">楼上风流庾使君，笙歌曾醉此中闻。<br>目前已是陵阳路，回首丛山满眼云。<br>
<br>
<font color="#400080">晚树萧萧促织愁，风帘似水满床秋。<br>千山不碍笙歌月，谁伴羊公上夜楼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_40 </em></strong></font><font
face="黑体" color="#800080"> </font><font size="4" color="#800080" face="宋体">【留题兴唐寺】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">满水楼台满寺山，七年今日共跻攀。<br>月高对菊问行客，去折芳枝早晚还。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_41 </em></strong></font><font
face="黑体" color="#800080"> </font><font size="4" color="#800080" face="宋体">【广陵道】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">斗鸡台边花照尘，炀帝陵下水含春。<br>青云回翅北归雁，白首哭途何处人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_42 </em></strong></font><font
face="黑体" color="#800080"> </font><font size="4" color="#800080" face="宋体">【茅山道中】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">溪树重重水乱流，马嘶残雨晚程秋。<br>门前便是仙山路，目送归云不得游。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_43 </em></strong></font><font
face="黑体" color="#800080"> </font><font size="4" color="#800080" face="宋体">【江上与兄别】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">楚国湘江两渺，暖川晴雁背帆飞。<br>人间离别尽堪哭，何况不知何日归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_44 </em></strong></font><font
face="黑体" color="#800080"> </font><font size="4" color="#800080" face="宋体">【落第】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">九陌初晴处处春，不能回避看花尘。<br>由来得丧非吾事，本是钓鱼船上人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_45 </em></strong></font><font
face="黑体" color="#800080"> </font><font size="4" color="#800080" face="宋体">【宛陵馆冬青树（一作汉阴亭树）】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">碧树如烟覆晚波，清秋欲尽客重过。<br>故园亦有如烟树，鸿雁不来风雨多。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_46 </em></strong></font><font
face="黑体" color="#800080"> </font><font size="4" color="#800080" face="宋体">【赠五老韩尊师】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">有客斋心事玉晨，对山须鬓绿无尘。<br>住山道士年如鹤，应识当时五老人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_47 </em></strong></font><font
face="黑体" color="#800080"> </font><font size="4" color="#800080" face="宋体">【经汾阳旧宅】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">门前不改旧山河，破虏曾轻马伏波。<br>今日独经歌舞地，古槐疏冷夕阳多。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_48 </em></strong></font><font
face="黑体" color="#800080"> </font><font size="4" color="#800080" face="宋体">【寄卢中丞】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">叶覆清溪滟滟红，路横秋色马嘶风。<br>独携一}郡斋酒，吟对青山忆谢公。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_49 </em></strong></font><font
face="黑体" color="#800080"> </font><font size="4" color="#800080" face="宋体">【途中】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">故园回首雁初来，马上千愁付一杯。<br>惟有新诗似相识，暮山吟处共徘徊。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_50 </em></strong></font><font
face="黑体" color="#800080"> </font><font size="4" color="#800080" face="宋体">【寄裴澜】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">绮云初堕亭亭月，锦席惟横滟滟波。<br>宋玉逢秋正高卧，一篇吟尽奈情何。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_51 </em></strong></font><font
face="黑体" color="#800080"> </font><font size="4" color="#800080" face="宋体">【淮南丞相坐赠歌者虞姹】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">绮筵无处避梁尘，虞姹清歌日日新。<br>来值渚亭花欲尽，一声留得满城春。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_52 </em></strong></font><font
face="黑体" color="#800080"> </font><font size="4" color="#800080" face="宋体">【酬段侍御】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">莲花上客思闲闲，数首新诗到筚关。<br>吟得楚天风雨霁，一条江水两三山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_53 </em></strong></font><font
face="黑体" color="#800080"> </font><font size="4" color="#800080" face="宋体">【寻僧二首】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">台殿参差日堕尘，坞西归去一庵云。<br>寒泉何处夜深落，声隔半岩疏叶闻。<br>
<br>
<font color="#400080">溪户无人谷鸟飞，石桥横木挂禅衣。<br>看云日暮倚松立，野水乱鸣僧未归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_54 </em></strong></font><font
face="黑体" color="#800080"> </font><font size="4" color="#800080" face="宋体">【发柏梯寺】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">一泓秋水千竿竹，静得劳生半日身。<br>犹有向西无限地，别僧骑马入红尘。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_55 </em></strong></font><font
face="黑体" color="#800080"> </font><font size="4" color="#800080" face="宋体">【西江晚泊】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">茫茫霭霭失西东，柳浦桑村处处同。<br>戍鼓一声帆影尽，水禽飞起夕阳中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_56 </em></strong></font><font
face="黑体" color="#800080"> </font><font size="4" color="#800080" face="宋体">【南池】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">照影池边多少愁，往来重见此塘秋。<br>芙蓉苑外新经雨，红叶相随何处流。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_57 </em></strong></font><font
face="黑体" color="#800080"> </font><font size="4" color="#800080" face="宋体">【江楼旧感】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">独上江楼思渺然，月光如水水如天。<br>同来望月人何处，风影依稀似去年。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_58 </em></strong></font><font
face="黑体" color="#800080"> </font><font size="4" color="#800080" face="宋体">【南园】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">雨过郊园绿尚微，落花惆怅满尘衣。<br>芳尊有酒无人共，日暮看山还独归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_59 </em></strong></font><font
face="黑体" color="#800080"> </font><font size="4" color="#800080" face="宋体">【南亭】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">孤亭影在乱花中，怅望无人此醉同。<br>听尽暮钟犹独坐，水边襟袖起春风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_60 </em></strong></font><font
face="黑体" color="#800080"> </font><font size="4" color="#800080" face="宋体">【赠女仙】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">水思云情小凤仙，月涵花态语如弦。<br>不因金骨三清客，谁识吴州有洞天。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_61 </em></strong></font><font
face="黑体" color="#800080"> </font><font size="4" color="#800080" face="宋体">【宣州送判官】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">来时健笔佐嫖姚，去折槐花度野桥。<br>谁见尊前此惆怅，一声歌尽路迢迢。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_62 </em></strong></font><font
face="黑体" color="#800080"> </font><font size="4" color="#800080" face="宋体">【宿僧院】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">月满长空树满霜，度云低拂近檐床。<br>林中夜半一声磬，卧见高僧入道场。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_63 </em></strong></font><font
face="黑体" color="#800080"> </font><font size="4" color="#800080" face="宋体">【寻僧】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">斜日横窗起暗尘，水边门户闭闲春。<br>千竿竹里花枝动，只道无人似有人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_64 </em></strong></font><font
face="黑体" color="#800080"> </font><font size="4" color="#800080" face="宋体">【经王先生故居】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">晚波东去海茫茫，谁识蓬山不死乡。<br>弄玉已归萧史去，碧楼红树倚斜阳。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_65 </em></strong></font><font
face="黑体" color="#800080"> </font><font size="4" color="#800080" face="宋体">【送从翁中丞奉使黠戛斯六首】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">扬雄词赋举天闻，万里油幢照塞云。<br>仆射峰西几千骑，一时迎著汉将军。<br>
<br>
<font color="#400080">旌旗杳杳雁萧萧，春尽穷沙雪未消。<br>料得坚昆受宣后，始知公主已归朝。<br>
<br>
<font color="#400080">虽言穷北海云中，属国当时事不同。<br>九姓如今尽臣妾，归期那肯待秋风。<br>
<br>
<font color="#400080">牢山望断绝尘氛，滟滟河西拂地云。<br>谁见鲁儒持汉节，玉关降尽可汗军。<br>
<br>
<font color="#400080">山川险易接胡尘，秦汉图来或未真。<br>自此尽知边塞事，河湟更欲托何人。<br>
<br>
<font color="#400080">秦皇无策建长城，刘氏仍穷北路兵。<br>若遇单于旧牙帐，却应伤叹汉公卿。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_66 </em></strong></font><font
face="黑体" color="#800080"> </font><font size="4" color="#800080" face="宋体">【东亭柳】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">拂水斜烟一万条，几随春色倚河桥。<br>不知别后谁攀折，犹自风流胜舞腰。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_67 </em></strong></font><font
face="黑体" color="#800080"> </font><font size="4" color="#800080" face="宋体">【僧舍二首】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">只言双鬓未蹉跎，独奈牛羊送日何。<br>禅客不归车马去，晚檐山色为谁多。<br>
<br>
<font color="#400080">溪上禅关水木间，水南山色与僧闲。<br>春风尽日无来客，幽磬一声高鸟还。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_68 </em></strong></font><font
face="黑体" color="#800080"> </font><font size="4" color="#800080" face="宋体">【新月】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">玉钩斜傍画檐生，云匣初开一寸明。<br>何事最能悲少妇，夜来依约落边城。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_69 </em></strong></font><font
face="黑体" color="#800080"> </font><font size="4" color="#800080" face="宋体">【赠皇甫垣】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">养由弓箭已无功，牢落生涯事事同。<br>相劝一杯寒食酒，几多辛苦到春风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_70 </em></strong></font><font
face="黑体" color="#800080"> </font><font size="4" color="#800080" face="宋体">【四祖寺】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">千株松下双峰寺，一盏灯前万里身。<br>自为心猿不调伏，祖师元是世间人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_71 </em></strong></font><font
face="黑体" color="#800080"> </font><font size="4" color="#800080" face="宋体">【听蝉】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">噪蝉声乱日初曛，弦管楼中永不闻。<br>独奈愁人数茎发，故园秋隔五湖云。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_72 </em></strong></font><font
face="黑体" color="#800080"> </font><font size="4" color="#800080" face="宋体">【寄远】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">禁钟声尽见栖禽，关塞迢迢故国心。<br>无限春愁莫相问，落花流水洞房深。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_73 </em></strong></font><font
face="黑体" color="#800080"> </font><font size="4" color="#800080" face="宋体">【池上】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">正怜佳月夜深坐，池上暖回燕雁声。<br>犹有渔舟系江岸，故人归尽独何情。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_74 </em></strong></font><font
face="黑体" color="#800080"> </font><font size="4" color="#800080" face="宋体">【春日书怀】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">暖莺春日舌难穷，枕上愁生晓听中。<br>应袅绿窗残梦断，杏园零落满枝风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_75 </em></strong></font><font
face="黑体" color="#800080"> </font><font size="4" color="#800080" face="宋体">【赠别】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">水边秋草暮萋萋，欲驻残阳恨马蹄。<br>曾是管弦同醉伴，一声歌尽各东西。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_76 </em></strong></font><font
face="黑体" color="#800080"> </font><font size="4" color="#800080" face="宋体">【灵岩寺】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">馆娃宫伴千年寺，水阔云多客到稀。<br>闻说春来更惆怅，百花深处一僧归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_77 </em></strong></font><font
face="黑体" color="#800080"> </font><font size="4" color="#800080" face="宋体">【代人听琴二首】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">抱琴花夜不胜春，独奏相思泪满巾。<br>第五指中心最恨，数声呜咽为何人。<br>
<br>
<font color="#400080">湘娥不葬九疑云，楚水连天坐忆君。<br>惟有啼乌旧名在，忍教呜咽夜长闻。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_78 </em></strong></font><font
face="黑体" color="#800080"> </font><font size="4" color="#800080" face="宋体">【访沈舍人不遇】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">溪翁强访紫微郎，晓鼓声中满鬓霜。<br>知在禁闱人不见，好风飘下九天香。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_79 </em></strong></font><font
face="黑体" color="#800080"> </font><font size="4" color="#800080" face="宋体">【座上献元相公】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">寂寞堂前日又曛，阳台去作不归云。<br>从来闻说沙吒利，今日青娥属使君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_80 </em></strong></font><font
face="黑体" color="#800080"> </font><font size="4" color="#800080" face="宋体">【遣兴二首】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">溪花入夏渐稀疏，雨气如秋麦熟初。<br>终日苦吟人不会，海边兄弟久无书。<br>
<br>
<font color="#400080">读彻残书弄水回，暮天何处笛声哀。<br>花前独立无人会，依旧去年双燕来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_81 </em></strong></font><font
face="黑体" color="#800080"> </font><font size="4" color="#800080" face="宋体">【送李给事（一作萧a相公归山）】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">眼前轩冕是鸿毛，天上人间漫自劳。<br>脱却朝衣独归去，青云不及白云高。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_82 </em></strong></font><font
face="黑体" color="#800080"> </font><font size="4" color="#800080" face="宋体">【宿僧舍】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">高僧夜滴芙蓉漏，远客窗含杨柳风。<br>何处相逢话心地，月明身在磬声中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_83 </em></strong></font><font
face="黑体" color="#800080"> </font><font size="4" color="#800080" face="宋体">【吴门梦故山】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">心熟家山梦不迷，孤峰寒绕一条溪。<br>秋窗觉后情无限，月堕馆娃宫树西。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_84 </em></strong></font><font
face="黑体" color="#800080"> </font><font size="4" color="#800080" face="宋体">【别李谱】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">尊前路映暮尘红，池上琴横醉席风。<br>今日别君如别鹤，声容长在楚弦中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_85 </em></strong></font><font
face="黑体" color="#800080"> </font><font size="4" color="#800080" face="宋体">【和杜侍郎题禅智寺南楼】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">楼畔花枝拂槛红，露天香动满帘风。<br>谁知野寺遗钿处，尽在相如春思中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_86 </em></strong></font><font
face="黑体" color="#800080"> </font><font size="4" color="#800080" face="宋体">【发青山】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">凫p声暖野塘春，鞍马嘶风驿路尘。<br>一宿青山又前去，古来难得是闲人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_87 </em></strong></font><font
face="黑体" color="#800080"> </font><font size="4" color="#800080" face="宋体">【入蓝关】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">微烟已辨秦中树，远梦更依江上台。<br>看落晚花还怅望，鲤鱼时节入关来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_88 </em></strong></font><font
face="黑体" color="#800080"> </font><font size="4" color="#800080" face="宋体">【落第寄沈询】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">穿杨力尽独无功，华发相期一夜中。<br>别到江头旧吟处，为将双泪问春风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_89 </em></strong></font><font
face="黑体" color="#800080"> </font><font size="4" color="#800080" face="宋体">【送韦中丞】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">二年恩意是春辉，清净胸襟似者希。<br>泣尽楚人多少泪，满船唯载酒西归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_90 </em></strong></font><font
face="黑体" color="#800080"> </font><font size="4" color="#800080" face="宋体">【咏端正春树】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">一树繁阴先著名，异花奇叶俨天成。<br>马嵬此去无多地，只合杨妃墓上生。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_91 </em></strong></font><font
face="黑体" color="#800080"> </font><font size="4" color="#800080" face="宋体">【叙事献同州侍御三首】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">青云席中罗袜尘，白首江上吟诗人。<br>登龙不及三千士，虚度膺门二十春。<br>
<br>
<font color="#400080">平生望断云层层，紫府杳是他人登。<br>却应归访溪边寺，说向当时同社僧。<br>
<br>
<font color="#400080">尊前谁伴谢公游，莲岳晴来翠满楼。<br>坐见一方金变化，独吟红药对残秋。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_92 </em></strong></font><font
face="黑体" color="#800080"> </font><font size="4" color="#800080" face="宋体">【婺州宴上留别（一作婺州宴留上萧员外）】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">双溪楼影向云横，歌舞高台晚更清。<br>独自下楼骑瘦马，摇鞭重入乱蝉声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_93 </em></strong></font><font
face="黑体" color="#800080"> </font><font size="4" color="#800080" face="宋体">【别牛郎中门馆】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">整襟收泪别朱门，自料难酬顾念恩。<br>招得片魂骑匹马，西风斜日入秋原。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_94 </em></strong></font><font
face="黑体" color="#800080"> </font><font size="4" color="#800080" face="宋体">【山中寄卢简求】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">竹西池上有花开，日日幽吟看又回。<br>心忆郡中萧记室，何时暂别醉乡来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_95 </em></strong></font><font
face="黑体" color="#800080"> </font><font size="4" color="#800080" face="宋体">【寄梁佾兄弟】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">桃李春多翠影重，竹楼当月夜无风。<br>荀家兄弟来还去，独倚栏干花露中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_96 </em></strong></font><font
face="黑体" color="#800080"> </font><font size="4" color="#800080" face="宋体">【同州南亭陪刘侍郎送刘先辈】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">处处云随晚望开，洞庭秋水管弦来。<br>谢公待醉消离恨，莫惜临川酒一杯。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_97 </em></strong></font><font
face="黑体" color="#800080"> </font><font size="4" color="#800080" face="宋体">【赠馆驿刘巡官】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">云别青山马踏尘，负才难觅作闲人。<br>莫言馆驿无公事，诗酒能消一半春。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_98 </em></strong></font><font
face="黑体" color="#800080"> </font><font size="4" color="#800080" face="宋体">【赠解头贾嵩】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">贾生名迹忽无伦，十月长安看尽春。<br>顾我先鸣还自笑，空沾一第是何人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_99 </em></strong></font><font
face="黑体" color="#800080"> </font><font size="4" color="#800080" face="宋体">【题僧壁】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">晓望疏林露满巾，碧山秋寺属闲人。<br>溪头尽日看红叶，却笑高僧衣有尘。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_100 </em></strong></font><font
face="黑体" color="#800080"> </font><font size="4" color="#800080" face="宋体">【沙溪馆（一作仙娥驿）】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">翠湿衣襟山满楼，竹间溪水绕床流。<br>行人莫羡邮亭吏，生向此中今白头。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_101 </em></strong></font><font
face="黑体" color="#800080"> </font><font size="4" color="#800080" face="宋体">【李侍御归炭谷山居，同宿华严寺】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">家在青山近玉京，日云红树满归程。<br>相逢一宿最高寺，半夜翠微泉落声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_102 </em></strong></font><font
face="黑体" color="#800080"> </font><font size="4" color="#800080" face="宋体">【过喷玉泉】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">平生半为山淹留，马上欲去还回头。<br>两京尘路一双鬓，不见玉泉千万秋。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_103 </em></strong></font><font
face="黑体" color="#800080"> </font><font size="4" color="#800080" face="宋体">【汉阴庭树】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">掘沟引水浇蔬圃，插竹为篱护药苗。<br>杨柳如丝风易乱，梅花似雪日难消。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_104 </em></strong></font><font
face="黑体" color="#800080"> </font><font size="4" color="#800080" face="宋体">【送王龟拾遗谢官后归核山居】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">水边残雪照亭台，台上风襟向雪开。<br>还似当时姓丁鹤，羽毛成后一归来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_105 </em></strong></font><font
face="黑体" color="#800080"> </font><font size="4" color="#800080" face="宋体">【宿长水主人】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">白云溪北丛岩东，树石夜与潺通。<br>行人一宿翠微月，二十五弦声满风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_106 </em></strong></font><font
face="黑体" color="#800080"> </font><font size="4" color="#800080" face="宋体">【寒食离白沙】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">莫惊客路已经年，尚有青春一半妍。<br>试上方坦望春野，万条杨柳拂青天。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_107 </em></strong></font><font
face="黑体" color="#800080"> </font><font size="4" color="#800080" face="宋体">【将发循州社日于所居馆宴送】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">浪花如雪叠江风，社过高秋万恨中。<br>明日便随江燕去，依依俱是故巢空。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷550_108 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1109.htm" target="_blank"></font><font size="3" color="#0080FF"><font face="黑体">赵嘏</font></a></big> 
<br>
</font><br>
<font color="#400080">浮云悲晚翠，落日泣秋风。（见《万花谷》）。<br><BR>
<font color="#400080">语风双燕立，袅树百劳飞。<BR>
<font color="#400080">松岛鹤归书信绝，橘洲风起梦魂香。<BR>
<font color="#400080">徒知六国随斤斧，莫有群儒定是非。（题秦皇句，<BR>
</font></big>
<font color="#400080">宣宗览之不悦。以上见《优古堂诗话》）<br><BR>
<font color="#400080">一千里色中秋月，十万军声半夜潮。（钱塘）。<br><BR>
<font color="#400080">梁王旧馆已秋色，珠履少年轻绣衣。（以上见《主客图》）<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
