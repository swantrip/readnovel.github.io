<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百八十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百八十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷380_1 </em></strong></font><font
face="黑体" color="#800080"> </font><font size="4" color="#800080" face="宋体">【宇文秀才斋中海柳咏】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">玉缕青葳蕤，结为芳树姿。忽惊明月钩，钩出珊瑚枝。<BR>
</font></big>
<font color="#400080">灼灼不死花，蒙蒙长生丝。饮柏泛仙味，咏兰拟古词。<BR>
</font></big>
<font color="#400080">霜风清飕飕，与君长相思。
<P><big><font size="3" face="黑体" color="#000080"><strong><em>&nbsp;&nbsp; 卷380_2 </em></strong></font><font
face="黑体" color="#800080"> </font><font size="4" color="#800080" face="宋体">【摇柳（一作采柳）】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">弱弱本易惊，看看势难定。因风似醉舞，尽日不能正。<BR>
</font></big>
<font color="#400080">时邀咏花女，笑辍春妆镜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_3 </em></strong></font><font
face="黑体" color="#800080"> </font><font size="4" color="#800080" face="宋体">【晓鹤】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">晓鹤弹古舌，婆罗门叫音。应吹天上律，不使尘中寻。<BR>
</font></big>
<font color="#400080">虚空梦皆断，歆唏安能禁。如开孤月口，似说明星心。<BR>
</font></big>
<font color="#400080">既非人间韵，枉作人间禽。不如相将去，碧落窠巢深。
<P><big><font size="3" face="黑体" color="#000080"><strong><em>&nbsp;&nbsp; 卷380_4 </em></strong></font><font
face="黑体" color="#800080"> </font><font size="4" color="#800080" face="宋体">【和蔷薇花歌】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">仙机札札织凤凰，花开七十有二行。天霞落地攒红光，<BR>
</font></big>
<font color="#400080">风枝袅袅时一r，飞散葩馥绕空王。忽惊锦浪洗新色，<BR>
</font></big>
<font color="#400080">又似宫娃逞妆饰。终当一使移花根，还比蒲桃天上植。
<P><big><font size="3" face="黑体" color="#000080"><strong><em>&nbsp;&nbsp; 卷380_5 </em></strong></font><font
face="黑体" color="#800080"> </font><font size="4" color="#800080" face="宋体">【邀人赏蔷薇】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">蜀色庶可比，楚丛亦应无。醉红不自力，狂艳如索扶。<BR>
</font></big>
<font color="#400080">丽蕊惜未扫，宛枝长更纡。何人是花侯，诗老强相呼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_6 </em></strong></font><font
face="黑体" color="#800080"> </font><font size="4" color="#800080" face="宋体">【和宣州钱判官使院厅前石楠树】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">大朴既一剖，众材争万殊。懿兹南海华，来与北壤俱。<BR>
</font></big>
<font color="#400080">生长如自惜，雪霜无凋渝。笼笼抱灵秀，簇簇抽芳肤。<BR>
</font></big>
<font color="#400080">寒日吐丹艳，W子流细珠。鸳鸯花数重，翡翠叶四铺。<BR>
</font></big>
<font color="#400080">雨洗新妆色，一枝如一姝。耸异敷庭际，倾妍来坐隅。<BR>
</font></big>
<font color="#400080">散彩饰机案，馀辉盈盘盂。高意因造化，常情逐荣枯。<BR>
</font></big>
<font color="#400080">主公方寸中，陶植在须臾。养此奉君子，赏觌日为娱。<BR>
</font></big>
<font color="#400080">始觉石楠咏，价倾赋两都。棠颂庶可比，桂词难以逾。<BR>
</font></big>
<font color="#400080">因谢丘墟木，空采落泥涂。时来开佳姿，道去卧枯株。<BR>
</font></big>
<font color="#400080">争芳无由缘，受气如郁纡。抽肝在郢匠，叹息何踟蹰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_7 </em></strong></font><font
face="黑体" color="#800080"> </font><font size="4" color="#800080" face="宋体">【酬郑毗踯躅咏】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">不似人手致，岂关地势偏。孤光袅馀翠，独影舞多妍。<BR>
</font></big>
<font color="#400080">迸火烧闲地，红星堕青天。忽惊物表物，嘉客为留连。
<P><big><font size="3" face="黑体" color="#000080"><strong><em>&nbsp;&nbsp; 卷380_8 </em></strong></font><font
face="黑体" color="#800080"> </font><font size="4" color="#800080" face="宋体">【品松】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">追悲谢灵运，不得殊常封。纵然孔与颜，亦莫及此松。<BR>
</font></big>
<font color="#400080">此松天格高，耸异千万重。抓巨灵手，擘裂少室峰。<BR>
</font></big>
<font color="#400080">擘裂风雨狞，抓指爪颉５廊肽驯心，学生易堕踪。<BR>
</font></big>
<font color="#400080">时时数点仙，袅袅一线龙。霏微岚浪际，游戏颢兴浓。<BR>
</font></big>
<font color="#400080">品松徒高高，雌鸣讵蕖Ｉ鸵焐锌晒螅赏潜谁能容。<BR>
</font></big>
<font color="#400080">名华非典实，翦弃徒纤茸。刻削大雅文，所以不敢慵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_9 </em></strong></font><font
face="黑体" color="#800080"> </font><font size="4" color="#800080" face="宋体">【答李员外小}味】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">一拳芙蓉水，倾玉何泠泠。仙情夙已高，诗味今更馨。<BR>
</font></big>
<font color="#400080">试啜月入骨，再衔愁尽醒。荷君道古诚，使我善飞翎。<br>
<P><big><font size="3" face="黑体" color="#000080"><strong><em>&nbsp;&nbsp; 卷380_10 </em></strong></font><font
face="黑体" color="#800080"> </font><font size="4" color="#800080" face="宋体">【井上枸杞架】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">深锁银泉L，高叶架云空。不与凡木并，自将仙盖同。<BR>
</font></big>
<font color="#400080">影疏千点月，声细万条风。迸子邻沟外，飘香客位中。<BR>
</font></big>
<font color="#400080">花杯承此饮，椿岁小无穷。
<P><big><font size="3" face="黑体" color="#000080"><strong><em>&nbsp;&nbsp; 卷380_11 </em></strong></font><font
face="黑体" color="#800080"> </font><font size="4" color="#800080" face="宋体">【蜘蛛讽】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">万类皆有性，各各禀天和。蚕身与汝身，汝身何太讹。<BR>
</font></big>
<font color="#400080">蚕身不为己，汝身不为佗。蚕丝为衣裳，汝丝为网罗。<BR>
</font></big>
<font color="#400080">济物几无功，害物日已多。百虫虽切恨，其将奈尔何。<br>
<P><big><font size="3" face="黑体" color="#000080"><strong><em>&nbsp;&nbsp; 卷380_12 </em></strong></font><font
face="黑体" color="#800080"> </font><font size="4" color="#800080" face="宋体">【蚊】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">五月中夜息，饥蚊尚营营。但将膏血求，岂觉性命轻。<BR>
</font></big>
<font color="#400080">顾己宁自愧，饮人以偷生。愿为天下校一使夜景清。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_13 </em></strong></font><font
face="黑体" color="#800080"> </font><font size="4" color="#800080" face="宋体">【烛蛾】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">灯前双舞蛾，厌生何太切。想尔飞来心，恶明不恶灭。<BR>
</font></big>
<font color="#400080">天若百尺高，应去掩明月。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_14 </em></strong></font><font
face="黑体" color="#800080"> </font><font size="4" color="#800080" face="宋体">【和钱侍郎甘露】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">玄天何以言，瑞露青松繁。忽见垂书迹，还惊涌澧源。<BR>
</font></big>
<font color="#400080">春枝晨袅袅，香味晓翻翻。子礼忽来献，臣心固易敦。<BR>
</font></big>
<font color="#400080">清风惜不动，薄雾肯蒙昏。嘉昼色更晶，仁慈久乃存。<BR>
</font></big>
<font color="#400080">一方难独占，天下恐争论。侧听飞中使，重荣华德门。<BR>
</font></big>
<font color="#400080">从公乐万寿，馀庆及儿孙。
<P><big><font size="3" face="黑体" color="#000080"><strong><em>&nbsp;&nbsp; 卷380_15 </em></strong></font><font
face="黑体" color="#800080"> </font><font size="4" color="#800080" face="宋体">【和令狐侍郎、郭郎中题项羽庙】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">碧草凌古庙，清尘锁秋窗。当时独宰割，猛志谁能降。<BR>
</font></big>
<font color="#400080">鼓气雷作敌，剑光电为双。新悲徒自起，旧恨空浮江。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_16 </em></strong></font><font
face="黑体" color="#800080"> </font><font size="4" color="#800080" face="宋体">【读张碧集】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">天宝太白殁，六义已消歇。大哉国风本，丧而王泽竭。<BR>
</font></big>
<font color="#400080">先生今复生，斯文信难缺。下笔证兴亡，陈词备风骨。<BR>
</font></big>
<font color="#400080">高秋数奏琴，澄潭一轮月。谁作采诗官，忍之不挥发。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_17 </em></strong></font><font
face="黑体" color="#800080"> </font><font size="4" color="#800080" face="宋体">【听琴】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">飒飒微雨收，翻翻橡叶鸣。月沉乱峰西，寥落三四星。<BR>
</font></big>
<font color="#400080">前溪忽调琴，隔林寒bb。闻弹正弄声，不敢枕上听。<BR>
</font></big>
<font color="#400080">回烛整头簪，漱泉立中庭。定步屐齿深，貌禅目冥冥。<BR>
</font></big>
<font color="#400080">微风吹衣襟，亦认宫徵声。学道三十年，未免忧死生。<BR>
</font></big>
<font color="#400080">闻弹一夜中，会尽天地情。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_18 </em></strong></font><font
face="黑体" color="#800080"> </font><font size="4" color="#800080" face="宋体">【闻夜啼赠刘正元】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">寄泣须寄黄河泉，此中怨声流彻天。<br>愁人独有夜灯见，一纸乡书泪滴穿。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷380_19 </em></strong></font><font
face="黑体" color="#800080"> </font><font size="4" color="#800080" face="宋体">【喜雨】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">朝见一片云，暮成千里雨。凄清湿高枝，散漫沾荒土。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_20 </em></strong></font><font
face="黑体" color="#800080"> </font><font size="4" color="#800080" face="宋体">【终南山下作】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">见此原野秀，始知造化偏。山村不假阴，流水自雨田。<BR>
</font></big>
<font color="#400080">家家梯碧峰，门门锁青烟。因思蜕骨人，化作飞桂仙。<br>
<P><big><font size="3" face="黑体" color="#000080"><strong><em>&nbsp;&nbsp; 卷380_21 </em></strong></font><font
face="黑体" color="#800080"> </font><font size="4" color="#800080" face="宋体">【观种树】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">种树皆待春，春至难久留。君看朝夕花，谁免离别愁。<BR>
</font></big>
<font color="#400080">心意已零落，种之仍未休。胡为好奇者，无事自买忧。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_22 </em></strong></font><font
face="黑体" color="#800080"> </font><font size="4" color="#800080" face="宋体">【春雨后】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">昨夜一霎雨，天意苏群物。何物最先知，虚庭草争出。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_23 </em></strong></font><font
face="黑体" color="#800080"> </font><font size="4" color="#800080" face="宋体">【答友人赠炭】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">青山白屋有仁人，赠炭价重双乌银。驱却坐上千重寒，<BR>
</font></big>
<font color="#400080">烧出炉中一片春。吹霞弄日光不定，暖得曲身成直身。<br>
<P><big><font size="3" face="黑体" color="#000080"><strong><em>&nbsp;&nbsp; 卷380_24 </em></strong></font><font
face="黑体" color="#800080"> </font><font size="4" color="#800080" face="宋体">【烂柯石】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">仙界一日内，人间千载穷。双棋未遍局，万物皆为空。<BR>
</font></big>
<font color="#400080">樵客返归路，斧柯烂从风。唯馀石桥在，犹自凌丹虹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_25 </em></strong></font><font
face="黑体" color="#800080"> </font><font size="4" color="#800080" face="宋体">【寻言上人】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">万里莓苔地，不见驱驰踪。唯开文字窗，时写日月容。<BR>
</font></big>
<font color="#400080">竹韵漫萧屑，草花徒蒙茸。披霜入众木，独自识青松。
<P><big><font size="3" face="黑体" color="#000080"><strong><em>&nbsp;&nbsp; 卷380_26 </em></strong></font><font
face="黑体" color="#800080"> </font><font size="4" color="#800080" face="宋体">【喷玉布】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">去尘咫尺步，山笑康乐岩。天开紫石屏，泉缕明月帘。<BR>
</font></big>
<font color="#400080">仙凝刻削迹，灵绽云霞纤。悦闻若有待，瞥见终无厌。<BR>
</font></big>
<font color="#400080">俗玩讵能近，道嬉方可淹。踏着不死机，欲归多浮嫌。<BR>
</font></big>
<font color="#400080">古醉今忽醒，今求古仍潜。古今相共失，语默两难恬。<BR>
</font></big>
<font color="#400080">赠君喷玉布，一濯高崭崭。
<P><big><font size="3" face="黑体" color="#000080"><strong><em>&nbsp;&nbsp; 卷380_27 </em></strong></font><font
face="黑体" color="#800080"> </font><font size="4" color="#800080" face="宋体">【姑蔑城】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">劲越既成土，强吴亦为墟。皇风一已被，兹邑信平居。<BR>
</font></big>
<font color="#400080">抚俗观旧迹，行春布新书。兴亡意何在，绵叹空踌蹰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_28 </em></strong></font><font
face="黑体" color="#800080"> </font><font size="4" color="#800080" face="宋体">【峥嵘岭】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">疏凿顺高下，结构横烟霞。坐啸郡斋肃，玩奇石路斜。<BR>
</font></big>
<font color="#400080">古树浮绿气，高门结朱华。始见峥嵘状，仰止逾可嘉。
<P><big><font size="3" face="黑体" color="#000080"><strong><em>&nbsp;&nbsp; 卷380_29 </em></strong></font><font
face="黑体" color="#800080"> </font><font size="4" color="#800080" face="宋体">【寻裴处士】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">涉水更登陆，所向皆清真。寒草不藏径，灵峰知有人。<BR>
</font></big>
<font color="#400080">悠哉炼金客，独与烟霞亲。曾是欲轻举，谁言空隐沦。<BR>
</font></big>
<font color="#400080">远心寄白月，华发回青春。对此钦胜事，胡为劳我身。
<P><big><font size="3" face="黑体" color="#000080"><strong><em>&nbsp;&nbsp; 卷380_30 </em></strong></font><font
face="黑体" color="#800080"> </font><font size="4" color="#800080" face="宋体">【子庆诗】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">王家事已奇，孟氏庆无涯。献子还生子，羲之又有之。<BR>
</font></big>
<font color="#400080">凤兮且莫叹，鲤也会闻诗。小小豫章甲，纤纤玉树姿。<BR>
</font></big>
<font color="#400080">人来唯仰乳，母抱未知慈。我欲拣其养，放者是谁。
<P><big><font size="3" face="黑体" color="#000080"><strong><em>&nbsp;&nbsp; 卷380_31 </em></strong></font><font
face="黑体" color="#800080"> </font><font size="4" color="#800080" face="宋体">【憩淮上观公法堂】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">动觉日月短，静知时岁长。自悲道路人，暂宿空闲堂。<BR>
</font></big>
<font color="#400080">孤烛让清昼，纱巾敛辉光。高僧积素行，事外无刚强。<BR>
</font></big>
<font color="#400080">我有岩下桂，愿为炉中香。不惜青翠姿，为君扬芬芳。<BR>
</font></big>
<font color="#400080">淮水色不污，汴流徒浑黄。且将琉璃意，净缀芙蓉章。<BR>
</font></big>
<font color="#400080">明日还独行，羁愁来旧肠。
<P><big><font size="3" face="黑体" color="#000080"><strong><em>&nbsp;&nbsp; 卷380_32 </em></strong></font><font
face="黑体" color="#800080"> </font><font size="4" color="#800080" face="宋体">【江邑春霖奉赠陈侍御】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">江上花木冻，雨中零落春。应由放忠直，在此成漂沦。<BR>
</font></big>
<font color="#400080">嘉艳皆损污，好音难殷勤。天涯多远恨，雪涕盈芳辰。<BR>
</font></big>
<font color="#400080">坐哭青草上，卧吟幽水滨。兴言念风俗，得意唯波鳞。<BR>
</font></big>
<font color="#400080">枕席病流湿，檐楹若飞津。始知吴楚水，不及京洛尘。<BR>
</font></big>
<font color="#400080">风浦荡归棹，泥陂陷征轮。两途日无遂，相赠唯沾巾。
<P><big><font size="3" face="黑体" color="#000080"><strong><em>&nbsp;&nbsp; 卷380_33 </em></strong></font><font
face="黑体" color="#800080"> </font><font size="4" color="#800080" face="宋体">【溧阳秋霁】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">晚雨晓犹在，萧寥激前阶。星星满衰鬓，耿耿入秋怀。<BR>
</font></big>
<font color="#400080">旧识半零落，前心骤相乖。饱泉亦恐醉，惕宦肃如斋。<BR>
</font></big>
<font color="#400080">上客处华池，下寮宅枯崖。叩高占生物，龃龉回难谐。
<P><big><font size="3" face="黑体" color="#000080"><strong><em>&nbsp;&nbsp; 卷380_34 </em></strong></font><font
face="黑体" color="#800080"> </font><font size="4" color="#800080" face="宋体">【列仙文・方诸青童君】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">大霞霏晨晖，元气无常形。玄辔飞霄外，八景乘高清。<BR>
</font></big>
<font color="#400080">手把玉皇袂，携我晨中生。玄庭自嘉会，金书拆华名。<BR>
</font></big>
<font color="#400080">贤女密所妍，相期洛水。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_35 </em></strong></font><font
face="黑体" color="#800080"> </font><font size="4" color="#800080" face="宋体">【列仙文・清虚真人】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">H驾空清虚，徘徊西华馆。琼轮暨晨抄，虎骑逐烟散。<BR>
</font></big>
<font color="#400080">惠风振丹旌，明烛朗八焕。解襟墉房内，神铃鸣璀璨。<BR>
</font></big>
<font color="#400080">栖景若林柯，九弦空中弹。遗我积世忧，释此千载叹。<BR>
</font></big>
<font color="#400080">怡眄无极已，终夜复待旦。
<P><big><font size="3" face="黑体" color="#000080"><strong><em>&nbsp;&nbsp; 卷380_36 </em></strong></font><font
face="黑体" color="#800080"> </font><font size="4" color="#800080" face="宋体">【列仙文・金母飞空歌】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">驾我八景舆，H然入玉清。龙群拂霄上，虎旗摄朱兵。<BR>
</font></big>
<font color="#400080">逍遥三弦际，万流无暂停。哀此去留会，劫尽天地倾。<BR>
</font></big>
<font color="#400080">当寻无中景，不死亦不生。体彼自然道，寂观合大冥。<BR>
</font></big>
<font color="#400080">南岳挺直干，玉英曜颖精。有任靡期事，无心自虚灵。<BR>
</font></big>
<font color="#400080">嘉会绛河内，相与乐朱英。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_37 </em></strong></font><font
face="黑体" color="#800080"> </font><font size="4" color="#800080" face="宋体">【列仙文・安度明】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">丹霞焕上清，八风鼓太和。回我神霄辇，遂造岭玉阿。<BR>
</font></big>
<font color="#400080">咄嗟天地外，九围皆我家。上采白日精，下饮黄月华。<BR>
</font></big>
<font color="#400080">灵观空无中，鹏路无间邪。顾见魏贤安，浊气伤汝和。<BR>
</font></big>
<font color="#400080">勤研玄中思，道成更相过。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_38 </em></strong></font><font
face="黑体" color="#800080"> </font><font size="4" color="#800080" face="宋体">【夏日谒智远禅师】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">吾师当几祖，说法云无空。禅心三界外，宴坐天地中。<BR>
</font></big>
<font color="#400080">院静鬼神去，身与草木同。因知护王国，满钵盛毒龙。<BR>
</font></big>
<font color="#400080">抖擞尘埃衣，谒师见真宗。何必千万劫，瞬息去樊笼。<BR>
</font></big>
<font color="#400080">盛夏火为日，一堂十月风。不得为弟子，名姓挂儒宫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_39 </em></strong></font><font
face="黑体" color="#800080"> </font><font size="4" color="#800080" face="宋体">【访嵩阳道士不遇】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">先生五兵游，文焰藏金鼎。日下鹤过时，人间空落影。<BR>
</font></big>
<font color="#400080">常言一粒药，不堕生死境。何当列御寇，去问仙人请。
<P><big><font size="3" face="黑体" color="#000080"><strong><em>&nbsp;&nbsp; 卷380_40 </em></strong></font><font
face="黑体" color="#800080"> </font><font size="4" color="#800080" face="宋体">【听蓝溪僧为元居士说维摩经】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">古树少枝叶，真僧亦相依。山木自曲直，道人无是非。<BR>
</font></big>
<font color="#400080">手持维摩偈，心向居士归。空景忽开霁，雪花犹在衣。<BR>
</font></big>
<font color="#400080">洗然水溪昼，寒物生光辉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_41 </em></strong></font><font
face="黑体" color="#800080"> </font><font size="4" color="#800080" face="宋体">【借车】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">借车载家具，家具少于车。借者莫弹指，贫穷何足嗟。<BR>
</font></big>
<font color="#400080">百年徒役走，万事尽随花。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_42 </em></strong></font><font
face="黑体" color="#800080"> </font><font size="4" color="#800080" face="宋体">【喜符郎诗有天纵】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">念符不由级，屹得文章阶。白玉抽一毫，绿珉已难排。<BR>
</font></big>
<font color="#400080">偷笔作文章，乞墨潜磨揩。海鲸始生尾，试摆蓬壶涡。<BR>
</font></big>
<font color="#400080">幸当禁止之，勿使恣狂怀。自悲无子嗟，喜妒双喈喈。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_43 </em></strong></font><font
face="黑体" color="#800080"> </font><font size="4" color="#800080" face="宋体">【凭周况先辈于朝贤乞茶】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">道意勿乏味，心绪病无。蒙茗玉花尽，越瓯荷叶空。<BR>
</font></big>
<font color="#400080">锦水有鲜色，蜀山饶芳丛。云根才翦绿，印缝已霏红。<BR>
</font></big>
<font color="#400080">曾向贵人得，最将诗叟同。幸为乞寄来，救此病劣躬。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_44 </em></strong></font><font
face="黑体" color="#800080"> </font><font size="4" color="#800080" face="宋体">【上昭成阁不得，于从侄僧悟空院叹嗟】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">欲上千级阁，问天三四言。未尺数十登，心目风浪翻。<BR>
</font></big>
<font color="#400080">手手把惊魄，脚脚踏坠魂。却流至旧手，傍掣犹欲奔。<BR>
</font></big>
<font color="#400080">老病但自悲，古蠹木万痕。老力安可夸，秋海萍一根。<BR>
</font></big>
<font color="#400080">孤叟何所归，昼眼如黄昏。常恐失好步，入彼市井门。<BR>
</font></big>
<font color="#400080">结僧为亲情，策竹为子孙。此诚徒切切，此意空存存。<BR>
</font></big>
<font color="#400080">一寸地上语，高天何由闻。
<P><big><font size="3" face="黑体" color="#000080"><strong><em>&nbsp;&nbsp; 卷380_45 </em></strong></font><font
face="黑体" color="#800080"> </font><font size="4" color="#800080" face="宋体">【魏博田兴尚书听嫂命不立非夫人诗】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">君子耽古礼，如馋鱼吞钩。昨闻敬嫂言，掣心东北流。<BR>
</font></big>
<font color="#400080">魏博田尚书，与礼相绸缪。善词闻天下，一日一再周。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_46 </em></strong></font><font
face="黑体" color="#800080"> </font><font size="4" color="#800080" face="宋体">【读经】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">垂老抱佛脚，教妻读黄经。经黄名小品，一纸千明星。<BR>
</font></big>
<font color="#400080">曾读大般若，细感ZJ听。当时把斋中，方寸抱万灵。<BR>
</font></big>
<font color="#400080">忽复入长安，蹴踏日月宁。老方却归来，收拾可丁丁。<BR>
</font></big>
<font color="#400080">拂拭尘几案，开函就孤亭。儒书难借索，僧签饶芳馨。<BR>
</font></big>
<font color="#400080">驿驿不开手，铿铿闻异铃。得善如焚香，去恶如脱腥。<BR>
</font></big>
<font color="#400080">安得颜子耳，曾未如此听。听之何有言，德教贵有形。<BR>
</font></big>
<font color="#400080">何言中国外，有国如海萍。海萍国教异，天声各泠泠。<BR>
</font></big>
<font color="#400080">安排未定时，心火竞荧荧。将如庶几者，声尽形元冥。<br>
<P><big><font size="3" face="黑体" color="#000080"><strong><em>&nbsp;&nbsp; 卷380_47 </em></strong></font><font
face="黑体" color="#800080"> </font><font size="4" color="#800080" face="宋体">【谢李c再到】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">等闲拜日晚，夫妻犹相疮。况是贤人冤，何必哭飞扬。<BR>
</font></big>
<font color="#400080">昨夜梦得剑，为君藏中肠。会将当风烹，血染布衣裳。<BR>
</font></big>
<font color="#400080">劳君又叩门，词句失寻常。我不忍出厅，血字湿土墙。<BR>
</font></big>
<font color="#400080">血字耿不灭，我心惧惶惶。会有铿锵夫，见之目生光。<BR>
</font></big>
<font color="#400080">生光非等闲，君其且安详。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷380_48 </em></strong></font><font
face="黑体" color="#800080"> </font><font size="4" color="#800080" face="宋体">【忽不贫，喜卢仝书船归洛】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">贫孟忽不贫，请问孟何如。卢仝归洛船，崔嵬但载书。<BR>
</font></big>
<font color="#400080">江潮清翻翻，淮潮碧徐徐。夜信为朝信，朝信良卷舒。<BR>
</font></big>
<font color="#400080">江淮君子水，相送仁有馀。我去官色衫，肩经入君庐。<BR>
</font></big>
<font color="#400080">喃喃肩经郎，言语倾琪琚。琪琚铿好词，鸟鹊跃庭除。<BR>
</font></big>
<font color="#400080">书船平安归，喜报乡里闾。我愿拾遗柴，巢经于空虚。<BR>
</font></big>
<font color="#400080">下免尘土侵，上为云霞居。日月更相锁，道义分明储。<BR>
</font></big>
<font color="#400080">不愿空i，但愿实工夫。实空二理微，分别相起予。<BR>
</font></big>
<font color="#400080">经书荒芜多，为君勉勉锄。勉勉不敢专，传之方在诸。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
