<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百五十七</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百五十七</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷157_1 </em></strong></font><font
face="黑体" color="#800080"> </font><font size="4" color="#800080" face="宋体">【古别离】<a
href="authers/qzz_0420.htm" target="_blank"></font><font size="3" color="#0080FF"><font face="黑体">孟云卿</font></a></big> 
<br>
</font><br>
<font color="#400080">朝日上高台，离人怨秋草。但见万里天，不见万里道。<BR>
</font></big>
<font color="#400080">君行本迢远，苦乐良难保。宿昔梦同衾，忧心常倾倒。<BR>
</font></big>
<font color="#400080">含酸欲谁诉，展转伤怀抱。结发年已迟，征行去何早。<BR>
</font></big>
<font color="#400080">寒暄有时谢，憔悴难再好。人皆算年寿，死者何曾老。<BR>
</font></big>
<font color="#400080">少壮无见期，水深风浩浩。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷157_2 </em></strong></font><font
face="黑体" color="#800080"> </font><font size="4" color="#800080" face="宋体">【今别离（一作别离曲）】<a
href="authers/qzz_0420.htm" target="_blank"></font><font size="3" color="#0080FF"><font face="黑体">孟云卿</font></a></big> 
<br>
</font><br>
<font color="#400080">结发生别离，相思复相保。如何日已久，五变庭中草。<BR>
</font></big>
<font color="#400080">渺渺大海途，悠悠吴江岛。但恐不出门，出门无远道。<BR>
</font></big>
<font color="#400080">远道行既难，家贫衣复单。严风吹积雪，晨起鼻何酸。<BR>
</font></big>
<font color="#400080">人生各有志，岂不怀所安。分明天上日，生死愿同欢。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷157_3 </em></strong></font><font
face="黑体" color="#800080"> </font><font size="4" color="#800080" face="宋体">【悲哉行】<a
href="authers/qzz_0420.htm" target="_blank"></font><font size="3" color="#0080FF"><font face="黑体">孟云卿</font></a></big> 
<br>
</font><br>
<font color="#400080">孤儿去慈亲，远客丧主人。莫吟苦辛曲，此曲谁忍闻。<BR>
</font></big>
<font color="#400080">可闻不可说，去去无期别。行人念前程，不待参辰没。<BR>
</font></big>
<font color="#400080">朝亦常苦饥，暮亦常苦饥。飘飘万馀里，贫贱多是非。<BR>
</font></big>
<font color="#400080">少年莫远游，远游多不归。
<P><big><font size="3" face="黑体" color="#000080"><strong><em>&nbsp;&nbsp; 卷157_4 </em></strong></font><font
face="黑体" color="#800080"> </font><font size="4" color="#800080" face="宋体">【行行且游猎篇】<a
href="authers/qzz_0420.htm" target="_blank"></font><font size="3" color="#0080FF"><font face="黑体">孟云卿</font></a></big> 
<br>
</font><br>
<font color="#400080">少年多武力，勇气冠幽州。何以纵心赏，马啼春草头。<BR>
</font></big>
<font color="#400080">迟迟平原上，狐兔奔林丘。猛虎忽前逝，俊鹰连下鞲。<BR>
</font></big>
<font color="#400080">俯身逐南北，轻捷固难俦。所发无不中，失之如我雠。<BR>
</font></big>
<font color="#400080">岂唯务驰骋，猗尔暴田畴。残杀非不痛，古来良有由。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷157_5 </em></strong></font><font
face="黑体" color="#800080"> </font><font size="4" color="#800080" face="宋体">【古挽歌】<a
href="authers/qzz_0420.htm" target="_blank"></font><font size="3" color="#0080FF"><font face="黑体">孟云卿</font></a></big> 
<br>
</font><br>
<font color="#400080">草草闾巷喧，涂车俨成位。冥冥何所须，尽我生人意。<BR>
</font></big>
<font color="#400080">北邙路非远，此别终天地。临穴频抚棺，至哀反无泪。<BR>
</font></big>
<font color="#400080">尔形未衰老，尔息才童稚。骨肉安可离，皇天若容易。<BR>
</font></big>
<font color="#400080">房帷即灵帐，庭宇为哀次。薤露歌若斯，人生尽如寄。
<P><big><font size="3" face="黑体" color="#000080"><strong><em>&nbsp;&nbsp; 卷157_6 </em></strong></font><font
face="黑体" color="#800080"> </font><font size="4" color="#800080" face="宋体">【放歌行】<a
href="authers/qzz_0420.htm" target="_blank"></font><font size="3" color="#0080FF"><font face="黑体">孟云卿</font></a></big> 
<br>
</font><br>
<font color="#400080">吾观天地图，世界亦可小。落落大海中，飘浮数洲岛。<BR>
</font></big>
<font color="#400080">贤愚与蚁虱，一种同草草。地脉日夜流，天衣有时扫。<BR>
</font></big>
<font color="#400080">东山谒居士，了我生死道。目见难噬脐，心通可亲脑。<BR>
</font></big>
<font color="#400080">轩皇竟磨灭，周孔亦衰老。永谢当时人，吾将宝非宝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷157_7 </em></strong></font><font
face="黑体" color="#800080"> </font><font size="4" color="#800080" face="宋体">【伤怀赠故人】<a
href="authers/qzz_0420.htm" target="_blank"></font><font size="3" color="#0080FF"><font face="黑体">孟云卿</font></a></big> 
<br>
</font><br>
<font color="#400080">稍稍晨鸟翔，淅淅草上霜。人生早罹苦，寿命恐不长。<BR>
</font></big>
<font color="#400080">二十学已成，三十名不彰。岂无同门友，贵贱易中肠。<BR>
</font></big>
<font color="#400080">驱马行万里，悠悠过帝乡。幸因弦歌末，得上君子堂。<BR>
</font></big>
<font color="#400080">众乐互喧奏，独子备笙簧。坐中无知音，安得神扬扬。<BR>
</font></big>
<font color="#400080">愿因高风起，上感白日光。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷157_8 </em></strong></font><font
face="黑体" color="#800080"> </font><font size="4" color="#800080" face="宋体">【邺城怀古】<a
href="authers/qzz_0420.htm" target="_blank"></font><font size="3" color="#0080FF"><font face="黑体">孟云卿</font></a></big> 
<br>
</font><br>
<font color="#400080">朝发淇水南，将寻北燕路。魏家旧城阙，寥落无人住。<BR>
</font></big>
<font color="#400080">伊昔天地屯，曹公独中据。群臣将北面，白日忽西暮。<BR>
</font></big>
<font color="#400080">三台竟寂寞，万事良难固。雄图安在哉，衰草沾霜露。<BR>
</font></big>
<font color="#400080">崔嵬长河北，尚见应刘墓。古树藏龙蛇，荒茅伏狐兔。<BR>
</font></big>
<font color="#400080">永怀故池馆，数子连章句。逸兴驱山河，雄词变云雾。<BR>
</font></big>
<font color="#400080">我行睹遗迹，精爽如可遇。斗酒将酹君，悲风白杨树。<br>
<P><big><font size="3" face="黑体" color="#000080"><strong><em>&nbsp;&nbsp; 卷157_9 </em></strong></font><font
face="黑体" color="#800080"> </font><font size="4" color="#800080" face="宋体">【伤情】<a
href="authers/qzz_0420.htm" target="_blank"></font><font size="3" color="#0080FF"><font face="黑体">孟云卿</font></a></big> 
<br>
</font><br>
<font color="#400080">为长心易忧，早孤意常伤。出门先踌躇，入户亦彷徨。<BR>
</font></big>
<font color="#400080">此生一何苦，前事安可忘。兄弟先我没，孤幼盈我傍。<BR>
</font></big>
<font color="#400080">旧居近东南，河水新为梁。松柏今在兹，安忍思故乡。<BR>
</font></big>
<font color="#400080">四时与日月，万物各有常。秋风已一起，草木无不霜。<BR>
</font></big>
<font color="#400080">行行当自勉，不忍再思量。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷157_10 </em></strong></font><font
face="黑体" color="#800080"> </font><font size="4" color="#800080" face="宋体">【伤时二首（一作宋郊）】<a
href="authers/qzz_0420.htm" target="_blank"></font><font size="3" color="#0080FF"><font face="黑体">孟云卿</font></a></big> 
<br>
</font><br>
<font color="#400080">徘回宋郊上，不睹平生亲。独立正伤心，悲风来孟津。<BR>
</font></big>
<font color="#400080">大方载群物，先死有常伦。虎豹不相食，哀哉人食人。<BR>
</font></big>
<font color="#400080">岂伊逢世运，天道亮云云。<br><BR>
<font color="#400080">太空流素月，三五何明明。光耀侵白日，贤愚迷至精。<BR>
</font></big>
<font color="#400080">四时更变化，天道有亏盈。常恐今夜没，须臾还复生。<br>
<P><big><font size="3" face="黑体" color="#000080"><strong><em>&nbsp;&nbsp; 卷157_11 </em></strong></font><font
face="黑体" color="#800080"> </font><font size="4" color="#800080" face="宋体">【田园观雨兼晴后作】<a
href="authers/qzz_0420.htm" target="_blank"></font><font size="3" color="#0080FF"><font face="黑体">孟云卿</font></a></big> 
<br>
</font><br>
<font color="#400080">贫贱少情欲，借荒种南陂。我非老农圃，安得良土宜。<BR>
</font></big>
<font color="#400080">秋成不廉俭，岁馀多馁饥。顾视仓廪间，有粮不成炊。<BR>
</font></big>
<font color="#400080">晨登南园上，暮歇清蝉悲。早苗既MM，晚田尚离离。<BR>
</font></big>
<font color="#400080">五行孰堪废，万物当及时。贤哉数夫子，开翅慎勿迟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷157_12 </em></strong></font><font
face="黑体" color="#800080"> </font><font size="4" color="#800080" face="宋体">【汴河阻风】<a
href="authers/qzz_0420.htm" target="_blank"></font><font size="3" color="#0080FF"><font face="黑体">孟云卿</font></a></big> 
<br>
</font><br>
<font color="#400080">清晨自梁宋，挂席之楚荆。出浦风渐恶，傍滩舟欲横。<BR>
</font></big>
<font color="#400080">大河喷东注，群动皆冥。白雾鱼龙气，黑云牛马形。<BR>
</font></big>
<font color="#400080">苍茫迷所适，危安惧暂宁。信此天地内，孰为身命轻。<BR>
</font></big>
<font color="#400080">丈夫苟未达，所向须存诚。前路舍舟去，东南仍晓晴。
<P><big><font size="3" face="黑体" color="#000080"><strong><em>&nbsp;&nbsp; 卷157_13 </em></strong></font><font
face="黑体" color="#800080"> </font><font size="4" color="#800080" face="宋体">【行路难】<a
href="authers/qzz_0420.htm" target="_blank"></font><font size="3" color="#0080FF"><font face="黑体">孟云卿</font></a></big> 
<br>
</font><br>
<font color="#400080">君不见高山万仞连苍F，天长地久成埃尘。<BR>
</font></big>
<font color="#400080">君不见长松百尺多劲节，狂风暴雨终摧折。<BR>
</font></big>
<font color="#400080">古今何世无圣贤，吾爱伯阳真乃天。金堂玉阙朝群仙，<BR>
</font></big>
<font color="#400080">拍手东海成桑田。海中之水慎勿枯，乌鸢啄蚌伤明珠。<BR>
</font></big>
<font color="#400080">行路难，艰险莫踟蹰。<BR>
<P><big><font size="3" face="黑体" color="#000080"><strong><em>&nbsp;&nbsp; 卷157_14 </em></strong></font><font
face="黑体" color="#800080"> </font><font size="4" color="#800080" face="宋体">【途中寄友人】<a
href="authers/qzz_0420.htm" target="_blank"></font><font size="3" color="#0080FF"><font face="黑体">孟云卿</font></a></big> 
<br>
</font><br>
<font color="#400080">昔时闻远路，谓是等闲行。及到求人地，始知为客情。<BR>
</font></big>
<font color="#400080">事将公道背，尘绕马蹄生。倘使长如此，便堪休去程。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷157_15 </em></strong></font><font
face="黑体" color="#800080"> </font><font size="4" color="#800080" face="宋体">【寒食】<a
href="authers/qzz_0420.htm" target="_blank"></font><font size="3" color="#0080FF"><font face="黑体">孟云卿</font></a></big> 
<br>
</font><br>
<font color="#400080">二月江南花满枝，他乡寒食远堪悲。<br>贫居往往无烟火，不独明朝为子推。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷157_16 </em></strong></font><font
face="黑体" color="#800080"> </font><font size="4" color="#800080" face="宋体">【新安江上寄处士】<a
href="authers/qzz_0420.htm" target="_blank"></font><font size="3" color="#0080FF"><font face="黑体">孟云卿</font></a></big> 
<br>
</font><br>
<font color="#400080">深潭与浅滩，万转出新安。人远禽鱼静，山空水木寒。<BR>
</font></big>
<font color="#400080">啸起青O末，吟瞩白云端。即事遂幽赏，何必挂儒冠。<br>
<P><big><font size="3" face="黑体" color="#000080"><strong><em>&nbsp;&nbsp; 卷157_17 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0420.htm" target="_blank"></font><font size="3" color="#0080FF"><font face="黑体">孟云卿</font></a></big> 
<br>
</font><br>
<font color="#400080">群物归大化，六龙颓西荒。（《感怀》）<br><BR>
<font color="#400080">安知浮云外，日月不运行。（苦雨。见张为《主客图》）<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
