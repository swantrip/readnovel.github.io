<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百八十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百八十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷784_1 </em></strong></font><font
face="黑体" color="#800080"> </font><font size="4" color="#800080" face="宋体">【长宁公主宅流杯】<a
href="authers/qzz_0000.htm" target="_blank"></font><font size="3" color="#0080FF"><font face="黑体">景龙文馆士</font></a></big> 
<br>
</font><br>
<font color="#400080">凭高瞰迥足怡心，菌阁桃源不暇寻。<br>馀雪依林成玉树，残点岫即瑶岑。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷784_2 </em></strong></font><font
face="黑体" color="#800080"> </font><font size="4" color="#800080" face="宋体">【侍宴桃花园咏桃花应制】<a
href="authers/qzz_0000.htm" target="_blank"></font><font size="3" color="#0080FF"><font face="黑体">神龙从臣</font></a></big> 
<br>
</font><br>
<font color="#400080">源水丛花无数开，丹跗红萼间青梅。<br>从今结子三千岁，预喜仙游复摘来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷784_3 </em></strong></font><font
face="黑体" color="#800080"> </font><font size="4" color="#800080" face="宋体">【玉龙子诗】<a
href="authers/qzz_0000.htm" target="_blank"></font><font size="3" color="#0080FF"><font face="黑体">天宝时人</font></a></big> 
<br>
</font><br>
<font color="#400080">圣运潜符瑞玉龙，自兴云雨更无踪。<br>不如渭水沙中得，争保銮舆复九重。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷784_4 </em></strong></font><font
face="黑体" color="#800080"> </font><font size="4" color="#800080" face="宋体">【寄兄】<a
href="authers/qzz_0000.htm" target="_blank"></font><font size="3" color="#0080FF"><font face="黑体">僖宗北省官</font></a></big> 
<br>
</font><br>
<font color="#400080">涉江今日恨偏多，援笔长吁欲奈何。<br>倘使泪流西去得，便应添作锦江波。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷784_5 </em></strong></font><font
face="黑体" color="#800080"> </font><font size="4" color="#800080" face="宋体">【题屈原祠】<a
href="authers/qzz_0000.htm" target="_blank"></font><font size="3" color="#0080FF"><font face="黑体">洪州将军</font></a></big> 
<br>
</font><br>
<font color="#400080">苍藤古木几经春，旧祀祠堂小水滨。<br>行客谩陈三酎酒，大夫元是独醒人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷784_6 </em></strong></font><font
face="黑体" color="#800080"> </font><font size="4" color="#800080" face="宋体">【题端正树】<a
href="authers/qzz_0000.htm" target="_blank"></font><font size="3" color="#0080FF"><font face="黑体">贞元文士</font></a></big> 
<br>
</font><br>
<font color="#400080">昔日偏沾雨露荣，德皇西幸赐嘉名。<br>马嵬此去无多地，合向杨妃冢上生。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷784_7 </em></strong></font><font
face="黑体" color="#800080"> </font><font size="4" color="#800080" face="宋体">【寄内诗】<a
href="authers/qzz_0000.htm" target="_blank"></font><font size="3" color="#0080FF"><font face="黑体">河北士人</font></a></big> 
<br>
</font><br>
<font color="#400080">握笔题诗易，荷戈征戍难。惯从鸳被暖，怯向雁门寒。<BR>
</font></big>
<font color="#400080">瘦尽宽衣带，啼多渍枕檀。试留青黛著，回日画眉看。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷784_8 </em></strong></font><font
face="黑体" color="#800080"> </font><font size="4" color="#800080" face="宋体">【代妻答诗（一作女郎葛鸦儿作）】<a
href="authers/qzz_0000.htm" target="_blank"></font><font size="3" color="#0080FF"><font face="黑体">河北士人</font></a></big> 
<br>
</font><br>
<font color="#400080">蓬鬓荆钗世所稀，布裙犹是嫁时衣。<br>胡麻好种无人种，合是归时底不归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷784_9 </em></strong></font><font
face="黑体" color="#800080"> </font><font size="4" color="#800080" face="宋体">【丙申岁诗】<a
href="authers/qzz_0000.htm" target="_blank"></font><font size="3" color="#0080FF"><font face="黑体">元和举子</font></a></big> 
<br>
</font><br>
<font color="#400080">元和天子丙申年，三十三人同得仙。<br>袍似烂银文似锦，相将白日上青天。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷784_10 </em></strong></font><font
face="黑体" color="#800080"> </font><font size="4" color="#800080" face="宋体">【刺安南事诗】<a
href="authers/qzz_0000.htm" target="_blank"></font><font size="3" color="#0080FF"><font face="黑体">懿宗朝举子</font></a></big> 
<br>
</font><br>
<font color="#400080">南荒不择吏，致我交趾覆。联绵三四年，致我交趾辱。<BR>
</font></big>
<font color="#400080">懦者斗则退，武者兵益黩。军容满天下，战将多金玉。<BR>
</font></big>
<font color="#400080">刮得齐民疮，分为猛士禄。雄雄许昌师，忠武冠其族。<BR>
</font></big>
<font color="#400080">去为万骑风，住为一川肉。时有残卒回，千门万户哭。<BR>
</font></big>
<font color="#400080">哀声动闾里，怨气成山谷。谁能听鼓声，不忍看金镞。<BR>
</font></big>
<font color="#400080">念此堪泪流，悠悠颍川绿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷784_11 </em></strong></font><font
face="黑体" color="#800080"> </font><font size="4" color="#800080" face="宋体">【歌】<a
href="authers/qzz_0000.htm" target="_blank"></font><font size="3" color="#0080FF"><font face="黑体">白衫举子</font></a></big> 
<br>
</font><br>
<font color="#400080">执板狂歌乞个钱，尘中流浪且随缘。<br>直饶到老常如此，犹胜危时弄化权。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷784_12 </em></strong></font><font
face="黑体" color="#800080"> </font><font size="4" color="#800080" face="宋体">【睹野花思京师旧游】<a
href="authers/qzz_0000.htm" target="_blank"></font><font size="3" color="#0080FF"><font face="黑体">唐末朝士</font></a></big> 
<br>
</font><br>
<font color="#400080">曾过街西看牡丹，牡丹才谢便心阑。<br>如今变作村园眼，鼓子花开也喜欢。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷784_13 </em></strong></font><font
face="黑体" color="#800080"> </font><font size="4" color="#800080" face="宋体">【哥舒歌】<a
href="authers/qzz_0000.htm" target="_blank"></font><font size="3" color="#0080FF"><font face="黑体">西鄙人</font></a></big> 
<br>
</font><br>
<font color="#400080">北斗七星高，哥舒夜带刀。至今窥牧马，不敢过临洮。<br>
<P><big><font size="3" face="黑体" color="#000080"><strong><em>&nbsp;&nbsp; 卷784_14 </em></strong></font><font
face="黑体" color="#800080"> </font><font size="4" color="#800080" face="宋体">【答人】<a
href="authers/qzz_0000.htm" target="_blank"></font><font size="3" color="#0080FF"><font face="黑体">太上隐者</font></a></big> 
<br>
</font><br>
<font color="#400080">偶来松树下，高枕石头眠。山中无历日，寒尽不知年。
<P><big><font size="3" face="黑体" color="#000080"><strong><em>&nbsp;&nbsp; 卷784_15 </em></strong></font><font
face="黑体" color="#800080"> </font><font size="4" color="#800080" face="宋体">【向竹吟】<a
href="authers/qzz_0000.htm" target="_blank"></font><font size="3" color="#0080FF"><font face="黑体">黄山隐</font></a></big> 
<br>
</font><br>
<font color="#400080">积尘为太山，掬水成东海。富贵有时乖，希夷无日改。<BR>
</font></big>
<font color="#400080">绛节出崆峒，霓衣发光彩。古者有七贤，六个今何在。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷784_16 </em></strong></font><font
face="黑体" color="#800080"> </font><font size="4" color="#800080" face="宋体">【歌】<a
href="authers/qzz_0000.htm" target="_blank"></font><font size="3" color="#0080FF"><font face="黑体">婺州山中人</font></a></big> 
<br>
</font><br>
<font color="#400080">静居青嶂里，高啸紫烟中。尘世连仙界，琼田前路通。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷784_17 </em></strong></font><font
face="黑体" color="#800080"> </font><font size="4" color="#800080" face="宋体">【五子之歌】<a
href="authers/qzz_0000.htm" target="_blank"></font><font size="3" color="#0080FF"><font face="黑体">同谷子</font></a></big> 
<br>
</font><br>
<font color="#400080">邦惟固本自安宁，临下常须驭朽惊。<br>何事十旬游不返，祸胎从此召殷兵。<br>
<br>
<font color="#400080">酒色声禽号四荒，那堪峻宇又雕墙。<br>静思今古为君者，未或因兹不灭亡。<br>
<br>
<font color="#400080">唯彼陶唐有冀方，少年都不解思量。<br>如今算得当时事，首为盘游乱纪纲。<br>
<br>
<font color="#400080">明明我祖万邦君，典则贻将示子孙。<br>惆怅太康荒坠后，覆宗绝祀灭其门。<br>
<br>
<font color="#400080">仇雠万姓遂无依，颜厚何曾解忸怩。<br>五子既歌邦已失，一场前事悔难追。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷784_18 </em></strong></font><font
face="黑体" color="#800080"> </font><font size="4" color="#800080" face="宋体">【献公佐诗】<a
href="authers/qzz_0000.htm" target="_blank"></font><font size="3" color="#0080FF"><font face="黑体">崔公佐客</font></a></big> 
<br>
</font><br>
<font color="#400080">破额幞头衫也穿，使君犹许对华筵。<br>今朝幸倚文章守，遮莫青蛾笑揭天。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷784_19 </em></strong></font><font
face="黑体" color="#800080"> </font><font size="4" color="#800080" face="宋体">【赠妓茂英】<a
href="authers/qzz_0000.htm" target="_blank"></font><font size="3" color="#0080FF"><font face="黑体">洛中举子</font></a></big> 
<br>
</font><br>
<font color="#400080">忆昔当初过柳楼，茂英年小尚娇羞。隔窗未省闻高语，<BR>
</font></big>
<font color="#400080">对镜曾窥学上头。一别中原俱老大，再来南国见风流。<BR>
</font></big>
<font color="#400080">弹弦酌酒话前事，零落碧云生暮愁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷784_20 </em></strong></font><font
face="黑体" color="#800080"> </font><font size="4" color="#800080" face="宋体">【又赠】<a
href="authers/qzz_0000.htm" target="_blank"></font><font size="3" color="#0080FF"><font face="黑体">洛中举子</font></a></big> 
<br>
</font><br>
<font color="#400080">少插花枝少下筹，须防女伴妒风流。<br>坐中若打占相令，除却尚书莫点头。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷784_21 </em></strong></font><font
face="黑体" color="#800080"> </font><font size="4" color="#800080" face="宋体">【寄故姬】<a
href="authers/qzz_0000.htm" target="_blank"></font><font size="3" color="#0080FF"><font face="黑体">江陵士子</font></a></big> 
<br>
</font><br>
<font color="#400080">阴云幂幂下阳台，惹著襄王更不回。五度看花空有泪，<BR>
</font></big>
<font color="#400080">一心如结不曾开。纤萝自合依芳树，覆水宁思返旧杯。<BR>
</font></big>
<font color="#400080">惆怅高丽坡底宅，春光无复下山来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷784_22 </em></strong></font><font
face="黑体" color="#800080"> </font><font size="4" color="#800080" face="宋体">【吟】<a
href="authers/qzz_0000.htm" target="_blank"></font><font size="3" color="#0080FF"><font face="黑体">织锦人</font></a></big> 
<br>
</font><br>
<font color="#400080">学织缭绫功未多，乱拈机杼错抛梭。<br>莫教官锦行家见，把此文章笑杀他。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷784_23 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0000.htm" target="_blank"></font><font size="3" color="#0080FF"><font face="黑体">织锦人</font></a></big> 
<br>
</font><br>
<font color="#400080">如今不重文章士，莫把文章夸向人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷784_24 </em></strong></font><font
face="黑体" color="#800080"> </font><font size="4" color="#800080" face="宋体">【送南中尉】<a
href="authers/qzz_0000.htm" target="_blank"></font><font size="3" color="#0080FF"><font face="黑体">吏部选人</font></a></big> 
<br>
</font><br>
<font color="#400080">羡君初拜职，嗟我独无名。且是正员尉，全胜兼试卿。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷784_25 </em></strong></font><font
face="黑体" color="#800080"> </font><font size="4" color="#800080" face="宋体">【题紫微观】<a
href="authers/qzz_0000.htm" target="_blank"></font><font size="3" color="#0080FF"><font face="黑体">建业卜者</font></a></big> 
<br>
</font><br>
<font color="#400080">昨日朝天过紫微，醮坛风冷杏花稀。<br>碧桃泥我传消息，何事人间更不归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷784_26 </em></strong></font><font
face="黑体" color="#800080"> </font><font size="4" color="#800080" face="宋体">【题邓仙客墓】<a
href="authers/qzz_0000.htm" target="_blank"></font><font size="3" color="#0080FF"><font face="黑体">天峤游人</font></a></big> 
<br>
</font><br>
<font color="#400080">鹤老芝田鸡在笼，上清那与俗尘同。<br>既言白日升仙去，何事人间有殡宫。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷784_27 </em></strong></font><font
face="黑体" color="#800080"> </font><font size="4" color="#800080" face="宋体">【题故翠微宫】<a
href="authers/qzz_0000.htm" target="_blank"></font><font size="3" color="#0080FF"><font face="黑体">骊山游人</font></a></big> 
<br>
</font><br>
<font color="#400080">翠微寺本翠微宫，楼阁亭台几十重。<br>天子不来僧又去，樵夫时倒一株松。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷784_28 </em></strong></font><font
face="黑体" color="#800080"> </font><font size="4" color="#800080" face="宋体">【吟】<a
href="authers/qzz_0000.htm" target="_blank"></font><font size="3" color="#0080FF"><font face="黑体">衡州舟子</font></a></big> 
<br>
</font><br>
<font color="#400080">野鹊滩西一棹孤，月光遥接洞庭湖。<br>堪嗟回雁峰前过，望断家山一字无。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷784_29 </em></strong></font><font
face="黑体" color="#800080"> </font><font size="4" color="#800080" face="宋体">【月夜】<a
href="authers/qzz_0000.htm" target="_blank"></font><font size="3" color="#0080FF"><font face="黑体">华山老人</font></a></big> 
<br>
</font><br>
<font color="#400080">涧水泠泠声不绝，溪流茫茫野花发。<br>自去自来人不知，归时常对空山月。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷784_30 </em></strong></font><font
face="黑体" color="#800080"> </font><font size="4" color="#800080" face="宋体">【终南（一作陈季卿诗）】<a
href="authers/qzz_0000.htm" target="_blank"></font><font size="3" color="#0080FF"><font face="黑体">终南山翁</font></a></big> 
<br>
</font><br>
<font color="#400080">霜鹤鸣时夕风急，乱鸦又向寒林集。<br>此君辍棹悲且吟，独对莲花一峰立。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷784_31 </em></strong></font><font
face="黑体" color="#800080"> </font><font size="4" color="#800080" face="宋体">【大庆堂赐宴元有诗呈吴越王】<a
href="authers/qzz_0000.htm" target="_blank"></font><font size="3" color="#0080FF"><font face="黑体">吴越人</font></a></big> 
<br>
</font><br>
<font color="#400080">非为亲贤展绮筵，恒常宁敢恣游盘。绿搓杨柳绵初软，<BR>
</font></big>
<font color="#400080">红晕樱桃粉未干。谷鸟乍啼声似涩，甘霖方霁景犹寒。<BR>
</font></big>
<font color="#400080">笙歌风紧人酣醉，却绕珍丛烂熳看。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷784_32 </em></strong></font><font
face="黑体" color="#800080"> </font><font size="4" color="#800080" face="宋体">【又和】<a
href="authers/qzz_0000.htm" target="_blank"></font><font size="3" color="#0080FF"><font face="黑体">吴越人</font></a></big> 
<br>
</font><br>
<font color="#400080">樱桃花下会亲贤，风远铜壶转露盘。蝶下粉墙梅乍折，<BR>
</font></big>
<font color="#400080">蚁浮金芯颇迅伞Ｔ坪突鹤嗳声咽，珠箔低垂水影寒。<BR>
</font></big>
<font color="#400080">狂简斐然吟咏足，却邀群彦重吟看。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷784_33 </em></strong></font><font
face="黑体" color="#800080"> </font><font size="4" color="#800080" face="宋体">【再和】<a
href="authers/qzz_0000.htm" target="_blank"></font><font size="3" color="#0080FF"><font face="黑体">吴越人</font></a></big> 
<br>
</font><br>
<font color="#400080">我有嘉宾宴乍欢，画帘纹细凤双盘。影笼沼b修篁密，<BR>
</font></big>
<font color="#400080">声透笙歌羯鼓干。散后便依书箧寐，渴来潜想玉壶寒。<BR>
</font></big>
<font color="#400080">樱桃零落红桃媚，更俟旬馀共醉看。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷784_34 </em></strong></font><font
face="黑体" color="#800080"> </font><font size="4" color="#800080" face="宋体">【重和】<a
href="authers/qzz_0000.htm" target="_blank"></font><font size="3" color="#0080FF"><font face="黑体">吴越人</font></a></big> 
<br>
</font><br>
<font color="#400080">冷宴殷勤展小园，舞柔软彩虬盘。d花尽日疑头重，<BR>
</font></big>
<font color="#400080">病酒经宵觉口干。嘉树倚楼青琐暗，晚云藏雨碧山寒。<BR>
</font></big>
<font color="#400080">文章天子文章别，八采卢郎未可看。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷784_35 </em></strong></font><font
face="黑体" color="#800080"> </font><font size="4" color="#800080" face="宋体">【御制春游长句】<a
href="authers/qzz_0000.htm" target="_blank"></font><font size="3" color="#0080FF"><font face="黑体">吴越人</font></a></big> 
<br>
</font><br>
<font color="#400080">天意分明道已光，春游嘉景胜仙乡。玉炉烟直风初静，<BR>
</font></big>
<font color="#400080">银汉云销日正长。柳带似眉全展绿，杏苞似脸半开香。<BR>
</font></big>
<font color="#400080">黄莺历历啼红树，紫燕关关语画梁。低槛晚晴笼翡翠，<BR>
</font></big>
<font color="#400080">小池波暖浴鸳鸯。马嘶广陌贪新草，人醉花堤怕夕阳。<BR>
</font></big>
<font color="#400080">比屋管弦呈妙曲，连营罗绮斗时妆。全吴霸越千年后，<BR>
</font></big>
<font color="#400080">独此升平显万方。<br> <BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
