<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百二十六</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百二十六</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷326_1 </em></strong></font><font
face="黑体" color="#800080"> </font><font size="4" color="#800080" face="宋体">【奉和韦谏议奉送水部家兄上后书情…呈两省阁老院长】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">驷牡龙缜熘两瘢一门儒服耀华簪。人望皆同照乘宝，<BR>
</font></big>
<font color="#400080">家风不重满Y金。护衣直夜南宫静，焚草清时左掖深。<BR>
</font></big>
<font color="#400080">何幸末班陪两地，阳春欲和意难任。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷326_2 </em></strong></font><font
face="黑体" color="#800080"> </font><font size="4" color="#800080" face="宋体">【奉和史馆张阁老以许陈二阁长…南北省会于左掖因而有咏】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">伯仲尽时贤，平舆与颍川。桂枝尝遍折，棣萼更相鲜。<BR>
</font></big>
<font color="#400080">丹地晨趋并，黄扉夕拜联。岂如分侍从，来就凤池边。<br>
<P><big><font size="3" face="黑体" color="#000080"><strong><em>&nbsp;&nbsp; 卷326_3 </em></strong></font><font
face="黑体" color="#800080"> </font><font size="4" color="#800080" face="宋体">【韦宾客宅与诸博士宴集】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">累抗气身章，湛恩比上庠。宾筵征稷嗣，家法自扶阳。<BR>
</font></big>
<font color="#400080">簪组欢言久，琴壶雅兴长。阴岚冒苔石，轻籁韵风篁。<BR>
</font></big>
<font color="#400080">佩玉三朝贵，挥金百虑忘。因知卧商洛，岂胜白云乡。<br>
<P><big><font size="3" face="黑体" color="#000080"><strong><em>&nbsp;&nbsp; 卷326_4 </em></strong></font><font
face="黑体" color="#800080"> </font><font size="4" color="#800080" face="宋体">【酬张秘监阁老喜太常中书二阁老与德舆同日迁官…之作】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">珠树共飞栖，分封受紫泥。正名推五字，贵仕仰三。<BR>
</font></big>
<font color="#400080">继组心知忝，腰章事颇齐。蓬山有佳句，喜气在新题。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷326_5 </em></strong></font><font
face="黑体" color="#800080"> </font><font size="4" color="#800080" face="宋体">【国子柳博士兼领太常博士，辄申贺赠】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">博士本秦官，求才帖职难。临风曲台净，对月璧池寒。<BR>
</font></big>
<font color="#400080">讲学分阴重，斋祠晓漏残。朝衣辨色处，双绶更宜看。
<P><big><font size="3" face="黑体" color="#000080"><strong><em>&nbsp;&nbsp; 卷326_6 </em></strong></font><font
face="黑体" color="#800080"> </font><font size="4" color="#800080" face="宋体">【过隐者湖上所居】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">蜗舍映平湖，皤然一鲁儒。唯将酒作圣，不厌谷名愚。<BR>
</font></big>
<font color="#400080">兵法窥黄石，天官辨白榆。行看软轮起，未可号潜夫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷326_7 </em></strong></font><font
face="黑体" color="#800080"> </font><font size="4" color="#800080" face="宋体">【从叔将军宅蔷薇花开太府韦卿有题壁长句因以和作】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">环列从容蹀躞归，光风骀荡发红薇。莺藏密叶宜新霁，<BR>
</font></big>
<font color="#400080">蹀绕低枝爱晚晖。艳色当轩迷舞袖，繁香满径拂朝衣。<BR>
</font></big>
<font color="#400080">名卿洞壑仍相近，佳句新成和者稀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷326_8 </em></strong></font><font
face="黑体" color="#800080"> </font><font size="4" color="#800080" face="宋体">【奉和许阁老霁后慈恩寺杏园看花同用花字口号】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">杏林微雨霁，灼灼满瑶华。左掖期先至，中园景未斜。<BR>
</font></big>
<font color="#400080">含毫歌白雪，藉草醉流霞。独限金闺籍，支颐啜茗花。<br>
<P><big><font size="3" face="黑体" color="#000080"><strong><em>&nbsp;&nbsp; 卷326_9 </em></strong></font><font
face="黑体" color="#800080"> </font><font size="4" color="#800080" face="宋体">【奉和陈阁老寒食初假当直从东省往集贤…寄张蒋二阁老】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">昼漏沈沈倦琐闱，西垣东观阅芳菲。<br>繁花满树似留客，应为主人休浣归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷326_10 </em></strong></font><font
face="黑体" color="#800080"> </font><font size="4" color="#800080" face="宋体">【晚秋陪崔阁老、张秘监阁老、苗…斐然酬和有愧芜音】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">方驾游何许，仙源去似归。萦回留胜赏，萧洒出尘机。<BR>
</font></big>
<font color="#400080">泛菊贤人至，烧丹姹女飞。步虚清晓籁，隐几吸晨晖。<BR>
</font></big>
<font color="#400080">竹径琅\合，芝田沆瀣。银钩三洞字，瑶笥六铢衣。<BR>
</font></big>
<font color="#400080">丽句翻红药，佳期限紫微。徒然一相望，郢曲和应稀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷326_11 </em></strong></font><font
face="黑体" color="#800080"> </font><font size="4" color="#800080" face="宋体">【春日同诸公过兵部王尚书林园】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">休沐君相近，时容曳履过。花间留客久，台上见春多。<BR>
</font></big>
<font color="#400080">松色明金艾，莺声杂玉珂。更逢新酒熟，相与藉庭莎。
<P><big><font size="3" face="黑体" color="#000080"><strong><em>&nbsp;&nbsp; 卷326_12 </em></strong></font><font
face="黑体" color="#800080"> </font><font size="4" color="#800080" face="宋体">【与沈十九拾遗同游栖霞寺上方于亮上人院会宿二首】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">摄山标胜绝，暇日谐想瞩。萦纡松路深，缭绕云岩曲。<BR>
</font></big>
<font color="#400080">重楼回树杪，古像凿山腹。人远水木清，地深兰桂馥。<BR>
</font></big>
<font color="#400080">层台耸金碧，绝顶摩净绿。下界诚可悲，南朝纷在目。<BR>
</font></big>
<font color="#400080">焚香入古殿，待月出深竹。稍觉天籁清，自伤人世促。<BR>
</font></big>
<font color="#400080">宗雷此相遇，偃放从所欲。清论松枝低，闲吟茗花熟。<BR>
</font></big>
<font color="#400080">一生如土梗，万虑相桎梏。永愿事潜师，穷年此栖宿。<BR><BR>
<font color="#400080">偶来人境外，心赏幸随君。古殿烟霞夕，深山松桂薰。<BR>
</font></big>
<font color="#400080">岩花点寒溜，石磴扫春云。清净诸天近，喧尘下界分。<BR>
</font></big>
<font color="#400080">名僧康宝月，上客沈休文。共宿东林夜，清猿彻曙闻。<br>
<P><big><font size="3" face="黑体" color="#000080"><strong><em>&nbsp;&nbsp; 卷326_13 </em></strong></font><font
face="黑体" color="#800080"> </font><font size="4" color="#800080" face="宋体">【题崔山人草堂】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">竹径茆堂接洞天，闲时麈尾濑春泉。<br>世人车马不知处，时有归云到枕边。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷326_14 </em></strong></font><font
face="黑体" color="#800080"> </font><font size="4" color="#800080" face="宋体">【徐孺亭马上口号】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">湖上荒亭临水开，龟文篆字积莓苔。<br>曲江北海今何处，尽逐东流去不回。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷326_15 </em></strong></font><font
face="黑体" color="#800080"> </font><font size="4" color="#800080" face="宋体">【哭刘四尚书（勒于碑阴）】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">士友惜贤人，天朝丧守臣。才华推独步，声气幸相亲。<BR>
</font></big>
<font color="#400080">理析寰中妙，儒为席上珍。笑言成月旦，风韵挹天真。<BR>
</font></big>
<font color="#400080">丹地膺推择，青油寄抚循。岂言朝象魏，翻是卧漳滨。<BR>
</font></big>
<font color="#400080">命赐龙泉重，追荣密印陈。撤弦惊物故，庀具见家贫。<BR>
</font></big>
<font color="#400080">牢落风悲笛，骼教槠巾。只嗟蒿里月，非复柳营春。<BR>
</font></big>
<font color="#400080">黄绢碑文在，青松隧路新。音容无处所，归作北邙尘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷326_16 </em></strong></font><font
face="黑体" color="#800080"> </font><font size="4" color="#800080" face="宋体">【张工部至薄寒山下有书无由驰报车之至倍切悲怀】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">书来远自薄寒山，缭绕洮河出古关。<br>今日难裁秣陵报，薤歌寥落柳车边。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷326_17 </em></strong></font><font
face="黑体" color="#800080"> </font><font size="4" color="#800080" face="宋体">【工部发引日属伤足卧疾不遂执绋】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">子春伤足日，况有寝门哀。元伯归全去，无由白马来。<BR>
</font></big>
<font color="#400080">笳箫里巷咽，龟筮墓田开。片石潺泪，含悲叙史才。<br>
<P><big><font size="3" face="黑体" color="#000080"><strong><em>&nbsp;&nbsp; 卷326_18 </em></strong></font><font
face="黑体" color="#800080"> </font><font size="4" color="#800080" face="宋体">【从事淮南府过亡友杨校书旧厅感念愀然】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">故人随化往，倏忽今六霜。及我就拘限，清风留此堂。<BR>
</font></big>
<font color="#400080">松竹逾映蔚，芝兰自销亡。绝弦罢流水，闻笛同山阳。<BR>
</font></big>
<font color="#400080">炯如冰玉姿，粲若鸾凤章。欲翥摧劲翮，先秋落贞芳。<BR>
</font></big>
<font color="#400080">正平赋鹦鹉，文考颂灵光。二子古不吊，夫君今何伤。<BR>
</font></big>
<font color="#400080">黄墟既杳杳，玄化亦茫茫。岂必限宿草，含凄洒衣裳。
<P><big><font size="3" face="黑体" color="#000080"><strong><em>&nbsp;&nbsp; 卷326_19 </em></strong></font><font
face="黑体" color="#800080"> </font><font size="4" color="#800080" face="宋体">【哭李晦群崔季文二处士】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">华封西祝尧，贵寿多男子。二贤无主后，贫贱大壮齿。<BR>
</font></big>
<font color="#400080">未成鸿鹄姿，遽顿骅骝趾。子渊将叔度，自古不得已。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷326_20 </em></strong></font><font
face="黑体" color="#800080"> </font><font size="4" color="#800080" face="宋体">【观葬者】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">涂刍随昼哭，数里至松门。贵尽人间礼，宁知逝者魂。<BR>
</font></big>
<font color="#400080">笳箫出古陌，烟雨闭寒原。万古皆如此，伤心反不言。<br>
<P><big><font size="3" face="黑体" color="#000080"><strong><em>&nbsp;&nbsp; 卷326_21 </em></strong></font><font
face="黑体" color="#800080"> </font><font size="4" color="#800080" face="宋体">【成南阳墓】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">枯D没古基，驳藓蔽丰碑。向晚微风起，如闻坐啸时。
<P><big><font size="3" face="黑体" color="#000080"><strong><em>&nbsp;&nbsp; 卷326_22 </em></strong></font><font
face="黑体" color="#800080"> </font><font size="4" color="#800080" face="宋体">【周平西墓】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">英威今寂寞，陈迹对崇丘。壮志清风在，荒坟白日愁。<BR>
</font></big>
<font color="#400080">穷泉那复晓，乔木不知秋。岁岁寒塘侧，无人水自流。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷326_23 </em></strong></font><font
face="黑体" color="#800080"> </font><font size="4" color="#800080" face="宋体">【苏小小墓】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">万古荒坟在，悠然我独寻。寂寥红粉尽，冥寞黄泉深。<BR>
</font></big>
<font color="#400080">蔓草映寒水，空郊暧夕阴。风流有佳句，吟眺一伤心。<br>
<P><big><font size="3" face="黑体" color="#000080"><strong><em>&nbsp;&nbsp; 卷326_24 </em></strong></font><font
face="黑体" color="#800080"> </font><font size="4" color="#800080" face="宋体">【题柳郎中茅山故居（一作柳谷F故居）】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">下马荒阶日欲曛，潺潺石溜静中闻。<br>鸟啼花落人声绝，寂寞山窗掩白云。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷326_25 </em></strong></font><font
face="黑体" color="#800080"> </font><font size="4" color="#800080" face="宋体">【哭张十八校书（数日前辱书，未及还答，俄承凶讣）】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">芸阁为郎一命初，桐州寄傲十年馀。魂随逝水归何处，<BR>
</font></big>
<font color="#400080">名在新诗众不如。蹉跎江浦生华发，牢落寒原会素车。<BR>
</font></big>
<font color="#400080">更忆八行前日到，含凄为报秣陵书。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷326_26 </em></strong></font><font
face="黑体" color="#800080"> </font><font size="4" color="#800080" face="宋体">【题亡友江畔旧居】<a
href="authers/qzz_0777.htm" target="_blank"></font><font size="3" color="#0080FF"><font face="黑体">权德舆</font></a></big> 
<br>
</font><br>
<font color="#400080">寥落留三径，柴扉对楚江。]蛸集暗壁，蜥蜴走寒窗。<BR>
</font></big>
<font color="#400080">松盖欹书幌，苔衣上酒缸。平生断金契，到此泪成双。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
