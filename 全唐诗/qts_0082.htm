<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷八十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷82_1 </em></strong></font><font
face="黑体" color="#800080"> </font><font size="4" color="#800080" face="宋体">【将军行】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">将军辟辕门，耿介当风立。诸将欲言事，逡巡不敢入。<BR>
</font></big>
<font color="#400080">剑气射云天，鼓声振原隰。黄尘塞路起，走马追兵急。<BR>
</font></big>
<font color="#400080">弯弓从此去，飞箭如雨集。截围一百里，斩首五千级。<BR>
</font></big>
<font color="#400080">代马流血死，胡人抱鞍泣。古来养甲兵，有事常讨袭。<BR>
</font></big>
<font color="#400080">乘我庙堂运，坐使干戈戢。献凯归京师，军容何翕习。
<P><big><font size="3" face="黑体" color="#000080"><strong><em>&nbsp;&nbsp; 卷82_2 </em></strong></font><font
face="黑体" color="#800080"> </font><font size="4" color="#800080" face="宋体">【从军行】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">秋天风飒飒，群胡马行疾。严城昼不开，伏兵暗相失。<BR>
</font></big>
<font color="#400080">天子庙堂拜，将军凶门出。纷纷伊洛道，戎马几万匹。<BR>
</font></big>
<font color="#400080">军门压黄河，兵气冲白日。平生怀仗剑，慷慨即投笔。<BR>
</font></big>
<font color="#400080">南登汉月孤，北走代云密。近取韩彭计，早知孙吴术。<BR>
</font></big>
<font color="#400080">丈夫清万里，谁能扫一室。
<P><big><font size="3" face="黑体" color="#000080"><strong><em>&nbsp;&nbsp; 卷82_3 </em></strong></font><font
face="黑体" color="#800080"> </font><font size="4" color="#800080" face="宋体">【春女行】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">春女颜如玉，怨歌阳春曲。巫山春树红，沅湘春草绿。<BR>
</font></big>
<font color="#400080">自怜妖艳姿，妆成独见时。愁心伴杨柳，春尽乱如丝。<BR>
</font></big>
<font color="#400080">目极千馀里，悠悠春江水。频想玉关人，愁卧金闺里。<BR>
</font></big>
<font color="#400080">尚言春花落，不知秋风起。娇爱犹未终，悲凉从此始。<BR>
</font></big>
<font color="#400080">忆昔楚王宫，玉楼妆粉红。纤腰弄明月，长袖舞春风。<BR>
</font></big>
<font color="#400080">容华委西山，光阴不可还。桑林变东海，富贵今何在。<BR>
</font></big>
<font color="#400080">寄言桃李容，胡为闺阁重。但看楚王墓，唯有数株松。<br>
<P><big><font size="3" face="黑体" color="#000080"><strong><em>&nbsp;&nbsp; 卷82_4 </em></strong></font><font
face="黑体" color="#800080"> </font><font size="4" color="#800080" face="宋体">【孤松篇】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">蚕月桑叶青，莺时柳花白。澹艳烟雨姿，敷芬阳春陌。<BR>
</font></big>
<font color="#400080">如何秋风起，零落从此始。独有南涧松，不叹东流水。<BR>
</font></big>
<font color="#400080">玄阴天地冥，皓雪朝夜零。岂不罹寒暑，为君留青青。<BR>
</font></big>
<font color="#400080">青青好颜色，落落任孤直。群树遥相望，众草不敢逼。<BR>
</font></big>
<font color="#400080">灵龟卜真隐，仙鸟宜栖息。耻受秦帝封，愿言唐侯食。<BR>
</font></big>
<font color="#400080">寒山夜月明，山冷气清清。凄兮归凤集，吹之作琴声。<BR>
</font></big>
<font color="#400080">松子卧仙岑，寂听疑野心。清泠有真曲，樵采无知音。<BR>
</font></big>
<font color="#400080">美人何时来，幽径委绿苔。吁嗟深涧底，弃捐广厦材。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷82_5 </em></strong></font><font
face="黑体" color="#800080"> </font><font size="4" color="#800080" face="宋体">【嵩岳闻笙】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">月出嵩山东，月明山益空。山人爱清景，散发卧秋风。<BR>
</font></big>
<font color="#400080">风止夜何清，独夜草虫鸣。仙人不可见，乘月近吹笙。<BR>
</font></big>
<font color="#400080">绛唇吸灵气，玉指调真声。真声是何曲，三山鸾鹤情。<BR>
</font></big>
<font color="#400080">昔去落尘俗，愿言闻此曲。今来卧嵩岑，何幸承幽音。<BR>
</font></big>
<font color="#400080">神仙乐吾事，笙歌铭夙心。
<P><big><font size="3" face="黑体" color="#000080"><strong><em>&nbsp;&nbsp; 卷82_6 </em></strong></font><font
face="黑体" color="#800080"> </font><font size="4" color="#800080" face="宋体">【秋日题汝阳潭壁】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">独坐秋阴生，悲来从所适。行见汝阳潭，飞萝蒙水石。<BR>
</font></big>
<font color="#400080">悬瓢木叶上，风吹何历历。幽人不耐烦，振衣步闲寂。<BR>
</font></big>
<font color="#400080">回流清见底，金沙覆银砾。错落非一文，空胧几千尺。<BR>
</font></big>
<font color="#400080">鱼鳞可怜紫，鸭毛自然碧。吟咏秋水篇，渺然忘损益。<BR>
</font></big>
<font color="#400080">秋水随形影，清浊混心迹。岁暮归去来，东山余宿昔。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷82_7 </em></strong></font><font
face="黑体" color="#800080"> </font><font size="4" color="#800080" face="宋体">【采桑】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">杨柳送行人，青青西入秦。谁家采桑女，楼上不胜春。<BR>
</font></big>
<font color="#400080">盈盈灞水曲，步步春芳绿。红脸耀明珠，绛唇含白玉。<BR>
</font></big>
<font color="#400080">回首渭桥东，遥怜春色同。青丝娇落日，缃绮弄春风。<BR>
</font></big>
<font color="#400080">携笼长叹息，逶迟恋春色。看花若有情，倚树疑无力。<BR>
</font></big>
<font color="#400080">薄暮思悠悠，使君南陌头。相逢不相识，归去梦青楼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷82_8 </em></strong></font><font
face="黑体" color="#800080"> </font><font size="4" color="#800080" face="宋体">【谒汉世祖庙】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">舂陵气初发，渐台首未传。列营百万众，持国十八年。<BR>
</font></big>
<font color="#400080">运开朱旗后，道合赤符先。宛城剑鸣匣，昆阳镝应弦。<BR>
</font></big>
<font color="#400080">犷兽血涂地，巨人声沸天。长驱过北赵，短兵出南燕。<BR>
</font></big>
<font color="#400080">太守迎门外，王郎死道边。升坛九城陌，端拱千秋年。<BR>
</font></big>
<font color="#400080">朝廷方雀跃，剑几联翩。至德刑四海，神仪翳九泉。<BR>
</font></big>
<font color="#400080">宗子行旧邑，恭闻清庙篇。君容穆而圣，臣像俨犹贤。<BR>
</font></big>
<font color="#400080">攒木承危柱，疏萝挂朽椽。祠庭巢鸟啄，祭器网虫缘。<BR>
</font></big>
<font color="#400080">怀古江山在，惟新历数迁。空馀今夜月，长似旧时悬。<br>
<P><big><font size="3" face="黑体" color="#000080"><strong><em>&nbsp;&nbsp; 卷82_9 </em></strong></font><font
face="黑体" color="#800080"> </font><font size="4" color="#800080" face="宋体">【巫山怀古】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">巫山幽阴地，神女艳阳年。襄王伺容色，落日望悠然。<BR>
</font></big>
<font color="#400080">归来高唐夜，金G焰青烟。颓想卧瑶席，梦魂何翩翩。<BR>
</font></big>
<font color="#400080">摇落殊未已，荣华倏徂迁。愁思潇湘浦，悲凉云梦田。<BR>
</font></big>
<font color="#400080">猿啼秋风夜，雁飞明月天。巴歌不可听，听此益潺。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷82_10 </em></strong></font><font
face="黑体" color="#800080"> </font><font size="4" color="#800080" face="宋体">【归山】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">归去嵩山道，烟花覆青草。草绿山无尘，山青杨柳春。<BR>
</font></big>
<font color="#400080">日暮松声合，空歌思杀人。
<P><big><font size="3" face="黑体" color="#000080"><strong><em>&nbsp;&nbsp; 卷82_11 </em></strong></font><font
face="黑体" color="#800080"> </font><font size="4" color="#800080" face="宋体">【代闺人春日】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">珠帘的晓光，玉颜艳春彩。林间鸟鸣唤，户外花相待。<BR>
</font></big>
<font color="#400080">花鸟惜芳菲，鸟鸣花乱飞。人今伴花鸟，日暮不能归。<BR>
</font></big>
<font color="#400080">池月怜歌扇，山云爱舞衣。佳期杨柳陌，携手莫相违。<br>
<P><big><font size="3" face="黑体" color="#000080"><strong><em>&nbsp;&nbsp; 卷82_12 </em></strong></font><font
face="黑体" color="#800080"> </font><font size="4" color="#800080" face="宋体">【蜀城怀古】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">蜀土绕水竹，吴天积风霜。穷览通表里，气色何苍苍。<BR>
</font></big>
<font color="#400080">旧国有年代，青楼思艳妆。古人无岁月，白骨冥丘荒。<BR>
</font></big>
<font color="#400080">寂历弹琴地，幽流读书堂。玄龟埋卜室，彩凤灭词场。<BR>
</font></big>
<font color="#400080">阵图一一在，柏树双双行。鬼神清汉庙，鸟雀参秦仓。<BR>
</font></big>
<font color="#400080">叹世已多感，怀心益自伤。赖蒙灵丘境，时当明月光。
<P><big><font size="3" face="黑体" color="#000080"><strong><em>&nbsp;&nbsp; 卷82_13 </em></strong></font><font
face="黑体" color="#800080"> </font><font size="4" color="#800080" face="宋体">【洛川怀古】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">萋萋春草绿，悲歌牧征马。行见白头翁，坐泣青竹下。<BR>
</font></big>
<font color="#400080">感叹前问之，赠予辛苦词。岁月移今古，山河更盛衰。<BR>
</font></big>
<font color="#400080">晋家都洛滨，朝廷多近臣。词赋归潘岳，繁华称季伦。<BR>
</font></big>
<font color="#400080">梓泽春草菲，河阳乱华飞。绿珠不可夺，白首同所归。<BR>
</font></big>
<font color="#400080">高楼倏冥灭，茂林久摧折。昔时歌舞台，今成狐兔穴。<BR>
</font></big>
<font color="#400080">人事互消亡，世路多悲伤。北邙是吾宅，东岳为吾乡。<BR>
</font></big>
<font color="#400080">君看北邙道，髑髅萦蔓草。芳□□□□，□□□□□。<BR>
</font></big>
<font color="#400080">碑茔或半存，荆棘敛幽魂。挥涕弃之去，不忍闻此言。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷82_14 </em></strong></font><font
face="黑体" color="#800080"> </font><font size="4" color="#800080" face="宋体">【春日行歌】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">山树落梅花，飞落野人家。野人何所有，满瓮阳春酒。<BR>
</font></big>
<font color="#400080">携酒上春台，行歌伴落梅。醉罢卧明月，乘梦游天台。
<P><big><font size="3" face="黑体" color="#000080"><strong><em>&nbsp;&nbsp; 卷82_15 </em></strong></font><font
face="黑体" color="#800080"> </font><font size="4" color="#800080" face="宋体">【江南曲八首】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">暮宿南洲草，晨行北岸林。日悬沧海阔，水隔洞庭深。<BR>
</font></big>
<font color="#400080">烟景无留意，风波有异浔。岁游难极目，春戏易为心。<BR>
</font></big>
<font color="#400080">朝夕无荣遇，芳菲已满襟。<br><BR>
<font color="#400080">艳唱潮初落，江花露未。春洲惊翡翠，朱服弄芳菲。<BR>
</font></big>
<font color="#400080">画舫烟中浅，青阳日际微。锦帆冲浪湿，罗袖拂行衣。<BR>
</font></big>
<font color="#400080">含情罢所采，相叹惜流晖。<br><BR>
<font color="#400080">君为陇西客，妾遇江南春。朝游含灵果，夕采弄风O。<BR>
</font></big>
<font color="#400080">果气时不歇，O花日自新。以此江南物，持赠陇西人。<BR>
</font></big>
<font color="#400080">空盈万里怀，欲赠竟无因。<BR>
<font color="#400080">皓如楚江月，霭若吴岫云。波中自皎镜，山上亦氤氲。<BR>
</font></big>
<font color="#400080">明月留照妾，轻云持赠君。山川各离散，光气乃殊分。<BR>
</font></big>
<font color="#400080">天涯一为别，江北不相闻。<BR>
<font color="#400080">舣舟乘潮去，风帆振早凉。潮平见楚甸，天际望维扬。<BR>
</font></big>
<font color="#400080">洄溯经千里，烟波接两乡。云明江屿出，日照海流长。<BR>
</font></big>
<font color="#400080">此中逢岁晏，浦树落花芳。<br><BR>
<font color="#400080">暮春三月晴，维扬吴楚城。城临大江汜，回映洞浦清。<BR>
</font></big>
<font color="#400080">晴云曲金阁，珠楼碧烟里。月明芳树群鸟飞，<BR>
</font></big>
<font color="#400080">风过长林杂花起。可怜离别谁家子，于此一至情何已。<BR><BR>
<font color="#400080">北堂红草盛<a href="../BZK/zxv.jpg"target="_blank">zv</a>茸，南湖碧水照芙蓉。朝游暮起金花尽，<br>
</font></big>
<font color="#400080">渐觉罗裳珠露浓。自惜妍华三五岁，已叹关山千万重。<BR>
</font></big>
<font color="#400080">人情一去无还日，欲赠怀芳怨不逢。<BR>
<font color="#400080">忆昔江南年盛时，平生怨在长洲曲。冠盖星繁江水上，<BR>
</font></big>
<font color="#400080">冲风柯涠赐ヤ恕Ｂ浠两袖红纷纷，朝霞高阁洗晴云。<BR>
</font></big>
<font color="#400080">谁言此处婵娟子，珠玉为心以奉君。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷82_11 </em></strong></font><font
face="黑体" color="#800080"> </font><font size="4" color="#800080" face="宋体">【捣衣篇】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">秋天瑟瑟夜漫漫，夜白风清玉露`。燕山游子衣裳薄，<BR>
</font></big>
<font color="#400080">秦地佳人闺阁寒。欲向楼中萦楚练，还来机上裂齐纨。<BR>
</font></big>
<font color="#400080">揽红袖兮愁徙倚，盼青砧兮怅盘桓。盘桓徙倚夜已久，<BR>
</font></big>
<font color="#400080">萤火双飞入帘牖。西北风来吹细腰，东南月上浮纤手。<BR>
</font></big>
<font color="#400080">此时秋月可怜明，此时秋风别有情。君看月下参差影，<BR>
</font></big>
<font color="#400080">为听莎间断续声。绛河转兮青云晓，飞鸟鸣兮行人少。<BR>
</font></big>
<font color="#400080">攒眉缉缕思纷纷，对影穿针魂悄悄。闻道还家未有期，<BR>
</font></big>
<font color="#400080">谁怜登陇不胜悲。梦见形容亦旧日，为许裁缝改昔时。<BR>
</font></big>
<font color="#400080">缄书远寄交河曲，须及明年春草绿。莫言衣上有斑斑，<BR>
</font></big>
<font color="#400080">只为思君泪相续。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷82_12 </em></strong></font><font
face="黑体" color="#800080"> </font><font size="4" color="#800080" face="宋体">【公子行】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">天津桥下阳春水，天津桥上繁华子。马声回合青云外，<BR>
</font></big>
<font color="#400080">人影动摇绿波里。绿波荡漾玉为砂，青云离披锦作霞。<BR>
</font></big>
<font color="#400080">可怜杨柳伤心树，可怜桃李断肠花。此日遨游邀美女，<BR>
</font></big>
<font color="#400080">此时歌舞入娼家。娼家美女郁金香，飞来飞去公子傍。<BR>
</font></big>
<font color="#400080">的的珠帘白日映，娥娥玉颜红粉妆。花际裴回双蛱蝶，<BR>
</font></big>
<font color="#400080">池边顾步两鸳鸯。倾国倾城汉武帝，为云为雨楚襄王。<BR>
</font></big>
<font color="#400080">古来容光人所羡，况复今日遥相见。愿作轻罗著细腰，<BR>
</font></big>
<font color="#400080">愿为明镜分娇面。与君相向转相亲，与君双栖共一身。<BR>
</font></big>
<font color="#400080">愿作贞松千岁古，谁论芳槿一朝新。百年同谢西山日，<BR>
</font></big>
<font color="#400080">千秋万古北邙尘。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷82_13 </em></strong></font><font
face="黑体" color="#800080"> </font><font size="4" color="#800080" face="宋体">【代悲白头翁（一作白头吟）】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">洛阳城东桃李花，飞来飞去落谁家。洛阳女儿惜颜色，<BR>
</font></big>
<font color="#400080">坐见落花长叹息。今年花落颜色改，明年花开复谁在。<BR>
</font></big>
<font color="#400080">已见松柏摧为薪，更闻桑田变成海。古人无复洛城东，<BR>
</font></big>
<font color="#400080">今人还对落花风。年年岁岁花相似，岁岁年年人不同。<BR>
</font></big>
<font color="#400080">寄言全盛红颜子，应怜半死白头翁。此翁白头真可怜，<BR>
</font></big>
<font color="#400080">伊昔红颜美少年。公子王孙芳树下，清歌妙舞落花前。<BR>
</font></big>
<font color="#400080">光禄池台开锦绣，将军楼阁画神仙。一朝卧病无相识，<BR>
</font></big>
<font color="#400080">三春行乐在谁边。宛转蛾眉能几时，须臾鹤发乱如丝。<BR>
</font></big>
<font color="#400080">但看古来歌舞地，惟有黄昏鸟雀悲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷82_14 </em></strong></font><font
face="黑体" color="#800080"> </font><font size="4" color="#800080" face="宋体">【代秦女赠行人】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">鸾镜晓含春，蛾眉向影埂？□衣裳破，那堪粉黛新。<BR>
</font></big>
<font color="#400080">春还洛阳道，为忆春阶草。杨叶未能攀，梅花待君扫。<BR>
</font></big>
<font color="#400080">今朝喜鹊傍人飞，应是狂夫走马归。遥想行歌共游乐，<BR>
</font></big>
<font color="#400080">迎前含笑著春衣。<BR>
<P><big><font size="3" face="黑体" color="#000080"><strong><em>&nbsp;&nbsp; 卷82_15 </em></strong></font><font
face="黑体" color="#800080"> </font><font size="4" color="#800080" face="宋体">【洛中晴月送殷四入关】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">清洛浮桥南渡头，天晶万里散华洲。晴看石濑光无数，<BR>
</font></big>
<font color="#400080">晓入寒潭浸不流。微云一点曙烟起，南陌憧憧遍行子。<BR>
</font></big>
<font color="#400080">欲将此意与君论，复道秦关尚千里。<BR>
<P><big><font size="3" face="黑体" color="#000080"><strong><em>&nbsp;&nbsp; 卷82_16 </em></strong></font><font
face="黑体" color="#800080"> </font><font size="4" color="#800080" face="宋体">【入塞】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">将军陷虏围，边务息戎机。霜雪交河尽，旌旗入塞飞。<BR>
</font></big>
<font color="#400080">晓光随马度，春色伴人归。课绩朝明主，临轩拜武威。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷82_17 </em></strong></font><font
face="黑体" color="#800080"> </font><font size="4" color="#800080" face="宋体">【览镜】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">青楼挂明镜，临照不胜悲。白发今如此，人生能几时。<BR>
</font></big>
<font color="#400080">秋风下山路，明月上春期。叹息君恩尽，容颜不可思。
<P><big><font size="3" face="黑体" color="#000080"><strong><em>&nbsp;&nbsp; 卷82_18 </em></strong></font><font
face="黑体" color="#800080"> </font><font size="4" color="#800080" face="宋体">【晚春】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">佳人眠洞房，回首见垂杨。寒尽鸳鸯被，春生玳瑁床。<BR>
</font></big>
<font color="#400080">庭阴幕青霭，帘影散红芳。寄语同心伴，迎春且薄妆。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷82_19 </em></strong></font><font
face="黑体" color="#800080"> </font><font size="4" color="#800080" face="宋体">【送友人之新丰】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">日暮秋风起，关山断别情。泪随黄叶下，愁向绿樽生。<BR>
</font></big>
<font color="#400080">野路归骖转，河洲宿鸟惊。宾游宽旅宴，王事促严程。<br>
<P><big><font size="3" face="黑体" color="#000080"><strong><em>&nbsp;&nbsp; 卷82_20 </em></strong></font><font
face="黑体" color="#800080"> </font><font size="4" color="#800080" face="宋体">【饯李秀才赴举】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">鸿鹄振羽翮，翻飞入帝乡。朝鸣集银树，暝宿下金塘。<BR>
</font></big>
<font color="#400080">日月天门近，风烟夜路长。自怜穷浦雁，岁岁不随阳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷82_21 </em></strong></font><font
face="黑体" color="#800080"> </font><font size="4" color="#800080" face="宋体">【夜集张N所居】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">江南成久客，门馆日萧条。惟有图书在，多伤鬓发凋。<BR>
</font></big>
<font color="#400080">诸生陪讲诵，稚子给渔樵。隐室寒灯净，空阶落叶飘。<BR>
</font></big>
<font color="#400080">沧洲自有趣，谁道隐须招。
<P><big><font size="3" face="黑体" color="#000080"><strong><em>&nbsp;&nbsp; 卷82_22 </em></strong></font><font
face="黑体" color="#800080"> </font><font size="4" color="#800080" face="宋体">【故园置酒】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">酒熟人须饮，春还鬓已秋。愿逢千日醉，得缓百年忧。<BR>
</font></big>
<font color="#400080">旧里多青草，新知尽白头。风前灯易灭，川上月难留。<BR>
</font></big>
<font color="#400080">卒卒周姬旦，栖栖鲁孔丘。平生能几日，不及且遨游。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷82_23 </em></strong></font><font
face="黑体" color="#800080"> </font><font size="4" color="#800080" face="宋体">【晚憩南阳旅馆】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">旅馆何年废，征夫此日过。途穷人自哭，春至鸟还歌。<BR>
</font></big>
<font color="#400080">行路新知少，荒田古径多。池篁覆丹谷，坟树绕清波。<BR>
</font></big>
<font color="#400080">日照蓬阴转，风微野气和。伤心不可去，回首怨如何。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
