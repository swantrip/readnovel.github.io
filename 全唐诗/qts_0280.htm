<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百八十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百八十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷280_1 </em></strong></font><font
face="黑体" color="#800080"> </font><font size="4" color="#800080" face="宋体">【李端公（一作严维诗，题作送李端）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">故关衰草遍，离别自堪悲。路出寒云外，人归暮雪时。<BR>
</font></big>
<font color="#400080">少孤为客早，多难识君迟。掩泪空相向，风尘何处期。
<P><big><font size="3" face="黑体" color="#000080"><strong><em>&nbsp;&nbsp; 卷280_2 </em></strong></font><font
face="黑体" color="#800080"> </font><font size="4" color="#800080" face="宋体">【秋晚山中别业】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">树老野泉清，幽人好独行。去闲知路静，归晚喜山明。<BR>
</font></big>
<font color="#400080">兰芰通荒井，牛羊出古城。茂陵秋最冷，谁念一书生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_3 </em></strong></font><font
face="黑体" color="#800080"> </font><font size="4" color="#800080" face="宋体">【关口逢徐迈】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">废寺连荒垒，那知见子真。关城夜有雪，冰渡晓无人。<BR>
</font></big>
<font color="#400080">酒里唯多病，山中愿作邻。常闻兄弟乐，谁肯信家贫。<br>
<P><big><font size="3" face="黑体" color="#000080"><strong><em>&nbsp;&nbsp; 卷280_4 </em></strong></font><font
face="黑体" color="#800080"> </font><font size="4" color="#800080" face="宋体">【山中咏古木】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">高木已萧索，夜雨复秋风。坠叶鸣丛竹，斜根拥断蓬。<BR>
</font></big>
<font color="#400080">半侵山色里，长在水声中。此地何人到，云门去亦通。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_5 </em></strong></font><font
face="黑体" color="#800080"> </font><font size="4" color="#800080" face="宋体">【酬李端公野寺病居见寄】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">野寺钟昏山正阴，乱藤高竹水声深。田夫就饷还依草，<BR>
</font></big>
<font color="#400080">野雉惊飞不过林。斋沐暂思同静室，清羸已觉助禅心。<BR>
</font></big>
<font color="#400080">寂寞日长谁问疾，料君惟取古方寻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_6 </em></strong></font><font
face="黑体" color="#800080"> </font><font size="4" color="#800080" face="宋体">【送少微上人游蜀】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">瓶钵绕禅衣，连宵宿翠微。树开巴水远，山晓蜀星稀。<BR>
</font></big>
<font color="#400080">识遍中朝贵，多谙外学非。何当一传付，道侣愿知归。
<P><big><font size="3" face="黑体" color="#000080"><strong><em>&nbsp;&nbsp; 卷280_7 </em></strong></font><font
face="黑体" color="#800080"> </font><font size="4" color="#800080" face="宋体">【送宁国夏侯丞】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">楚国青芜上，秋云似白波。五湖长路少，九派乱山多。<BR>
</font></big>
<font color="#400080">谢守通诗宴，陶公许醉过。怃然饯离阻，年鬓两蹉跎。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_8 </em></strong></font><font
face="黑体" color="#800080"> </font><font size="4" color="#800080" face="宋体">【送袁】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">谏猎名空久，多因病与贫。买书行几市，带雨别何人。<BR>
</font></big>
<font color="#400080">客路山连水，军州日映尘。凄凉一分手，俱恨老相亲。<br>
<P><big><font size="3" face="黑体" color="#000080"><strong><em>&nbsp;&nbsp; 卷280_9 </em></strong></font><font
face="黑体" color="#800080"> </font><font size="4" color="#800080" face="宋体">【赠别李纷】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">头白乘驴悬布囊，一回言别泪千行。<br>儿孙满眼无归处，唯到尊前似故乡。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷280_10 </em></strong></font><font
face="黑体" color="#800080"> </font><font size="4" color="#800080" face="宋体">【罪所送苗员外上都】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">谋身当议罪，宁遣友朋闻。祸近防难及，愁长事未分。<BR>
</font></big>
<font color="#400080">寂寥惊远语，幽闭望归云。亲戚如相见，唯应泣向君。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_11 </em></strong></font><font
face="黑体" color="#800080"> </font><font size="4" color="#800080" face="宋体">【送李校书赴东川幕】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">泥坂望青城，浮云与栈平。字形知国号，眉势识山名。<BR>
</font></big>
<font color="#400080">编简尘封阁，戈a雪照营。男儿须聘用，莫信笔堪耕。<br>
<P><big><font size="3" face="黑体" color="#000080"><strong><em>&nbsp;&nbsp; 卷280_12 </em></strong></font><font
face="黑体" color="#800080"> </font><font size="4" color="#800080" face="宋体">【至德中赠内兄刘赞】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">时难访亲戚，相见喜还悲。好学年空在，从戎事已迟。<BR>
</font></big>
<font color="#400080">听琴泉落处，步履雪深时。惆怅多边信，青山共有期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_13 </em></strong></font><font
face="黑体" color="#800080"> </font><font size="4" color="#800080" face="宋体">【春日灞亭同苗员外寄皇甫侍御（一作庾侍郎）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">坐见春云暮，无因报所思。川平人去远，日暖雁飞迟。<BR>
</font></big>
<font color="#400080">对酒山长在，看花鬓自衰。谁堪登灞岸，还作旧乡悲。
<P><big><font size="3" face="黑体" color="#000080"><strong><em>&nbsp;&nbsp; 卷280_14 </em></strong></font><font
face="黑体" color="#800080"> </font><font size="4" color="#800080" face="宋体">【送颜推官游银夏谒韩大夫】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">丛篁叫寒笛，满眼塞山青。才子尊前画，将军石上铭。<BR>
</font></big>
<font color="#400080">猎声云外响，战血雨中腥。苦乐从来事，因君一涕零。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_15 </em></strong></font><font
face="黑体" color="#800080"> </font><font size="4" color="#800080" face="宋体">【咸阳送房济侍御归太原幕（昔尝与济同游此邑）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">旧居无旧邻，似见故乡春。复对别离酒，欲成衰老人。<BR>
</font></big>
<font color="#400080">客衣频染泪，军旅亦多尘。握手重相勉，平生心所因。<br>
<P><big><font size="3" face="黑体" color="#000080"><strong><em>&nbsp;&nbsp; 卷280_16 </em></strong></font><font
face="黑体" color="#800080"> </font><font size="4" color="#800080" face="宋体">【宝泉寺送李益端公归宁幕】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">参差岩障东，云日晃龙宫。石净非因雨，松凉不为风。<BR>
</font></big>
<font color="#400080">恋泉将鹤并，偷果与猿同。眼界尘虽染，心源蔽已通。<BR>
</font></big>
<font color="#400080">莲花国何限，贝叶字无穷。早晚登麟阁，慈门欲付公。<br>
<P><big><font size="3" face="黑体" color="#000080"><strong><em>&nbsp;&nbsp; 卷280_17 </em></strong></font><font
face="黑体" color="#800080"> </font><font size="4" color="#800080" face="宋体">【送何召下第后归蜀】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">褒斜行客过，栈道响危空。路湿云初上，山明日正中。<BR>
</font></big>
<font color="#400080">水程通海货，地利杂吴风。一别金门远，何人复荐雄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_18 </em></strong></font><font
face="黑体" color="#800080"> </font><font size="4" color="#800080" face="宋体">【宿定陵寺（寺在陵内）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">古塔荒台出禁墙，磬声初尽漏声长。云生紫殿幡花湿，<BR>
</font></big>
<font color="#400080">月照青山松柏香。禅室夜闻风过竹，奠筵朝启露沾裳。<BR>
</font></big>
<font color="#400080">谁悟威灵同寂灭，更堪砧杵发昭阳。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_19 </em></strong></font><font
face="黑体" color="#800080"> </font><font size="4" color="#800080" face="宋体">【送彭开府往云中觐使君兄】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">一门三代贵，非是主恩偏。破虏山铭在，承家剑艺全。<BR>
</font></big>
<font color="#400080">夺旗貂帐侧，射虎雪林前。雁塞逢兄弟，云州发管弦。<BR>
</font></big>
<font color="#400080">冻河光带日，枯草净无烟。儒者曾修武，因贻上将篇。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_20 </em></strong></font><font
face="黑体" color="#800080"> </font><font size="4" color="#800080" face="宋体">【送李缃】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">旧国仍连五将营，儒衣何处谒公卿。波翻远水蒹葭动，<BR>
</font></big>
<font color="#400080">路入寒村机杼鸣。嵇康书论多归兴，谢氏家风有学名。<BR>
</font></big>
<font color="#400080">为问西来雨中客，空山几处是前程。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_21 </em></strong></font><font
face="黑体" color="#800080"> </font><font size="4" color="#800080" face="宋体">【送内弟韦宗仁归信州觐省】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">常嗟外族弟兄稀，转觉心孤是送归。醉掩壶觞人有泪，<BR>
</font></big>
<font color="#400080">梦惊波浪日无辉。烹鱼绿岸烟浮草，摘橘青溪露湿衣。<BR>
</font></big>
<font color="#400080">闻说江楼长卷幔，几回风起望胡威。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_22 </em></strong></font><font
face="黑体" color="#800080"> </font><font size="4" color="#800080" face="宋体">【长安疾后首秋夜即事（一作陈羽诗）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">九重深锁禁城秋，月过南宫渐映楼。紫陌夜深槐露滴，<BR>
</font></big>
<font color="#400080">碧空云尽火星流。清风刻漏传三殿，甲第歌钟乐五侯。<BR>
</font></big>
<font color="#400080">楚客病来乡思苦，寂寥灯下不胜愁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_23 </em></strong></font><font
face="黑体" color="#800080"> </font><font size="4" color="#800080" face="宋体">【送崔琦赴宣州幕】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">五马临流待幕宾，羡君谈笑出风尘。身闲就养宁辞远，<BR>
</font></big>
<font color="#400080">世难移家莫厌贫。天际晓山三峡路，津头腊市九江人。<BR>
</font></big>
<font color="#400080">何处遥知最惆怅，满湖青草雁声春。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_24 </em></strong></font><font
face="黑体" color="#800080"> </font><font size="4" color="#800080" face="宋体">【送杨东归】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">登楼掩泣话归期，楚树荆云发远思。日里扬帆闻戍鼓，<BR>
</font></big>
<font color="#400080">舟中酹酒见山祠。西江风浪何时尽，北客音书欲寄谁。<BR>
</font></big>
<font color="#400080">若说湓城杨司马，知君望国有新诗。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_25 </em></strong></font><font
face="黑体" color="#800080"> </font><font size="4" color="#800080" face="宋体">【至德中途中书事却寄李n】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">乱离无处不伤情，况复看碑对古城。路绕寒山人独去，<BR>
</font></big>
<font color="#400080">月临秋水雁空惊。颜衰重喜归乡国，身贱多惭问姓名。<BR>
</font></big>
<font color="#400080">今日主人还共醉，应怜世故一儒生。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_26 </em></strong></font><font
face="黑体" color="#800080"> </font><font size="4" color="#800080" face="宋体">【奉和太常王卿酬中书李舍人中书寓直春夜对月见寄】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">露如轻雨月如霜，不见星河见雁行。虚晕入池波自泛，<BR>
</font></big>
<font color="#400080">满轮当苑桂多香。春台几望黄龙阙，云路宁分白玉郎。<BR>
</font></big>
<font color="#400080">是夜巴歌应金石，岂殊萤影对清光。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_27 </em></strong></font><font
face="黑体" color="#800080"> </font><font size="4" color="#800080" face="宋体">【酬包佶郎中览拙卷后见寄】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">令伯支离晚读书，岂知词赋称相如。枉逢花木无新思，<BR>
</font></big>
<font color="#400080">拙就溪潭损旧居。禁路看山歌自缓，云司玩月漏应疏。<BR>
</font></big>
<font color="#400080">沉忧敢望金门召，空愧巴Q并子虚。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_28 </em></strong></font><font
face="黑体" color="#800080"> </font><font size="4" color="#800080" face="宋体">【送史u滑州谒贾仆射】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">朱门洞启俨行车，金~装囊半是书。<br>君向东州问徐胤，羊公何事灭吹鱼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷280_29 </em></strong></font><font
face="黑体" color="#800080"> </font><font size="4" color="#800080" face="宋体">【送鲍中丞赴太原】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">分路引鸣驺，喧喧似陇头。暂移西掖望，全解北门忧。<BR>
</font></big>
<font color="#400080">专幕临都护，分曹制督邮。积冰营不下，盛雪猎方休。<BR>
</font></big>
<font color="#400080">白草连胡帐，黄云拥戍楼。今朝送旌旆，一减鲁儒羞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_30 </em></strong></font><font
face="黑体" color="#800080"> </font><font size="4" color="#800080" face="宋体">【送耿拾遗充括图书使往江淮】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">传令收遗籍，诸儒喜饯君。孔家唯有地，禹穴但生云。<BR>
</font></big>
<font color="#400080">编简知还续，虫鱼亦自分。如逢北山隐，一为谢移文。<br>
<P><big><font size="3" face="黑体" color="#000080"><strong><em>&nbsp;&nbsp; 卷280_31 </em></strong></font><font
face="黑体" color="#800080"> </font><font size="4" color="#800080" face="宋体">【送郭判官赴振武】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">黄河九曲流，缭绕古边州。鸣雁飞初夜，羌胡正晚秋。<BR>
</font></big>
<font color="#400080">凄凉金管思，迢递玉人愁。七叶推多庆，须怀杀敌忧。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_32 </em></strong></font><font
face="黑体" color="#800080"> </font><font size="4" color="#800080" face="宋体">【春江夕望】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">洞庭芳草遍，楚客莫思归。经难人空老，逢春雁自飞。<BR>
</font></big>
<font color="#400080">东西兄弟远，存没友朋稀。独立还垂泪，天南一布衣。
<P><big><font size="3" face="黑体" color="#000080"><strong><em>&nbsp;&nbsp; 卷280_33 </em></strong></font><font
face="黑体" color="#800080"> </font><font size="4" color="#800080" face="宋体">【送元昱尉义兴】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">欲成云海别，一夜梦天涯。白浪缘江雨，青山绕县花。<BR>
</font></big>
<font color="#400080">风标当剧部，冠带称儒家。去矣谢亲爱，知予发已华。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_34 </em></strong></font><font
face="黑体" color="#800080"> </font><font size="4" color="#800080" face="宋体">【送黎兵曹往陕府结亲（所昏即君从母女弟）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">郎马两如龙，春朝上路逢。鸳鸯初集水，薜荔欲依松。<BR>
</font></big>
<font color="#400080">步帐歌声转，妆台烛影重。何言在阴者，得是戴侯宗。<br>
<P><big><font size="3" face="黑体" color="#000080"><strong><em>&nbsp;&nbsp; 卷280_35 </em></strong></font><font
face="黑体" color="#800080"> </font><font size="4" color="#800080" face="宋体">【送乐平苗明府】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">累职比柴桑，清秋入楚乡。一船灯照浪，两岸树凝霜。<BR>
</font></big>
<font color="#400080">亭吏趋寒雾，山城敛曙光。无辞折腰久，仲德在鸳行。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_36 </em></strong></font><font
face="黑体" color="#800080"> </font><font size="4" color="#800080" face="宋体">【晚到T耆老家】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">老翁曾旧识，相引出柴门。苦话别时事，因寻溪上村。<BR>
</font></big>
<font color="#400080">数年何处客，近日几家存。冒雨看禾黍，逢人忆子孙。<BR>
</font></big>
<font color="#400080">乱藤穿井口，流水到篱根。惆怅不堪住，空山月又昏。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_37 </em></strong></font><font
face="黑体" color="#800080"> </font><font size="4" color="#800080" face="宋体">【卧病书怀】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">苦心三十载，白首遇艰难。旧地成孤客，全家赖钓竿。<BR>
</font></big>
<font color="#400080">貌衰缘药尽，起晚为山寒。老病今如此，无人更问看。
<P><big><font size="3" face="黑体" color="#000080"><strong><em>&nbsp;&nbsp; 卷280_38 </em></strong></font><font
face="黑体" color="#800080"> </font><font size="4" color="#800080" face="宋体">【落第后归终南别业】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">久为名所误，春尽始归山。落羽羞言命，逢人强破颜。<BR>
</font></big>
<font color="#400080">交疏贫病里，身老是非间。不及东溪月，渔翁夜往还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_39 </em></strong></font><font
face="黑体" color="#800080"> </font><font size="4" color="#800080" face="宋体">【送朝邑张明府（此公善琴）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">千室暮山西，浮云与树齐。剖辞云落纸，拥吏雪成泥。<BR>
</font></big>
<font color="#400080">野火芦千顷，河田水万畦。不知琴月夜，谁得听乌啼。<br>
<P><big><font size="3" face="黑体" color="#000080"><strong><em>&nbsp;&nbsp; 卷280_40 </em></strong></font><font
face="黑体" color="#800080"> </font><font size="4" color="#800080" face="宋体">【送李方东归（即故李校书端亲弟）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">故交三四人，闻别共沾巾。举目是陈事，满城无至亲。<BR>
</font></big>
<font color="#400080">身从丧日病，家自俭年贫。此去何堪远，遗孤在旧邻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_41 </em></strong></font><font
face="黑体" color="#800080"> </font><font size="4" color="#800080" face="宋体">【秋晚霁后野望忆夏侯审】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">天晴禾黍平，畅目亦伤情。野店云日丽，孤庄砧杵鸣。<BR>
</font></big>
<font color="#400080">川原唯寂寞，岐路自纵横。前后无俦侣，此怀谁与呈。
<P><big><font size="3" face="黑体" color="#000080"><strong><em>&nbsp;&nbsp; 卷280_42 </em></strong></font><font
face="黑体" color="#800080"> </font><font size="4" color="#800080" face="宋体">【送王尊师（一作道士）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">梦别一仙人，霞衣满鹤身。旌幢天路晚，桃杏海山春。<BR>
</font></big>
<font color="#400080">种玉非求稔，烧金不为贫。自怜头白早，难与葛洪亲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_43 </em></strong></font><font
face="黑体" color="#800080"> </font><font size="4" color="#800080" face="宋体">【送抚州周使君（即侍中之婿）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">周郎三十馀，天子赐鱼书。龙节随云水，金铙动里闾。<BR>
</font></big>
<font color="#400080">松声三楚远，乡思百花初。若转弘农守，萧咸事不如。<br>
<P><big><font size="3" face="黑体" color="#000080"><strong><em>&nbsp;&nbsp; 卷280_44 </em></strong></font><font
face="黑体" color="#800080"> </font><font size="4" color="#800080" face="宋体">【赠别司空曙】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">有月曾同赏，无秋不共悲。如何与君别，又是菊花时。
<P><big><font size="3" face="黑体" color="#000080"><strong><em>&nbsp;&nbsp; 卷280_45 </em></strong></font><font
face="黑体" color="#800080"> </font><font size="4" color="#800080" face="宋体">【送王录事赴任苏州（即舍人堂弟）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">古堤迎拜路，万里一帆前。潮作浇田雨，云成煮海烟。<BR>
</font></big>
<font color="#400080">吏闲唯重法，俗富不忧边。西掖今宵咏，还应寄阿连。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_46 </em></strong></font><font
face="黑体" color="#800080"> </font><font size="4" color="#800080" face="宋体">【大梵山寺院奉呈趣上人赵中丞】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">渐欲休人事，僧房学闭关。伴鱼浮水上，看鹤向林间。<BR>
</font></big>
<font color="#400080">寺古秋仍早，松深暮更闲。月中随道友，夜夜坐空山。<br>
<P><big><font size="3" face="黑体" color="#000080"><strong><em>&nbsp;&nbsp; 卷280_47 </em></strong></font><font
face="黑体" color="#800080"> </font><font size="4" color="#800080" face="宋体">【送恒操上人归江外觐省】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">依佛不违亲，高堂与寺邻。问安双树晓，求膳一僧贫。<BR>
</font></big>
<font color="#400080">持咒过龙庙，翻经化海人。还同惠休去，儒者亦沾巾。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_48 </em></strong></font><font
face="黑体" color="#800080"> </font><font size="4" color="#800080" face="宋体">【上巳日陪齐相公花楼宴】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">钟陵暮春月，飞观延群英。晨霞耀中轩，满席罗金琼。<BR>
</font></big>
<font color="#400080">持杯凝远睇，触物结幽情。树色参差绿，湖光潋滟明。<BR>
</font></big>
<font color="#400080">礼卑瞻绛帐，恩浃厕华缨。徒记山阴兴，祓禊乃为荣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_49 </em></strong></font><font
face="黑体" color="#800080"> </font><font size="4" color="#800080" face="宋体">【寒食】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">孤客飘飘岁载华，况逢寒食倍思家。莺啼远墅多从柳，<BR>
</font></big>
<font color="#400080">人哭荒坟亦有花。浊水秦渠通渭急，黄埃京洛上原斜。<BR>
</font></big>
<font color="#400080">驱车西近长安好，宫观参差半隐霞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_50 </em></strong></font><font
face="黑体" color="#800080"> </font><font size="4" color="#800080" face="宋体">【舟中寒食】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">寒食空江曲，孤舟渺水前。斗鸡沙鸟异，禁火岸花然。<BR>
</font></big>
<font color="#400080">日霁开愁望，波喧警醉眠。因看数茎鬓，倍欲惜芳年。
<P><big><font size="3" face="黑体" color="#000080"><strong><em>&nbsp;&nbsp; 卷280_51 </em></strong></font><font
face="黑体" color="#800080"> </font><font size="4" color="#800080" face="宋体">【元日早朝呈故省诸公】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">万戟凌霜布，森森瑞气间。垂衣当晓日，上寿对南山。<BR>
</font></big>
<font color="#400080">济济延多士，跹跹舞百蛮。小臣无事谏，空愧伴鸣环。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_52 </em></strong></font><font
face="黑体" color="#800080"> </font><font size="4" color="#800080" face="宋体">【元日朝回中夜书情，寄南宫二故人】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">鸣随g鹭，登阶见冕旒。无能裨圣代，何事别沧洲。<BR>
</font></big>
<font color="#400080">闲夜贫还醉，浮名老渐羞。凤城春欲晚，郎吏忆同游。<br>
<P><big><font size="3" face="黑体" color="#000080"><strong><em>&nbsp;&nbsp; 卷280_53 </em></strong></font><font
face="黑体" color="#800080"> </font><font size="4" color="#800080" face="宋体">【裴给事宅白牡丹（一作裴诗）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">长安豪贵惜春残，争玩街西紫牡丹。<br>别有玉盘承露冷，无人起就月中看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷280_54 </em></strong></font><font
face="黑体" color="#800080"> </font><font size="4" color="#800080" face="宋体">【送韦判官得雨中山】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">前峰后岭碧鳎草拥惊泉树带风。<br>人语马嘶听不得，更堪长路在云中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷280_55 </em></strong></font><font
face="黑体" color="#800080"> </font><font size="4" color="#800080" face="宋体">【送宛丘任少府】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">带绶别乡亲，东为千里人。俗讹唯竞祭，地古不留春。<BR>
</font></big>
<font color="#400080">野戍云藏火，军城树拥尘。少年何所重，才子又清贫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_56 </em></strong></font><font
face="黑体" color="#800080"> </font><font size="4" color="#800080" face="宋体">【送永阳崔明府】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">鹤唳蒹葭晓，中流见楚城。浪清风乍息，山白月犹明。<BR>
</font></big>
<font color="#400080">废路开荒木，归人种古营。悬闻正讹俗，邴曼更知名。
<P><big><font size="3" face="黑体" color="#000080"><strong><em>&nbsp;&nbsp; 卷280_57 </em></strong></font><font
face="黑体" color="#800080"> </font><font size="4" color="#800080" face="宋体">【割飞二刀子歌】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">我家有翦刀，人云鬼国铁。裁罗裁绮无钝时，<BR>
</font></big>
<font color="#400080">用来三年一股折。南中匠人淳用钢，再令盘屈随手伤。<BR>
</font></big>
<font color="#400080">改锻割飞二刀子，色迎霁雪锋含霜。两条神物秋冰薄，<BR>
</font></big>
<font color="#400080">刃淬初蟾鞘金错。越戟吴钩不足夸，斩犀切玉应怀怍。<BR>
</font></big>
<font color="#400080">日试曾磨汉水边，掌中_栗声冷然。神惊魄悸却收得，<BR>
</font></big>
<font color="#400080">刃头已吐微微烟。刀乎刀乎何烨烨，魑魅须藏怪须慑。<BR>
</font></big>
<font color="#400080">若非良工变尔形，只向裁缝委箱箧。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_58 </em></strong></font><font
face="黑体" color="#800080"> </font><font size="4" color="#800080" face="宋体">【送郎士元使君赴郢州】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">赐衣兼授节，行日郢中闻。花发登山庙，天晴阅水军。<BR>
</font></big>
<font color="#400080">渔商三楚接，郡邑九江分。高兴应难遂，元戎有大勋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_59 </em></strong></font><font
face="黑体" color="#800080"> </font><font size="4" color="#800080" face="宋体">【春词】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">北苑罗裙带，尘衢锦绣鞋。醉眠芳树下，半被落花埋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_60 </em></strong></font><font
face="黑体" color="#800080"> </font><font size="4" color="#800080" face="宋体">【清如玉壶冰】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">玉壶冰始结，循吏政初成。既有虚心鉴，还如照胆清。<BR>
</font></big>
<font color="#400080">瑶池惭洞澈，金镜让澄明。气若朝霜动，形随夜月盈。<BR>
</font></big>
<font color="#400080">临人能不蔽，待物本无情。怯对圆光里，妍蚩自此呈。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷280_61 </em></strong></font><font
face="黑体" color="#800080"> </font><font size="4" color="#800080" face="宋体">【山店（一作王建诗）】<a
href="authers/qzz_0622.htm" target="_blank"></font><font size="3" color="#0080FF"><font face="黑体">卢纶</font></a></big> 
<br>
</font><br>
<font color="#400080">登登山路行时尽，决决溪泉到处闻。<br>风动叶声山犬吠，一家松火隔秋云。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
