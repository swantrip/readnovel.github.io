<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百四十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百四十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷544_1 </em></strong></font><font
face="黑体" color="#800080"> </font><font size="4" color="#800080" face="宋体">【听歌】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">朱槛满明月，美人歌落梅。忽惊尘起处，疑是有风来。<BR>
</font></big>
<font color="#400080">一曲听初彻，几年愁暂开。东南正云雨，不得见阳台。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_2 </em></strong></font><font
face="黑体" color="#800080"> </font><font size="4" color="#800080" face="宋体">【青龙寺僧院】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">常多簪组客，非独看高松。此地堪终日，开门见数峰。<BR>
</font></big>
<font color="#400080">苔新禽迹少，泉冷树阴重。师意如山里，空房晓暮钟。
<P><big><font size="3" face="黑体" color="#000080"><strong><em>&nbsp;&nbsp; 卷544_3 </em></strong></font><font
face="黑体" color="#800080"> </font><font size="4" color="#800080" face="宋体">【夏夜会同人】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">沈沈清暑夕，星斗俨虚空。岸帻栖禽下，烹茶玉漏中。<BR>
</font></big>
<font color="#400080">形骸忘已久，偃仰趣无穷。日汲泉来漱，微开密筱风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_4 </em></strong></font><font
face="黑体" color="#800080"> </font><font size="4" color="#800080" face="宋体">【游崔监丞城南别业】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">门与青山近，青山复几重。雪融皇子岸，春糯湮⒎濉<BR>
</font></big>
<font color="#400080">地有经冬草，林无未老松。竹寒溪隔寺，晴日直闻钟。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_5 </em></strong></font><font
face="黑体" color="#800080"> </font><font size="4" color="#800080" face="宋体">【答韦先辈春雨后见寄】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">风散五更雨，鸟啼三月春。轩窗透初日，砚席绝纤尘。<BR>
</font></big>
<font color="#400080">帝里峰头出，邻家树色新。怜君高且静，有句寄闲人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_6 </em></strong></font><font
face="黑体" color="#800080"> </font><font size="4" color="#800080" face="宋体">【题吴先生山居】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">先生此幽隐，便可谢人群。潭底见秋石，树间飞霁云。<BR>
</font></big>
<font color="#400080">山居心已惯，俗事耳憎闻。念我要多疾，开炉药许分。
<P><big><font size="3" face="黑体" color="#000080"><strong><em>&nbsp;&nbsp; 卷544_7 </em></strong></font><font
face="黑体" color="#800080"> </font><font size="4" color="#800080" face="宋体">【晚游慈恩寺】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">寺去幽居近，每来因采薇。伴僧行不困，临水语忘归。<BR>
</font></big>
<font color="#400080">磬动青林晚，人惊白鹭飞。堪嗟浮俗事，皆与道相违。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_8 </em></strong></font><font
face="黑体" color="#800080"> </font><font size="4" color="#800080" face="宋体">【题王处士山居】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">茅堂入谷远，林暗绝其邻。终日有流水，经年无到人。<BR>
</font></big>
<font color="#400080">溪云常欲雨，山洞别开春。自得仙家术，栽松独养真。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_9 </em></strong></font><font
face="黑体" color="#800080"> </font><font size="4" color="#800080" face="宋体">【宿僧院】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">禅地无尘夜，焚香话所归。树摇幽鸟梦，萤入定僧衣。<BR>
</font></big>
<font color="#400080">破月斜天半，高河下露微。翻令嫌白日，动即与心违。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_10 </em></strong></font><font
face="黑体" color="#800080"> </font><font size="4" color="#800080" face="宋体">【晓别吕山人】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">疏钟兼漏尽，曙色照青氛。栖鹤出高树，山人归白云。<BR>
</font></big>
<font color="#400080">月盈期重宿，丹熟约相分。羡入秋风洞，幽泉仔细闻。
<P><big><font size="3" face="黑体" color="#000080"><strong><em>&nbsp;&nbsp; 卷544_11 </em></strong></font><font
face="黑体" color="#800080"> </font><font size="4" color="#800080" face="宋体">【送知全禅师南游】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">师誉振京城，谈空万乘听。北行山已雪，南去木犹青。<BR>
</font></big>
<font color="#400080">夜岳禅销月，秋潭汲动星。回期不可定，孤鹤在高冥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_12 </em></strong></font><font
face="黑体" color="#800080"> </font><font size="4" color="#800080" face="宋体">【上张水部】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">出入门阑久，儿童亦有情。不须将姓字，长说向公卿。<BR>
</font></big>
<font color="#400080">每许连床坐，时容并马行。恩深转无语，怀抱自分明。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_13 </em></strong></font><font
face="黑体" color="#800080"> </font><font size="4" color="#800080" face="宋体">【塞上行作】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">乡井从离别，穷边触目愁。生人居外地，塞雪下中秋。<BR>
</font></big>
<font color="#400080">雁举之衡翅，河穿入虏流。将军心莫苦，向此取封侯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_14 </em></strong></font><font
face="黑体" color="#800080"> </font><font size="4" color="#800080" face="宋体">【赠江夏卢使君】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">诗人中最屈，无与使君俦。白发虽求退，明时合见收。<BR>
</font></big>
<font color="#400080">登山犹自健，纵酒可多愁。好是能骑马，相逢见鄂州。
<P><big><font size="3" face="黑体" color="#000080"><strong><em>&nbsp;&nbsp; 卷544_15 </em></strong></font><font
face="黑体" color="#800080"> </font><font size="4" color="#800080" face="宋体">【冬夜寄白阁僧】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">营营不自息，暌阔数年情。林下期难遂，人间事旋生。<BR>
</font></big>
<font color="#400080">鸟栖寒水迥，月映积冰清。石室焚香坐，悬知不为名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_16 </em></strong></font><font
face="黑体" color="#800080"> </font><font size="4" color="#800080" face="宋体">【送姚合郎中任杭州】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">水陆中分程，看花一月行。会稽山隔浪，天竺树连城。<BR>
</font></big>
<font color="#400080">候吏赍鱼印，迎船载旆旌。渡江春始半，列屿草初生。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_17 </em></strong></font><font
face="黑体" color="#800080"> </font><font size="4" color="#800080" face="宋体">【西园】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">夏圃秋凉入，树低逢帻欹。水声翻败堰，山翠湿疏篱。<BR>
</font></big>
<font color="#400080">绿滑莎藏径，红连果压枝。幽人更何事，旦夕与僧期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_18 </em></strong></font><font
face="黑体" color="#800080"> </font><font size="4" color="#800080" face="宋体">【昊天观新栽竹】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">清风枝叶上，山鸟已栖来。根别古沟岸，影生秋观苔。<BR>
</font></big>
<font color="#400080">遍思诸草木，惟此出尘埃。恨为移君晚，空庭更拟栽。
<P><big><font size="3" face="黑体" color="#000080"><strong><em>&nbsp;&nbsp; 卷544_19 </em></strong></font><font
face="黑体" color="#800080"> </font><font size="4" color="#800080" face="宋体">【晚步曲江因谒慈恩寺恭上人】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">岂曰趣名者，年年待命通。坐令青嶂上，兴起白云中。<BR>
</font></big>
<font color="#400080">岸浸如天水，林含似雨风。南宗犹有碍，西寺问恭公。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_20 </em></strong></font><font
face="黑体" color="#800080"> </font><font size="4" color="#800080" face="宋体">【送姚处士归亳州】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">白发麻衣破，还谯别弟回。首垂听乐泪，花落待歌杯。<BR>
</font></big>
<font color="#400080">石路寻芝熟，柴门有鹿来。明王下征诏，应就碧峰开。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_21 </em></strong></font><font
face="黑体" color="#800080"> </font><font size="4" color="#800080" face="宋体">【寄楼子山云栖上人】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">一室凿崔嵬，危梯叠藓苔。永无尘事到，时有至人来。<BR>
</font></big>
<font color="#400080">涧谷冬深静，烟岚日午开。修身知得地，京寺未言回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_22 </em></strong></font><font
face="黑体" color="#800080"> </font><font size="4" color="#800080" face="宋体">【秋夜喜友人宿】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">莫说春闱事，清宵且共吟。频年遗我辈，何日遇知音。<BR>
</font></big>
<font color="#400080">逼曙天倾斗，将寒叶坠林。无将簪绂意，只损壮夫心。
<P><big><font size="3" face="黑体" color="#000080"><strong><em>&nbsp;&nbsp; 卷544_23 </em></strong></font><font
face="黑体" color="#800080"> </font><font size="4" color="#800080" face="宋体">【秋日同僧宿西池】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">菡萏遍秋水，隔林香似焚。僧同池上宿，霞向月边分。<BR>
</font></big>
<font color="#400080">渚鸟栖蒲立，城砧接曙闻。来宵莫他约，重此话孤云。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_24 </em></strong></font><font
face="黑体" color="#800080"> </font><font size="4" color="#800080" face="宋体">【宿韦津山居】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">永夕见招宿，诗书盈草堂。静吟倾美酒，高论出名场。<BR>
</font></big>
<font color="#400080">窗飒松篁韵，庭兼雪月光。心期身未老，一去泛潇湘。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_25 </em></strong></font><font
face="黑体" color="#800080"> </font><font size="4" color="#800080" face="宋体">【夜携酒访崔正字】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">只应芸阁吏，知我僻兼愚。吟兴忘饥冻，生涯任有无。<BR>
</font></big>
<font color="#400080">惨云埋远岫，阴吹吼寒株。忽起围炉思，招携酒满壶。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_26 </em></strong></font><font
face="黑体" color="#800080"> </font><font size="4" color="#800080" face="宋体">【送蔡京东归迎侍】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">高堂惟两别，此别是荣归。薄俸迎亲远，平时知己稀。<BR>
</font></big>
<font color="#400080">郓郊秋木见，鲁寺夜钟微。近腊西来日，多逢霰雪飞。
<P><big><font size="3" face="黑体" color="#000080"><strong><em>&nbsp;&nbsp; 卷544_27 </em></strong></font><font
face="黑体" color="#800080"> </font><font size="4" color="#800080" face="宋体">【中秋】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">尘里兼尘外，咸期此夕明。一年惟一度，长恐有云生。<BR>
</font></big>
<font color="#400080">露洗微埃尽，光濡是物清。朗吟看正好，惆怅又西倾。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_28 </em></strong></font><font
face="黑体" color="#800080"> </font><font size="4" color="#800080" face="宋体">【池上宿】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">事事不求奢，长吟省叹嗟。无才堪世弃，有句向谁夸。<BR>
</font></big>
<font color="#400080">老树呈秋色，空池浸月华。凉风白露夕，此境属诗家。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_29 </em></strong></font><font
face="黑体" color="#800080"> </font><font size="4" color="#800080" face="宋体">【秋夕即事】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">永夕坐暝久，萧萧猿啼。漏微砧韵隔，月落斗杓低。<BR>
</font></big>
<font color="#400080">危叶无风坠，幽禽并树栖。自怜在岐路，不醉亦沉迷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_30 </em></strong></font><font
face="黑体" color="#800080"> </font><font size="4" color="#800080" face="宋体">【晚夏】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">日夕是西风，流光半已空。山光渐凝碧，树叶即翻红。<BR>
</font></big>
<font color="#400080">学浅惭多士，秋成羡老农。谁怜信公道，不泣路岐中。
<P><big><font size="3" face="黑体" color="#000080"><strong><em>&nbsp;&nbsp; 卷544_31 </em></strong></font><font
face="黑体" color="#800080"> </font><font size="4" color="#800080" face="宋体">【夏日即事】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">到晓改诗句，四邻嫌苦吟。中宵横北斗，夏木隐栖禽。<BR>
</font></big>
<font color="#400080">天地先秋肃，轩窗映月深。幽庭多此景，惟恐曙光侵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_32 </em></strong></font><font
face="黑体" color="#800080"> </font><font size="4" color="#800080" face="宋体">【夏日通济里居酬诸先辈见访】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">君子远相寻，联镳到敝林。有诗谁索和，无酒可赊斟。<BR>
</font></big>
<font color="#400080">门列晴峰色，堂开古木阴。何因驻清听，惟恐日西沉。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_33 </em></strong></font><font
face="黑体" color="#800080"> </font><font size="4" color="#800080" face="宋体">【寄姚谏议】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">鸣鞭静路尘，籍籍谏垣臣。函疏封还密，炉香侍立亲。<BR>
</font></big>
<font color="#400080">箧多临水作，窗宿卧云人。危坐开寒纸，灯前起草频。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_34 </em></strong></font><font
face="黑体" color="#800080"> </font><font size="4" color="#800080" face="宋体">【和厉玄侍御题户部相公庐山草堂】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">白云居创毕，诏入凤池年。林长双峰树，潭分并寺泉。<BR>
</font></big>
<font color="#400080">石溪盘鹤外，岳室闭猿前。柱史题诗后，松前更肃然。
<P><big><font size="3" face="黑体" color="#000080"><strong><em>&nbsp;&nbsp; 卷544_35 </em></strong></font><font
face="黑体" color="#800080"> </font><font size="4" color="#800080" face="宋体">【题山中故静禅师】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">寂灭身何在，门人隔此生。影悬尘已厚，塔种柏初成。<BR>
</font></big>
<font color="#400080">溪院秋先雪，山堂古有精。当时挂锡处，树老几枝倾。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_36 </em></strong></font><font
face="黑体" color="#800080"> </font><font size="4" color="#800080" face="宋体">【夏日游慈恩寺】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">何处消长日，慈恩精舍频。僧高容野客，树密绝嚣尘。<BR>
</font></big>
<font color="#400080">闲上凌虚塔，相逢避暑人。却愁归去路，马迹并车轮。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_37 </em></strong></font><font
face="黑体" color="#800080"> </font><font size="4" color="#800080" face="宋体">【题终南麻先生寂禅师石室】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">因居石室贫，五十二回春。拥褐冥心客，穷经暮齿人。<BR>
</font></big>
<font color="#400080">翠沉空水定，雨绝片云新。危细秋峰径，相随到顶频。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_38 </em></strong></font><font
face="黑体" color="#800080"> </font><font size="4" color="#800080" face="宋体">【送灵武朱书记】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">灵帅与谁善，得君宾幕中。从容应尽礼，赞画致元功。<BR>
</font></big>
<font color="#400080">连塞云长惨，才秋树半空。相如偏自惬，掌记复乘骢。
<P><big><font size="3" face="黑体" color="#000080"><strong><em>&nbsp;&nbsp; 卷544_39 </em></strong></font><font
face="黑体" color="#800080"> </font><font size="4" color="#800080" face="宋体">【吊草堂禅师】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">杖履疑师在，房关四壁蛩。贮瓶经腊水，响塔隔山钟。<BR>
</font></big>
<font color="#400080">乳鸽沿苔井，斋猿散雪峰。如何不相见，倚遍寺前松。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_40 </em></strong></font><font
face="黑体" color="#800080"> </font><font size="4" color="#800080" face="宋体">【早春送湘潭李少府之任】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">柳新春水湄，春岸草离离。祖席觞云尽，离人泪各垂。<BR>
</font></big>
<font color="#400080">业文传不朽，作尉岂多时。公退琴堂上，风吹斑竹枝。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_41 </em></strong></font><font
face="黑体" color="#800080"> </font><font size="4" color="#800080" face="宋体">【送越客归】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">霜薄东南地，江枫落未齐。众山离楚上，孤棹宿吴西。<BR>
</font></big>
<font color="#400080">渚客留僧语，笼猿失子啼。到家冬即是，荷尽若耶溪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_42 </em></strong></font><font
face="黑体" color="#800080"> </font><font size="4" color="#800080" face="宋体">【送周钺往江夏】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">东西南北郡，自说遍曾游。人世终多故，皇都不少留。<BR>
</font></big>
<font color="#400080">郢城帆过夜，汉水月方秋。此谒亲知去，闻猿岂解愁。
<P><big><font size="3" face="黑体" color="#000080"><strong><em>&nbsp;&nbsp; 卷544_43 </em></strong></font><font
face="黑体" color="#800080"> </font><font size="4" color="#800080" face="宋体">【送河池李明府之任】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">河池安所理，种柳与弹琴。自合清时化，仍资白首吟。<BR>
</font></big>
<font color="#400080">程馀行片月，公退入遥林。想得询民瘼，方称单父心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_44 </em></strong></font><font
face="黑体" color="#800080"> </font><font size="4" color="#800080" face="宋体">【送蔡京侍御赴大梁幕】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">同城各多故，会面亦稀疏。及道须相别，临岐恨有馀。<BR>
</font></big>
<font color="#400080">梁园飞楚鸟，汴水走淮鱼。众说裁军檄，陈琳远不如。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_45 </em></strong></font><font
face="黑体" color="#800080"> </font><font size="4" color="#800080" face="宋体">【哭鲍溶有感】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">寥落故人宅，今来身已亡。古苔封墨沼，深竹映书堂。<BR>
</font></big>
<font color="#400080">秋色池馆静，雨声云水凉。无因展交道，日暮剖心肠。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_46 </em></strong></font><font
face="黑体" color="#800080"> </font><font size="4" color="#800080" face="宋体">【送僧归玉泉寺】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">玉泉归故刹，便老是僧期。乱木孤蝉后，寒山绝鸟时。<BR>
</font></big>
<font color="#400080">若寻流水去，转出白云迟。见说千峰路，溪深复顶危。
<P><big><font size="3" face="黑体" color="#000080"><strong><em>&nbsp;&nbsp; 卷544_47 </em></strong></font><font
face="黑体" color="#800080"> </font><font size="4" color="#800080" face="宋体">【宣义池上】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">修篁夹绿池，幽絮此中飞。何必青山远，仍将白发归。<BR>
</font></big>
<font color="#400080">鸟啼亦有恨，鸥习总无机。树起秋风细，西林磬入微。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_48 </em></strong></font><font
face="黑体" color="#800080"> </font><font size="4" color="#800080" face="宋体">【回中夜访独孤从事】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">满庭霜月魄，风静绝纤闻。边境时无事，州城夜访君。<BR>
</font></big>
<font color="#400080">拥裘听塞角，酌醴话湘云。赞佐元戎美，恩齐十万军。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_49 </em></strong></font><font
face="黑体" color="#800080"> </font><font size="4" color="#800080" face="宋体">【宿宣义池亭】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">暮色绕柯亭，南山幽竹青。夜深斜舫月，风定一池星。<BR>
</font></big>
<font color="#400080">岛屿无人迹，菰蒲有鹤翎。此中足吟眺，何用泛沧溟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_50 </em></strong></font><font
face="黑体" color="#800080"> </font><font size="4" color="#800080" face="宋体">【送智玄首座归蜀中旧山】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">像教得重兴，因师说大乘。从来悟明主，今去证高僧。<BR>
</font></big>
<font color="#400080">蜀国烟霞异，灵山水月澄。乡闾诸善友，喜似见南能。
<P><big><font size="3" face="黑体" color="#000080"><strong><em>&nbsp;&nbsp; 卷544_51 </em></strong></font><font
face="黑体" color="#800080"> </font><font size="4" color="#800080" face="宋体">【贺顾非熊及第其年内索文章】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">愚为童稚时，已解念君诗。及得高科晚，须逢圣主知。<BR>
</font></big>
<font color="#400080">花前翻有泪，鬓上却无丝。从此东归去，休为坠叶期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_52 </em></strong></font><font
face="黑体" color="#800080"> </font><font size="4" color="#800080" face="宋体">【冬日骆家亭子】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">亭台腊月时，松竹见贞姿。林积烟藏日，风吹水合池。<BR>
</font></big>
<font color="#400080">恨无人此住，静有鹤相窥。是景吟诗遍，真于野客宜。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_53 </em></strong></font><font
face="黑体" color="#800080"> </font><font size="4" color="#800080" face="宋体">【题邵公禅院（一作冬日题邵公院）】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">无事门多掩，阴阶竹扫苔。劲风吹雪聚，渴鸟啄冰开。<BR>
</font></big>
<font color="#400080">树向寒山得，人从瀑布来。终期天目老，擎锡逐云回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_54 </em></strong></font><font
face="黑体" color="#800080"> </font><font size="4" color="#800080" face="宋体">【忆鹤】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">自尔归仙后，经秋又过春。白云寻不得，紫府去无因。<BR>
</font></big>
<font color="#400080">此地空明月，何山伴羽人。终期华表上，重见令威身。
<P><big><font size="3" face="黑体" color="#000080"><strong><em>&nbsp;&nbsp; 卷544_55 </em></strong></font><font
face="黑体" color="#800080"> </font><font size="4" color="#800080" face="宋体">【听夜泉】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">静里层层石，潺到鹤林。流回出几洞，源远历千岑。<BR>
</font></big>
<font color="#400080">寒助空山月，清兼此夜心。幽人听达曙，相和藓床吟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_56 </em></strong></font><font
face="黑体" color="#800080"> </font><font size="4" color="#800080" face="宋体">【乐游原春望】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">乐游原上望，望尽帝都春。始觉繁华地，应无不醉人。<BR>
</font></big>
<font color="#400080">云开双阙丽，柳映九衢新。爱此频来往，多闲逐此身。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_57 </em></strong></font><font
face="黑体" color="#800080"> </font><font size="4" color="#800080" face="宋体">【赠雍陶博士】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">腹是群书笥，官为六义师。情高少尘事，朝下足闲时。<BR>
</font></big>
<font color="#400080">有句同人伏，无私胄子知。汉庭公议在，正与触邪宜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_58 </em></strong></font><font
face="黑体" color="#800080"> </font><font size="4" color="#800080" face="宋体">【夏日感怀寄所知】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">了了见岐路，欲行难负心。趋时不圆转，自古易湮沉。<BR>
</font></big>
<font color="#400080">日正林方合，蜩鸣夏已深。中郎今远在，谁识爨桐音。
<P><big><font size="3" face="黑体" color="#000080"><strong><em>&nbsp;&nbsp; 卷544_59 </em></strong></font><font
face="黑体" color="#800080"> </font><font size="4" color="#800080" face="宋体">【陈情上知己】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">性与才俱拙，名场迹甚微。久居颜亦厚，独立事多非。<BR>
</font></big>
<font color="#400080">刻骨搜新句，无人悯白衣。明时自堪恋，不是不知机。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_60 </em></strong></font><font
face="黑体" color="#800080"> </font><font size="4" color="#800080" face="宋体">【秋夜寄友人二首】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">永夜无他虑，长吟毕二更。暗灯摇碧影，滞雨滴阶声。<BR>
</font></big>
<font color="#400080">道进愁还浅，年加睡自轻。如何得深术，相与舍浮名。<br>
<font color="#400080">所思同海岱，所梦亦烟波。默坐看山久，闲行值寺过。<BR>
</font></big>
<font color="#400080">独吟黄叶乱，相去碧峰多。我有归心在，君行竟若何。
<P><big><font size="3" face="黑体" color="#000080"><strong><em>&nbsp;&nbsp; 卷544_61 </em></strong></font><font
face="黑体" color="#800080"> </font><font size="4" color="#800080" face="宋体">【寄春坊顾校书】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">宁因不得志，寂寞本相宜。冥目冥心坐，花开花落时。<BR>
</font></big>
<font color="#400080">数畦蔬甲出，半梦鸟声移。只恐龙楼吏，归山又见违。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_62 </em></strong></font><font
face="黑体" color="#800080"> </font><font size="4" color="#800080" face="宋体">【寄雍陶先辈】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">久别青云士，幽人分固然。愁心不易去，蹇步卒难前。<BR>
</font></big>
<font color="#400080">尽落经霜叶，频阴欲雪天。归山自有限，岂待白头年。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_63 </em></strong></font><font
face="黑体" color="#800080"> </font><font size="4" color="#800080" face="宋体">【对月寄雍陶】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">圆明寒魄上，天地一光中。临水通宵坐，知君此兴同。<BR>
</font></big>
<font color="#400080">华凝衣有露，静极树无风。若向湘江见，湘江彻底空。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_64 </em></strong></font><font
face="黑体" color="#800080"> </font><font size="4" color="#800080" face="宋体">【寄谢观】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">十五年馀苦，今朝始遇君。无惭于白日，不枉别孤云。<BR>
</font></big>
<font color="#400080">得失天难问，称扬鬼亦闻。此恩销镂骨，吟坐叶纷纷。
<P><big><font size="3" face="黑体" color="#000080"><strong><em>&nbsp;&nbsp; 卷544_65 </em></strong></font><font
face="黑体" color="#800080"> </font><font size="4" color="#800080" face="宋体">【送鄂州崔大夫赴镇】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">廉问帝难人，朝廷辍重臣。入山初有雪，登路正无尘。<BR>
</font></big>
<font color="#400080">去国鸣驺缓，经云住旆频。千峰与万木，清听雨情新。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_66 </em></strong></font><font
face="黑体" color="#800080"> </font><font size="4" color="#800080" face="宋体">【送钱给事赴虢州】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">帝心忧虢俗，暂辍掖垣臣。疲瘵初承制，乡闾似得春。<BR>
</font></big>
<font color="#400080">化成应有瑞，位重转闻贫。用作盐梅日，争回卧辙人。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_67 </em></strong></font><font
face="黑体" color="#800080"> </font><font size="4" color="#800080" face="宋体">【送雍陶侍御赴兖州裴尚书命】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">纶阁知孤直，翻论北巷贤。且縻莲幕里，会致玉阶前。<BR>
</font></big>
<font color="#400080">洙泗秋微动，龟蒙月正圆。元戎军务息，清句待君联。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_68 </em></strong></font><font
face="黑体" color="#800080"> </font><font size="4" color="#800080" face="宋体">【送新罗人归本国】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">鸡林隔巨浸，一住一年行。日近国先曙，风吹海不平。<BR>
</font></big>
<font color="#400080">眼穿乡井树，头白渺程。到彼星霜换，唐家语却生。
<P><big><font size="3" face="黑体" color="#000080"><strong><em>&nbsp;&nbsp; 卷544_69 </em></strong></font><font
face="黑体" color="#800080"> </font><font size="4" color="#800080" face="宋体">【送车涛罢举归山】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">朝是暮还非，人情冷暖移。浮生只如此，强进欲何为。<BR>
</font></big>
<font color="#400080">要路知无援，深山必遇师。怜君明此理，休去不迟疑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_70 </em></strong></font><font
face="黑体" color="#800080"> </font><font size="4" color="#800080" face="宋体">【送王书记归州】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">陈琳轻一别，马上意超然。来日行烦暑，归时听早蝉。<BR>
</font></big>
<font color="#400080">阴云翳城郭，细雨紊山川。从事公刘地，元戎旧礼贤。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_71 </em></strong></font><font
face="黑体" color="#800080"> </font><font size="4" color="#800080" face="宋体">【送谢观之剑南从事】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">迢递从知己，他人敢更言。离京虽未腊，到府已应暄。<BR>
</font></big>
<font color="#400080">飞急奔行雁，啼酸忆子猿。江山无限思，君拟共谁论。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_72 </em></strong></font><font
face="黑体" color="#800080"> </font><font size="4" color="#800080" face="宋体">【送顾非熊作尉盱眙】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">一名兼一尉，未足是君伸。历数为诗者，多来作谏臣。<BR>
</font></big>
<font color="#400080">路翻平楚阔，草带古淮新。天下虽云大，同声有几人。
<P><big><font size="3" face="黑体" color="#000080"><strong><em>&nbsp;&nbsp; 卷544_73 </em></strong></font><font
face="黑体" color="#800080"> </font><font size="4" color="#800080" face="宋体">【送高湘及第后东归觐叔】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">此去几般荣，登科鼎足名。无惭入南巷，高价耸东京。<BR>
</font></big>
<font color="#400080">窗对嵩山碧，庭来洛水声。门前桃李树，一径已阴成。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_74 </em></strong></font><font
face="黑体" color="#800080"> </font><font size="4" color="#800080" face="宋体">【送友人下第归觐】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">君此卜行日，高堂应梦归。莫将和氏泪，滴著老莱衣。<BR>
</font></big>
<font color="#400080">岳雨连河细，田禽出麦飞。到家调膳后，吟苦落蝉晖。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_75 </em></strong></font><font
face="黑体" color="#800080"> </font><font size="4" color="#800080" face="宋体">【送友人下第归扬州觐省】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">新柳间花垂，东西京路岐。园林知自到，寝食计相思。<BR>
</font></big>
<font color="#400080">雨断淮山出，帆扬楚树移。晨昏心已泰，蝉发是回时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_76 </em></strong></font><font
face="黑体" color="#800080"> </font><font size="4" color="#800080" face="宋体">【早行】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">万类半已动，此心宁自安。月沉平野尽，星隐曙空残。<BR>
</font></big>
<font color="#400080">马渡横流广，人行湛露寒。还思犹梦者，不信早行难。
<P><big><font size="3" face="黑体" color="#000080"><strong><em>&nbsp;&nbsp; 卷544_77 </em></strong></font><font
face="黑体" color="#800080"> </font><font size="4" color="#800080" face="宋体">【通济里居酬卢肇见寻不遇】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">衡门掩绿苔，树下绝尘埃。偶赴高僧约，旋知长者来。<BR>
</font></big>
<font color="#400080">云山堪眺望，车马必裴回。问以何为待，惭无酒一杯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_78 </em></strong></font><font
face="黑体" color="#800080"> </font><font size="4" color="#800080" face="宋体">【赠王尊师】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">为道常日损，尊师修此心。挂肩黄布被，穿发白蒿簪。<BR>
</font></big>
<font color="#400080">符札灵砂字，弦弹古素琴。囊中曾有药，点土亦成金。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_79 </em></strong></font><font
face="黑体" color="#800080"> </font><font size="4" color="#800080" face="宋体">【冬夜与蔡校书宿无可上人院】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">儒释偶同宿，夜窗寒更清。忘机于世久，晤语到天明。<BR>
</font></big>
<font color="#400080">月倒高松影，风旋一磬声。真门犹是幻，不用觉浮生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_80 </em></strong></font><font
face="黑体" color="#800080"> </font><font size="4" color="#800080" face="宋体">【冬日喜同志宿】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">相逢话清夜，言实转相知。共道名虽切，唯论命不疑。<BR>
</font></big>
<font color="#400080">吟身坐霜石，眠鸟握风枝。别忆天台客，烟霞昔有期。
<P><big><font size="3" face="黑体" color="#000080"><strong><em>&nbsp;&nbsp; 卷544_81 </em></strong></font><font
face="黑体" color="#800080"> </font><font size="4" color="#800080" face="宋体">【逢吕上山人】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">尘里正愁老，相逢眼益明。从前枉多病，此后鲜疏名。<BR>
</font></big>
<font color="#400080">古柏今收子，深山许事兄。长生如有分，愿逐到蓬瀛。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_82 </em></strong></font><font
face="黑体" color="#800080"> </font><font size="4" color="#800080" face="宋体">【春暮对雨】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">春暮雨微微，翻疑坠叶时。气蒙杨柳重，寒勒牡丹迟。<BR>
</font></big>
<font color="#400080">未夕鸟先宿，望晴人有期。何当廓阴闭，新暑竹风吹。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_83 </em></strong></font><font
face="黑体" color="#800080"> </font><font size="4" color="#800080" face="宋体">【长信宫】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">簟凉秋气初，长信恨何如。拂黛月生指，解鬟云满梳。<BR>
</font></big>
<font color="#400080">一从悲画扇，几度泣前鱼。坐听南宫乐，清风摇翠裾。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_84 </em></strong></font><font
face="黑体" color="#800080"> </font><font size="4" color="#800080" face="宋体">【初夏题段郎中修竹里南园】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">高人游息处，与此曲池连。密树才春后，深山在目前。<BR>
</font></big>
<font color="#400080">远峰初绝雨，片石欲生烟。数有僧来宿，应缘静好禅。
<P><big><font size="3" face="黑体" color="#000080"><strong><em>&nbsp;&nbsp; 卷544_85 </em></strong></font><font
face="黑体" color="#800080"> </font><font size="4" color="#800080" face="宋体">【题景玄禅师院】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">古僧精进者，师复是谁流。道贵行无我，禅难说到头。<BR>
</font></big>
<font color="#400080">汲泉羸鹤立，拥褐老猿愁。曾住深山院，何如此院幽。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_86 </em></strong></font><font
face="黑体" color="#800080"> </font><font size="4" color="#800080" face="宋体">【夏日樊川别业即事】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">无事称无才，柴门亦罕开。脱巾吟永日，著屐步荒台。<BR>
</font></big>
<font color="#400080">风卷微尘上，霆将暴雨来。终南云渐合，咫尺失崔嵬。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_87 </em></strong></font><font
face="黑体" color="#800080"> </font><font size="4" color="#800080" face="宋体">【寄无可上人】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">省学为诗日，宵吟每达晨。十年期是梦，一事未成身。<BR>
</font></big>
<font color="#400080">枉别山中客，殊非世上人。今来已如此，须得桂荣新。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_88 </em></strong></font><font
face="黑体" color="#800080"> </font><font size="4" color="#800080" face="宋体">【和范校书赠造微上人】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">得性见微公，何曾执著空。修心将佛并，吐论与儒通。<BR>
</font></big>
<font color="#400080">晓漱松杉下，宵禅雪月中。他生有缘会，君子亦应同。
<P><big><font size="3" face="黑体" color="#000080"><strong><em>&nbsp;&nbsp; 卷544_89 </em></strong></font><font
face="黑体" color="#800080"> </font><font size="4" color="#800080" face="宋体">【访曲江胡处士】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">何况归山后，而今已似仙。卜居天苑畔，闲步禁楼前。<BR>
</font></big>
<font color="#400080">落日明沙岸，微风上纸鸢。静还林石下，坐读养生篇。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_90 </em></strong></font><font
face="黑体" color="#800080"> </font><font size="4" color="#800080" face="宋体">【慈恩寺塔下避暑】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">古松凌巨塔，修竹映空廊。竟日闻虚籁，深山只此凉。<BR>
</font></big>
<font color="#400080">僧真生我静，水淡发茶香。坐久东楼望，钟声振夕阳。<br>
<P><big><font size="3" face="黑体" color="#000080"><strong><em>&nbsp;&nbsp; 卷544_91 </em></strong></font><font
face="黑体" color="#800080"> </font><font size="4" color="#800080" face="宋体">【秋晚与友人游青龙寺】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">高视终南秀，西风度阁凉。一生同隙影，几处好山光。<BR>
</font></big>
<font color="#400080">暮鸟投嬴木，寒钟送夕阳。因居话心地，川冥宿僧房。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_92 </em></strong></font><font
face="黑体" color="#800080"> </font><font size="4" color="#800080" face="宋体">【春日雨后作】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">朝来微有雨，天地爽无尘。北阙明如画，南山碧动人。<BR>
</font></big>
<font color="#400080">车舆终日别，草树一城新。枉是吾君戚，何门谒紫宸。
<P><big><font size="3" face="黑体" color="#000080"><strong><em>&nbsp;&nbsp; 卷544_93 </em></strong></font><font
face="黑体" color="#800080"> </font><font size="4" color="#800080" face="宋体">【别王山人】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">旨甘虽自足，未是禄荣亲。尚逐趋时伴，多离有道人。<BR>
</font></big>
<font color="#400080">山居衣以草，生寄药随身。不食长无疾，年知出十旬。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷544_94 </em></strong></font><font
face="黑体" color="#800080"> </font><font size="4" color="#800080" face="宋体">【赠陶山人】<a
href="authers/qzz_1088.htm" target="_blank"></font><font size="3" color="#0080FF"><font face="黑体">刘得仁</font></a></big> 
<br>
</font><br>
<font color="#400080">处士例营营，惟君纵此生。闲能资寿考，健不换公卿。<BR>
</font></big>
<font color="#400080">药圃妻同耨，山田子共耕。定知丹熟后，无姓亦无名。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
