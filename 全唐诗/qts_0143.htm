<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百四十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百四十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷143_1 </em></strong></font><font
face="黑体" color="#800080"> </font><font size="4" color="#800080" face="宋体">【朝来曲】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">月昃鸣珂动，花连绣户春。盘龙玉台镜，唯待画眉人。<br>
<P><big><font size="3" face="黑体" color="#000080"><strong><em>&nbsp;&nbsp; 卷143_2 </em></strong></font><font
face="黑体" color="#800080"> </font><font size="4" color="#800080" face="宋体">【从军行】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">大将军出战，白日暗榆关。三面黄金甲，单于破胆还。
<P><big><font size="3" face="黑体" color="#000080"><strong><em>&nbsp;&nbsp; 卷143_3 </em></strong></font><font
face="黑体" color="#800080"> </font><font size="4" color="#800080" face="宋体">【答武陵田太守】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">仗剑行千里，微躯感一言。曾为大梁客，不负信陵恩。<br>
<P><big><font size="3" face="黑体" color="#000080"><strong><em>&nbsp;&nbsp; 卷143_4 </em></strong></font><font
face="黑体" color="#800080"> </font><font size="4" color="#800080" face="宋体">【题灞池二首】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">腰镰欲何之，东园刈秋韭。世事不复论，悲歌和樵叟。<BR>
<font color="#400080">开门望长川，薄暮见渔者。借问白头翁，垂纶几年也。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷143_5 </em></strong></font><font
face="黑体" color="#800080"> </font><font size="4" color="#800080" face="宋体">【题僧房】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">棕榈花满院，苔藓入闲房。彼此名言绝，空中闻异香。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷143_6 </em></strong></font><font
face="黑体" color="#800080"> </font><font size="4" color="#800080" face="宋体">【击磬老人】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">双峰褐衣久，一磬白眉长。谁识野人意，徒看春草芳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷143_7 </em></strong></font><font
face="黑体" color="#800080"> </font><font size="4" color="#800080" face="宋体">【送胡大】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">荆门不堪别，况乃潇湘秋。何处遥望君，江边明月楼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷143_8 </em></strong></font><font
face="黑体" color="#800080"> </font><font size="4" color="#800080" face="宋体">【送郭司仓】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">映门淮水绿，留骑主人心。明月随良掾，春潮夜夜深。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷143_9 </em></strong></font><font
face="黑体" color="#800080"> </font><font size="4" color="#800080" face="宋体">【送李十五】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">怨别秦楚深，江中秋云起。天长杳无隔，月影在寒水。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷143_10 </em></strong></font><font
face="黑体" color="#800080"> </font><font size="4" color="#800080" face="宋体">【送张四】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">枫林已愁暮，楚水复堪悲。别后冷山月，清猿无断时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷143_11 </em></strong></font><font
face="黑体" color="#800080"> </font><font size="4" color="#800080" face="宋体">【武陵田太守席送司马卢G】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">诸侯分楚郡，饮饯五G春。山水清晖远，俱怜一逐臣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷143_12 </em></strong></font><font
face="黑体" color="#800080"> </font><font size="4" color="#800080" face="宋体">【送谭八之桂林】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">客心仍在楚，江馆复临湘。别意猿鸟外，天寒桂水长。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷143_13 </em></strong></font><font
face="黑体" color="#800080"> </font><font size="4" color="#800080" face="宋体">【送刘十五之郡】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">平明江雾寒，客马江上发。扁舟事洛阳，含楚月。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷143_14 </em></strong></font><font
face="黑体" color="#800080"> </font><font size="4" color="#800080" face="宋体">【从军行七首】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">烽火城西百尺楼，黄昏独上海风秋。<br>更吹羌笛关山月，无那金闺万里愁。<br>
<br>
<font color="#400080">琵琶起舞换新声，总是关山旧别情。<br>撩乱边愁听不尽，高高秋月照长城。<br>
<br>
<font color="#400080">关城榆叶早疏黄，日暮云沙古战场。<br>表请回军掩尘骨，莫教兵士哭龙荒。<br>
<br>
<font color="#400080">青海长云暗雪山，孤城遥望玉门关。<br>黄沙百战穿金甲，不破楼兰终不还。<br>
<br>
<font color="#400080">大漠风尘日色昏，红旗半卷出辕门。<br>前军夜战洮河北，已报生擒吐谷浑。<br>
<br>
<font color="#400080">胡瓶落膊紫薄汗，碎叶城西秋月团。<br>明敕星驰封宝剑，辞君一夜取楼兰。<br>
<br>
<font color="#400080">玉门山嶂几千重，山北山南总是烽。<br>人依远戍须看火，马踏深山不见踪。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_15 </em></strong></font><font
face="黑体" color="#800080"> </font><font size="4" color="#800080" face="宋体">【出塞二首】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">秦时明月汉时关，万里长征人未还。<br>但使龙城飞将在，不教胡马度阴山。<br>
<br>
<font color="#400080">骝马新跨白玉鞍，战罢沙场月色寒。<br>城头铁鼓声犹振，匣里金刀血未干。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_16 </em></strong></font><font
face="黑体" color="#800080"> </font><font size="4" color="#800080" face="宋体">【采莲曲二首】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">吴姬越艳楚王妃，争弄莲舟水湿衣。<br>来时浦口花迎入，采罢江头月送归。<br>
<br>
<font color="#400080">荷叶罗裙一色裁，芙蓉向脸两边开。<br>乱入池中看不见，闻歌始觉有人来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_17 </em></strong></font><font
face="黑体" color="#800080"> </font><font size="4" color="#800080" face="宋体">【殿前曲二首】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">贵人妆梳殿前催，香风吹入殿后来。<br>仗引笙歌大宛马，白莲花发照池台。<br>
<br>
<font color="#400080">胡部笙歌西殿头，梨园弟子和凉州。<br>新声一段高楼月，圣主千秋乐未休。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_18 </em></strong></font><font
face="黑体" color="#800080"> </font><font size="4" color="#800080" face="宋体">【春宫曲（唐人绝句作殿前曲）】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">昨夜风开露井桃，未央前殿月轮高。<br>平阳歌舞新承宠，帘外春寒赐锦袍。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_19 </em></strong></font><font
face="黑体" color="#800080"> </font><font size="4" color="#800080" face="宋体">【西宫春怨】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">西宫夜静百花香，欲卷珠帘春恨长。<br>斜抱云和深见月，朦胧树色隐昭阳。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_20 </em></strong></font><font
face="黑体" color="#800080"> </font><font size="4" color="#800080" face="宋体">【西宫秋怨】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">芙蓉不及美人妆，水殿风来珠翠香。<br>谁分含啼掩秋扇，空悬明月待君王。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_21 </em></strong></font><font
face="黑体" color="#800080"> </font><font size="4" color="#800080" face="宋体">【长信秋词五首】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">金井梧桐秋叶黄，珠帘不卷夜来霜。<br>熏笼玉枕无颜色，卧听南宫清漏长。<br>
<br>
<font color="#400080">高殿秋砧响夜阑，霜深犹忆御衣寒。<br>银灯青琐裁缝歇，还向金城明主看。<br>
<br>
<font color="#400080">奉帚平明金殿开，且将团扇暂裴回。<br>玉颜不及寒鸦色，犹带昭阳日影来。<br>
<br>
<font color="#400080">真成薄命久寻思，梦见君王觉后疑。<br>火照西宫知夜饮，分明复道奉恩时。<br>
<br>
<font color="#400080">长信宫中秋月明，昭阳殿下捣衣声。<br>白露堂中细草迹，红罗帐里不胜情。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_22 </em></strong></font><font
face="黑体" color="#800080"> </font><font size="4" color="#800080" face="宋体">【青楼曲二首】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">白马金鞍从武皇，旌旗十万宿长杨。<br>楼头小妇鸣筝坐，遥见飞尘入建章。<br>
<br>
<font color="#400080">驰道杨花满御沟，红妆缦绾上青楼。<br>金章紫绶千馀骑，夫婿朝回初拜侯。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_23 </em></strong></font><font
face="黑体" color="#800080"> </font><font size="4" color="#800080" face="宋体">【青楼怨】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">香帏风动花入楼，高调鸣筝缓夜愁。<br>肠断关山不解说，依依残月下帘钩。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_24 </em></strong></font><font
face="黑体" color="#800080"> </font><font size="4" color="#800080" face="宋体">【浣纱女】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">钱塘江畔是谁家，江上女儿全胜花。<br>吴王在时不得出，今日公然来浣纱。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_25 </em></strong></font><font
face="黑体" color="#800080"> </font><font size="4" color="#800080" face="宋体">【闺怨】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">闺中少妇不曾愁，春日凝妆上翠楼。<br>忽见陌头杨柳色，悔教夫婿觅封侯。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_26 </em></strong></font><font
face="黑体" color="#800080"> </font><font size="4" color="#800080" face="宋体">【甘泉歌】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">乘舆执玉已登坛，细草沾衣春殿寒。<br>昨夜云生拜初月，万年甘露水晶盘。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_27 </em></strong></font><font
face="黑体" color="#800080"> </font><font size="4" color="#800080" face="宋体">【萧驸马宅花烛】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">青鸾飞入合欢宫，紫凤衔花出禁中。<br>可怜今夜千门里，银汉星回一道通。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_28 </em></strong></font><font
face="黑体" color="#800080"> </font><font size="4" color="#800080" face="宋体">【观猎】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">角鹰初下秋草稀，铁骢抛去如飞。<br>少年猎得平原兔，马后横捎意气归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_29 </em></strong></font><font
face="黑体" color="#800080"> </font><font size="4" color="#800080" face="宋体">【寄穆侍御出幽州】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">一从恩谴度潇湘，塞北江南万里长。<br>莫道蓟门书信少，雁飞犹得到衡阳。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_30 </em></strong></font><font
face="黑体" color="#800080"> </font><font size="4" color="#800080" face="宋体">【寄陶副使】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">闻道将军破海门，如何远谪渡湘沅。<br>春来明主封西岳，自有还君紫绶恩。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_31 </em></strong></font><font
face="黑体" color="#800080"> </font><font size="4" color="#800080" face="宋体">【至南陵答皇甫岳】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">与君同病复漂沦，昨夜宣城别故人。<br>明主恩深非岁久，长江还共五溪滨。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_32 </em></strong></font><font
face="黑体" color="#800080"> </font><font size="4" color="#800080" face="宋体">【西江寄越弟】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">南浦逢君岭外还，沅溪更远洞庭山。<br>尧时恩泽如春雨，梦里相逢同入关。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_33 </em></strong></font><font
face="黑体" color="#800080"> </font><font size="4" color="#800080" face="宋体">【李四仓曹宅夜饮】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">霜天留后故情欢，银烛金炉夜不寒。<br>欲问吴江别来意，青山明月梦中看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_34 </em></strong></font><font
face="黑体" color="#800080"> </font><font size="4" color="#800080" face="宋体">【宴春源】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">源向春城花几重，江明深翠引诸峰。<br>与君醉失松溪路，山馆寥寥传暝钟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_35 </em></strong></font><font
face="黑体" color="#800080"> </font><font size="4" color="#800080" face="宋体">【龙标野宴】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">沅溪夏晚足凉风，春酒相携就竹丛。<br>莫道弦歌愁远谪，青山明月不曾空。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_36 </em></strong></font><font
face="黑体" color="#800080"> </font><font size="4" color="#800080" face="宋体">【听流人水调子】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">孤舟微月对枫林，分付鸣筝与客心。<br>岭色千重万重雨，断弦收与泪痕深。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_37 </em></strong></font><font
face="黑体" color="#800080"> </font><font size="4" color="#800080" face="宋体">【梁苑】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">梁园秋竹古时烟，城外风悲欲暮天。<br>万乘旌旗何处在，平台宾客有谁怜。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_38 </em></strong></font><font
face="黑体" color="#800080"> </font><font size="4" color="#800080" face="宋体">【武陵龙兴观黄道士房问易因题】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">斋心问易太阳宫，八卦真形一气中。<br>仙老言馀鹤飞去，玉清坛上雨鳌<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_39 </em></strong></font><font
face="黑体" color="#800080"> </font><font size="4" color="#800080" face="宋体">【送魏二】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">醉别江楼橘柚香，江风引雨入舟凉。<br>忆君遥在潇湘月，愁听清猿梦里长。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_40 </em></strong></font><font
face="黑体" color="#800080"> </font><font size="4" color="#800080" face="宋体">【别李浦之京】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">故园今在灞陵西，江畔逢君醉不迷。<br>小弟邻庄尚渔猎，一封书寄数行啼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_41 </em></strong></font><font
face="黑体" color="#800080"> </font><font size="4" color="#800080" face="宋体">【送狄宗亨】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">秋在水清山暮蝉，洛阳树色鸣皋烟。<br>送君归去愁不尽，又惜空度凉风天。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_42 </em></strong></font><font
face="黑体" color="#800080"> </font><font size="4" color="#800080" face="宋体">【送薛大赴安陆】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">津头云雨暗湘山，迁客离忧楚地颜。<br>遥送扁舟安陆郡，天边何处穆陵关。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_43 </em></strong></font><font
face="黑体" color="#800080"> </font><font size="4" color="#800080" face="宋体">【芙蓉楼送辛渐二首】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">寒雨连天夜入湖，平明送客楚山孤。<br>洛阳亲友如相问，一片冰心在玉壶。<br>
<br>
<font color="#400080">丹阳城南秋海阴，丹阳城北楚云深。<br>高楼送客不能醉，寂寂寒江明月心。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_44 </em></strong></font><font
face="黑体" color="#800080"> </font><font size="4" color="#800080" face="宋体">【重别李评事】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">莫道秋江离别难，舟船明日是长安。<br>吴姬缓舞留君醉，随意青枫白露寒。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_45 </em></strong></font><font
face="黑体" color="#800080"> </font><font size="4" color="#800080" face="宋体">【别陶副使归南海】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">南越归人梦海楼，广陵新月海亭秋。<br>宝刀留赠长相忆，当取戈船万户侯。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_46 </em></strong></font><font
face="黑体" color="#800080"> </font><font size="4" color="#800080" face="宋体">【送人归江夏】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">寒江绿水楚云深，莫道离忧迁远心。<br>晓夕双帆归鄂渚，愁将孤月梦中寻。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_47 </em></strong></font><font
face="黑体" color="#800080"> </font><font size="4" color="#800080" face="宋体">【送李五】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">玉碗金倾送君，江西日入起黄云。<br>扁舟乘月暂来去，谁道沧浪吴楚分。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_48 </em></strong></font><font
face="黑体" color="#800080"> </font><font size="4" color="#800080" face="宋体">【送十五舅】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">深林秋水近日空，归棹演漾清阴中。<br>夕浦离觞意何已，草根寒露悲鸣虫。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_49 </em></strong></font><font
face="黑体" color="#800080"> </font><font size="4" color="#800080" face="宋体">【留别郭八】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">长亭驻马未能前，井邑苍茫含暮烟。<br>醉别何须更惆怅，回头不语但垂鞭。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_50 </em></strong></font><font
face="黑体" color="#800080"> </font><font size="4" color="#800080" face="宋体">【送窦七】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">清江月色傍林秋，波上荧荧望一舟。<br>鄂渚轻帆须早发，江边明月为君留。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_51 </em></strong></font><font
face="黑体" color="#800080"> </font><font size="4" color="#800080" face="宋体">【巴陵送李十二】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">摇曳巴陵洲渚分，清江传语便风闻。<br>山长不见秋城色，日暮蒹葭空水云。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_52 </em></strong></font><font
face="黑体" color="#800080"> </font><font size="4" color="#800080" face="宋体">【送裴图南】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">黄河渡头归问津，离家几日茱萸新。<br>漫道闺中飞破镜，犹看陌上别行人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_53 </em></strong></font><font
face="黑体" color="#800080"> </font><font size="4" color="#800080" face="宋体">【留别司马太守】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">辰阳太守念王孙，远谪沅溪何可论。<br>黄鹤青云当一举，明珠吐著报君恩。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_54 </em></strong></font><font
face="黑体" color="#800080"> </font><font size="4" color="#800080" face="宋体">【卢溪主人】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">武陵溪口驻扁舟，溪水随君向北流。<br>行到荆门上三峡，莫将孤月对猿愁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_55 </em></strong></font><font
face="黑体" color="#800080"> </font><font size="4" color="#800080" face="宋体">【送程六】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">冬夜伤离在五溪，青鱼雪落橙齑。<br>武冈前路看斜月，片片舟中云向西。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_56 </em></strong></font><font
face="黑体" color="#800080"> </font><font size="4" color="#800080" face="宋体">【送朱越】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">远别舟中蒋山暮，君行举首燕城路。<br>蓟门秋月隐黄云，期向金陵醉江树。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_57 </em></strong></font><font
face="黑体" color="#800080"> </font><font size="4" color="#800080" face="宋体">【别辛渐】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">别馆萧条风雨寒，扁舟月色渡江看。<br>酒酣不识关西道，却望春江云尚残。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_58 </em></strong></font><font
face="黑体" color="#800080"> </font><font size="4" color="#800080" face="宋体">【送柴侍御】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">流水通波接武冈，送君不觉有离伤。<br>青山一道同云雨，明月何曾是两乡。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_59 </em></strong></font><font
face="黑体" color="#800080"> </font><font size="4" color="#800080" face="宋体">【送万大归长沙】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">桂阳秋水长沙县，楚竹离声为君变。<br>青山隐隐孤舟微，白鹤双飞忽相见。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_60 </em></strong></font><font
face="黑体" color="#800080"> </font><font size="4" color="#800080" face="宋体">【送吴十九往沅陵】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">沅江流水到辰阳，溪口逢君驿路长。<br>远谪谁知望雷雨，明年春水共还乡。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_61 </em></strong></font><font
face="黑体" color="#800080"> </font><font size="4" color="#800080" face="宋体">【别皇甫五】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">溆浦潭阳隔楚山，离尊不用起愁颜。<br>明祠灵响期昭应，天泽俱从此路还。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_62 </em></strong></font><font
face="黑体" color="#800080"> </font><font size="4" color="#800080" face="宋体">【送崔参军往龙溪】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">龙溪只在龙标上，秋月孤山两相向。<br>谴谪离心是丈夫，鸿恩共待春江涨。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_63 </em></strong></font><font
face="黑体" color="#800080"> </font><font size="4" color="#800080" face="宋体">【送郑判官】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">东楚吴山驿树微，轺车衔命奉恩辉。<br>英僚携出新丰酒，半道遥看骢马归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_64 </em></strong></font><font
face="黑体" color="#800080"> </font><font size="4" color="#800080" face="宋体">【送姚司法归吴】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">吴掾留觞楚郡心，洞庭秋雨海门阴。<br>但令意远扁舟近，不道沧江百丈深。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_65 </em></strong></font><font
face="黑体" color="#800080"> </font><font size="4" color="#800080" face="宋体">【送高三之桂林】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">留君夜饮对潇湘，从此归舟客梦长。<br>岭上梅花侵雪暗，归时还拂桂花香。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_66 </em></strong></font><font
face="黑体" color="#800080"> </font><font size="4" color="#800080" face="宋体">【旅望（一作出塞行）】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">白花原头望京师，黄河水流无尽时。<br>穷秋旷野行人绝，马首东来知是谁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_67 </em></strong></font><font
face="黑体" color="#800080"> </font><font size="4" color="#800080" face="宋体">【题朱炼师山房】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">叩齿焚香出世尘，斋坛鸣磬步虚人。<br>百花仙酝能留客，一饭胡麻度几春。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_68 </em></strong></font><font
face="黑体" color="#800080"> </font><font size="4" color="#800080" face="宋体">【武陵开元观黄炼师院三首】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">松间白发黄尊师，童子烧香禹步时。<br>欲访桃源入溪路，忽闻鸡犬使人疑。<br>
<br>
<font color="#400080">先贤盛说桃花源，尘忝何堪武陵郡。<br>闻道秦时避地人，至今不与人通问。<br>
<br>
<font color="#400080">山观空虚清静门，从官役吏扰尘喧。<br>暂因问俗到真境，便欲投诚依道源。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_69 </em></strong></font><font
face="黑体" color="#800080"> </font><font size="4" color="#800080" face="宋体">【河上老人歌（一作河上歌）】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">河上老人坐古槎，合丹只用青莲花。<br>至今八十如四十，口道沧溟是我家。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_70 </em></strong></font><font
face="黑体" color="#800080"> </font><font size="4" color="#800080" face="宋体">【春怨】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">音书杜绝白狼西，桃李无颜黄鸟啼。<br>寒雁春深归去尽，出门肠断草萋萋。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷143_71 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">朝荐抱良策，独倚江城楼。（《述情》，《诗式》）<br><BR>
<font color="#400080">昨从金陵邑，远谪沅溪滨。（《沅志》）<br><BR>
<font color="#400080">娟魄已三孕。（以下《海录碎事》）。<BR>
<font color="#400080">驾幸温泉日，严霜子月初。<br><BR>
<font color="#400080">长亭酒未醒，千里风动地。（以下《河岳英灵集》）<br><BR>
<font color="#400080">苍荻寒沧江，石头岸边饮。<BR>
<font color="#400080">天仗森森练雪凝，身骑铁骢自臂鹰。<BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
