<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百八十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百八十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷781_1 </em></strong></font><font
face="黑体" color="#800080"> </font><font size="4" color="#800080" face="宋体">【玄元皇帝应见贺圣祚无疆】<a
href="authers/qzz_1600.htm" target="_blank"></font><font size="3" color="#0080FF"><font face="黑体">赵铎</font></a></big> 
<br>
</font><br>
<font color="#400080">圣主今司契，神功格上玄。岂唯求傅野，更有叶钧天。<BR>
</font></big>
<font color="#400080">审梦西山下，焚香北阙前。道光尊圣日，福应集灵年。<BR>
</font></big>
<font color="#400080">咫尺真容近，巍峨大象悬。觞从百寮献，形为万方传。<BR>
</font></big>
<font color="#400080">声教唯皇矣，英威固邈然。惭无美周颂，徒上祝尧篇。
<P><big><font size="3" face="黑体" color="#000080"><strong><em>&nbsp;&nbsp; 卷781_2 </em></strong></font><font
face="黑体" color="#800080"> </font><font size="4" color="#800080" face="宋体">【太常寺观舞圣寿乐】<a
href="authers/qzz_0000.htm" target="_blank"></font><font size="3" color="#0080FF"><font face="黑体">徐元鼎</font></a></big> 
<br>
</font><br>
<font color="#400080">舞字传新庆，人文迈旧章。冲融和气洽，悠远圣功长。<BR>
</font></big>
<font color="#400080">盛德流无外，明时乐未央。日华增顾眄，风物助低昂。<BR>
</font></big>
<font color="#400080">翥凤方齐首，高鸿忽断行。云门与兹曲，同是奉陶唐。
<P><big><font size="3" face="黑体" color="#000080"><strong><em>&nbsp;&nbsp; 卷781_3 </em></strong></font><font
face="黑体" color="#800080"> </font><font size="4" color="#800080" face="宋体">【太清宫闻滴漏】<a
href="authers/qzz_0000.htm" target="_blank"></font><font size="3" color="#0080FF"><font face="黑体">严巨川</font></a></big> 
<br>
</font><br>
<font color="#400080">玉漏移中禁，齐车入太清。渐知催辨色，复听续馀声。<BR>
</font></big>
<font color="#400080">乍逐微风转，时因杂轻。青楼人罢梦，紫陌骑将行。<BR>
</font></big>
<font color="#400080">残魄栖初尽，馀寒滴更生。惭非朝谒客，空有振衣情。
<P><big><font size="3" face="黑体" color="#000080"><strong><em>&nbsp;&nbsp; 卷781_4 </em></strong></font><font
face="黑体" color="#800080"> </font><font size="4" color="#800080" face="宋体">【仲秋太常寺观公卿辂车拜陵】<a
href="authers/qzz_0000.htm" target="_blank"></font><font size="3" color="#0080FF"><font face="黑体">严巨川</font></a></big> 
<br>
</font><br>
<font color="#400080">南吕初开律，金风已戒凉。拜陵将展敬，车辂俨成行。<BR>
</font></big>
<font color="#400080">士庶观祠礼，公卿习旧章。郊原佳气引，园寝瑞烟长。<BR>
</font></big>
<font color="#400080">卤簿辞丹阙，威仪列太常。圣心何所寄，惟德在无忘。
<P><big><font size="3" face="黑体" color="#000080"><strong><em>&nbsp;&nbsp; 卷781_5 </em></strong></font><font
face="黑体" color="#800080"> </font><font size="4" color="#800080" face="宋体">【贡举人谒先师闻雅乐】<a
href="authers/qzz_0000.htm" target="_blank"></font><font size="3" color="#0080FF"><font face="黑体">吕炅</font></a></big> 
<br>
</font><br>
<font color="#400080">礼圣来群彦，观光在此时。闻歌音乍远，合乐和还迟。<BR>
</font></big>
<font color="#400080">调朗能谐竹，声微又契丝。轻泠流，缭绕动缨q。<BR>
</font></big>
<font color="#400080">九变将随节，三终必尽仪。国风由是正，王化自雍熙。
<P><big><font size="3" face="黑体" color="#000080"><strong><em>&nbsp;&nbsp; 卷781_6 </em></strong></font><font
face="黑体" color="#800080"> </font><font size="4" color="#800080" face="宋体">【望凌烟阁】<a
href="authers/qzz_0000.htm" target="_blank"></font><font size="3" color="#0080FF"><font face="黑体">刘公兴</font></a></big> 
<br>
</font><br>
<font color="#400080">画阁凌虚构，遥瞻在九天。丹楹崇壮丽，素壁绘勋贤。<BR>
</font></big>
<font color="#400080">霭霭浮元气，亭亭出瑞烟。近看分百辟，远揖误群仙。<BR>
</font></big>
<font color="#400080">图列青云外，仪刑紫禁前。望中空霁景，骧首几留连。
<P><big><font size="3" face="黑体" color="#000080"><strong><em>&nbsp;&nbsp; 卷781_7 </em></strong></font><font
face="黑体" color="#800080"> </font><font size="4" color="#800080" face="宋体">【观北番谒庙】<a
href="authers/qzz_0000.htm" target="_blank"></font><font size="3" color="#0080FF"><font face="黑体">王卓</font></a></big> 
<br>
</font><br>
<font color="#400080">肃肃层城里，巍巍祖庙清。圣恩覃布C，异域献精诚。<BR>
</font></big>
<font color="#400080">冠盖分行列，戎夷变姓名。礼终齐百拜，心洁尽忠贞。<BR>
</font></big>
<font color="#400080">瑞气千重色，箫韶九奏声。仗移迎日转，旆动逐风轻。<BR>
</font></big>
<font color="#400080">休运威仪盛，丰年俎豆盈。不堪惭颂德，空此望簪缨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷781_8 </em></strong></font><font
face="黑体" color="#800080"> </font><font size="4" color="#800080" face="宋体">【舞干羽两阶】<a
href="authers/qzz_0000.htm" target="_blank"></font><font size="3" color="#0080FF"><font face="黑体">石倚</font></a></big> 
<br>
</font><br>
<font color="#400080">干羽能柔远，前阶舞正陈。欲称文德盛，先表乐声新。<BR>
</font></big>
<font color="#400080">肃肃行初列，森森气益振。动容和律吕，变曲静风尘。<BR>
</font></big>
<font color="#400080">化美超千古，恩波及七旬。已知天下服，不独有苗人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷781_9 </em></strong></font><font
face="黑体" color="#800080"> </font><font size="4" color="#800080" face="宋体">【御制段太尉碑】<a
href="authers/qzz_1601.htm" target="_blank"></font><font size="3" color="#0080FF"><font face="黑体">叶元良</font></a></big> 
<br>
</font><br>
<font color="#400080">多难全高节，时清轸圣君。园茔标石篆，雨露降天文。<BR>
</font></big>
<font color="#400080">义激忠贞没，词伤兰蕙焚。国人皆堕泪，王府已铭勋。<BR>
</font></big>
<font color="#400080">揭出临新陌，长留对古坟。睿情幽感处，应使九泉闻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷781_10 </em></strong></font><font
face="黑体" color="#800080"> </font><font size="4" color="#800080" face="宋体">【恩赐魏文贞公诸孙旧第，以导直臣】<a
href="authers/qzz_0000.htm" target="_blank"></font><font size="3" color="#0080FF"><font face="黑体">裴大章</font></a></big> 
<br>
</font><br>
<font color="#400080">邢茅虽旧锡，邸第是初荣。迹往伤遗事，恩深感直声。<BR>
</font></big>
<font color="#400080">云孙方庆袭，池馆忽春生。古L开泉井，新禽绕画楹。<BR>
</font></big>
<font color="#400080">自然垂带砺，况复激忠贞。必使千年后，长书竹帛名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷781_11 </em></strong></font><font
face="黑体" color="#800080"> </font><font size="4" color="#800080" face="宋体">【恩赐耆老布帛（一作李绛诗）】<a
href="authers/qzz_0000.htm" target="_blank"></font><font size="3" color="#0080FF"><font face="黑体">崔宗</font></a></big> 
<br>
</font><br>
<font color="#400080">涣汗中天发，殊私海外存。衰颜逢圣代，华发受皇恩。<BR>
</font></big>
<font color="#400080">烛物明尧日，垂衣辟禹门。惜时悲落景，赐帛慰馀魂。<BR>
</font></big>
<font color="#400080">厚泽沾祥咏，微生保子孙。盛明今尚齿，欢洽九衢樽。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷781_12 </em></strong></font><font
face="黑体" color="#800080"> </font><font size="4" color="#800080" face="宋体">【东都父老望幸】<a
href="authers/qzz_0000.htm" target="_blank"></font><font size="3" color="#0080FF"><font face="黑体">郑馥</font></a></big> 
<br>
</font><br>
<font color="#400080">鸾舆秦地久，羽卫洛阳空。彼土虽凭固，兹川乃得中。<BR>
</font></big>
<font color="#400080">龙颜觐白日，鹤发仰清风。望幸诚逾邈，怀来意不穷。<BR>
</font></big>
<font color="#400080">昔因封泰岳，今伫蹑维嵩。天地心无异，神o理亦同。<BR>
</font></big>
<font color="#400080">翠华翔渭北，玉检候关东。众愿其难阻，明君早勒功。<br>
<P><big><font size="3" face="黑体" color="#000080"><strong><em>&nbsp;&nbsp; 卷781_13 </em></strong></font><font
face="黑体" color="#800080"> </font><font size="4" color="#800080" face="宋体">【言行相顾】<a
href="authers/qzz_0000.htm" target="_blank"></font><font size="3" color="#0080FF"><font face="黑体">吴叔达</font></a></big> 
<br>
</font><br>
<font color="#400080">圣人垂政教，万古请常传。立志言为本，修身行乃先。<BR>
</font></big>
<font color="#400080">相须宁得阙，相顾在无偏。荣辱当于己，忠贞必动天。<BR>
</font></big>
<font color="#400080">大名如副宝，至道亦通玄。千里犹能应，何云迩者焉。<br>
<P><big><font size="3" face="黑体" color="#000080"><strong><em>&nbsp;&nbsp; 卷781_14 </em></strong></font><font
face="黑体" color="#800080"> </font><font size="4" color="#800080" face="宋体">【言行相顾】<a
href="authers/qzz_0000.htm" target="_blank"></font><font size="3" color="#0080FF"><font face="黑体">孟翱</font></a></big> 
<br>
</font><br>
<font color="#400080">将使言堪复，常闻行欲先。比斯不玷，修己直如弦。<BR>
</font></big>
<font color="#400080">跬步非全进，吹嘘禀自然。当令夫子察，无宿仲由贤。<BR>
</font></big>
<font color="#400080">正遇兴邦际，因怀入署年。坐知清监下，相顾有人焉。<br>
<P><big><font size="3" face="黑体" color="#000080"><strong><em>&nbsp;&nbsp; 卷781_15 </em></strong></font><font
face="黑体" color="#800080"> </font><font size="4" color="#800080" face="宋体">【人不易知】<a
href="authers/qzz_0000.htm" target="_blank"></font><font size="3" color="#0080FF"><font face="黑体">郑P</font></a></big> 
<br>
</font><br>
<font color="#400080">如面诚非一，深心岂易知。入秦书十上，投楚岁三移。<BR>
</font></big>
<font color="#400080">和玉翻为泣，齐竽或滥吹。周行虽有，殷鉴在前规。<BR>
</font></big>
<font color="#400080">寅亮推多士，清通固赏奇。病诸方号哲，敢相反成疵。<BR>
</font></big>
<font color="#400080">冬日承馀爱，霜云喜暂披。无令见瞻后，回照复云疲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷781_16 </em></strong></font><font
face="黑体" color="#800080"> </font><font size="4" color="#800080" face="宋体">【早春送郎官出宰】<a
href="authers/qzz_0000.htm" target="_blank"></font><font size="3" color="#0080FF"><font face="黑体">袁求贤</font></a></big> 
<br>
</font><br>
<font color="#400080">仙郎今出宰，圣主下忧民。紫陌轩车送，丹墀雨露新。<BR>
</font></big>
<font color="#400080">趋程犹犯雪，行县正逢春。粉署时回首，铜章已在身。<BR>
</font></big>
<font color="#400080">鸣琴化欲展，起草恋空频。今日都门外，悠悠别汉臣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷781_17 </em></strong></font><font
face="黑体" color="#800080"> </font><font size="4" color="#800080" face="宋体">【饯王将军赴云中】<a
href="authers/qzz_0000.htm" target="_blank"></font><font size="3" color="#0080FF"><font face="黑体">孟匡明</font></a></big> 
<br>
</font><br>
<font color="#400080">一师凭庙略，分阃佐元戎。势亚彤弓宠，时推金印雄。<BR>
</font></big>
<font color="#400080">关山横代北，旌节壮河东。日转前茅影，春生细柳风。<BR>
</font></big>
<font color="#400080">饮冰君命速，挥涕饯筵空。伫听阴山静，谁争万里功。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷781_18 </em></strong></font><font
face="黑体" color="#800080"> </font><font size="4" color="#800080" face="宋体">【西戎即叙】<a
href="authers/qzz_0000.htm" target="_blank"></font><font size="3" color="#0080FF"><font face="黑体">李子昂</font></a></big> 
<br>
</font><br>
<font color="#400080">悬首藁街中，天兵破犬戎。营收低陇月，旗偃度湟风。<BR>
</font></big>
<font color="#400080">肃杀三边劲，萧条万里空。元戎咸服罪，馀孽尽输忠。<BR>
</font></big>
<font color="#400080">圣理符轩化，仁恩契禹功。降逾洞庭险，枭拟郅支穷。<BR>
</font></big>
<font color="#400080">已散军容捷，还资庙算通。今朝观即叙，非与献獒同。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
