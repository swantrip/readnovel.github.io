<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百三十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百三十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷534_1 </em></strong></font><font
face="黑体" color="#800080"> </font><font size="4" color="#800080" face="宋体">【再游姑苏玉芝观】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">高梧一叶下秋初，迢递重廊旧寄居。月过碧窗今夜酒，<BR>
</font></big>
<font color="#400080">雨昏红壁去年书。玉池露冷芙蓉浅，琼树风高薜荔疏。<BR>
</font></big>
<font color="#400080">明日挂帆更东去，仙翁应笑为鲈鱼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_2 </em></strong></font><font
face="黑体" color="#800080"> </font><font size="4" color="#800080" face="宋体">【夜归驿楼】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">水晚云秋山不穷，自疑身在画屏中。孤舟移棹一江月，<BR>
</font></big>
<font color="#400080">高阁卷帘千树风。窗下覆棋残局在，橘边沽酒半坛空。<BR>
</font></big>
<font color="#400080">早炊香稻待鲈，南渚未明寻钓翁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_3 </em></strong></font><font
face="黑体" color="#800080"> </font><font size="4" color="#800080" face="宋体">【题灵山寺行坚师院】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">西岩一径不通樵，八十持杯未觉遥。龙在石潭闻夜雨，<BR>
</font></big>
<font color="#400080">雁移沙渚见秋潮。经函露湿文多暗，香印风吹字半销。<BR>
</font></big>
<font color="#400080">应笑东归又南去，越山无路水迢迢。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_4 </em></strong></font><font
face="黑体" color="#800080"> </font><font size="4" color="#800080" face="宋体">【湖州韦长史山居（即皎然旧宅）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">一官唯买昼公堂，但得身闲日自长。琴曲少声重勘谱，<BR>
</font></big>
<font color="#400080">药丸多忌更寻方。溪浮箬叶添醅绿，泉绕松根助茗香。<BR>
</font></big>
<font color="#400080">明日鳜鱼何处钓，门前春水似沧浪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_5 </em></strong></font><font
face="黑体" color="#800080"> </font><font size="4" color="#800080" face="宋体">【赠李伊阙】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">桐履如飞不可寻，一壶双笈峄阳琴。舟横野渡寒风急，<BR>
</font></big>
<font color="#400080">门掩荒山夜雪深。贫笑白驹无去意，病惭黄鹄有归心。<BR>
</font></big>
<font color="#400080">云间二室劳君画，水墨苍苍半壁阴。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_6 </em></strong></font><font
face="黑体" color="#800080"> </font><font size="4" color="#800080" face="宋体">【重游练湖怀旧】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">西风渺渺月连天，同醉兰舟未十年。f鸟赋成人已没，<BR>
</font></big>
<font color="#400080">嘉鱼诗在世空传。荣枯尽寄浮云外，哀乐犹惊逝水前。<BR>
</font></big>
<font color="#400080">日暮长堤更回首，一声邻笛旧山川。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_7 </em></strong></font><font
face="黑体" color="#800080"> </font><font size="4" color="#800080" face="宋体">【乘月棹舟送大历寺灵聪上人不及】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">万峰秋尽百泉清，旧锁禅扉在赤城。枫浦客来烟未散，<BR>
</font></big>
<font color="#400080">竹窗僧去月犹明。杯浮野渡鱼龙远，锡响空山虎豹惊。<BR>
</font></big>
<font color="#400080">一字不留何足讶，白云无路水无情。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_8 </em></strong></font><font
face="黑体" color="#800080"> </font><font size="4" color="#800080" face="宋体">【汴河亭】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">广陵花盛帝东游，先劈昆仑一派流。百二禁兵辞象阙，<BR>
</font></big>
<font color="#400080">三千宫女下龙舟。凝云鼓震星辰动。拂浪旗开日月浮。<BR>
</font></big>
<font color="#400080">四海义师归有道，迷楼还似景阳楼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_9 </em></strong></font><font
face="黑体" color="#800080"> </font><font size="4" color="#800080" face="宋体">【村舍二首】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">自翦青莎织雨衣，南峰烟火是柴扉。莱妻早报蒸藜熟，<BR>
</font></big>
<font color="#400080">童子遥迎种豆归。鱼下碧潭当镜跃，鸟还青嶂拂屏飞。<BR>
</font></big>
<font color="#400080">花时未免人来往，欲买严光旧钓矶。<br><BR>
<font color="#400080">尚平多累自归难，一日身闲一日安。山径晓云收猎网，<BR>
</font></big>
<font color="#400080">水门凉月挂鱼竿。花间酒气春风暖，竹里棋声暮雨寒。<BR>
</font></big>
<font color="#400080">三顷水田秋更熟，北窗谁拂旧尘冠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_10 </em></strong></font><font
face="黑体" color="#800080"> </font><font size="4" color="#800080" face="宋体">【郑秀才东归凭达家书】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">欲寄家书少客过，闭门心远洞庭波。两岩花落夜风急，<BR>
</font></big>
<font color="#400080">一径草荒春雨多。愁泛楚江吟浩渺，忆归吴岫梦嵯峨。<BR>
</font></big>
<font color="#400080">贫居不问应知处，溪上闲船系绿萝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_11 </em></strong></font><font
face="黑体" color="#800080"> </font><font size="4" color="#800080" face="宋体">【伤故湖州李郎中】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">政成身没共兴衰，乡路兵戈旅榇回。城上暮云凝鼓角，<BR>
</font></big>
<font color="#400080">海边春草闭池台。经年未葬家人散，昨夜因斋故吏来。<BR>
</font></big>
<font color="#400080">南北相逢皆掩泣，白O洲暖百花开。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_12 </em></strong></font><font
face="黑体" color="#800080"> </font><font size="4" color="#800080" face="宋体">【和友人送僧归桂州灵岩寺】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">楚客送僧归桂阳，海门帆势极潇湘。碧云千里暮愁合，<BR>
</font></big>
<font color="#400080">白雪一声春思长。柳絮拥堤添衲软，松花浮水注瓶香。<BR>
</font></big>
<font color="#400080">南京长老几年别，闻道半岩多影堂。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_13 </em></strong></font><font
face="黑体" color="#800080"> </font><font size="4" color="#800080" face="宋体">【淮阴阻风寄呈楚州韦中丞】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">垂钓京江欲白头，江鱼堪钓却西游。刘伶台下稻花晚，<BR>
</font></big>
<font color="#400080">韩信庙前枫叶秋。淮月未明先倚槛，海云初起更维舟。<BR>
</font></big>
<font color="#400080">河桥有酒无人醉，独上高城望庾楼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_14 </em></strong></font><font
face="黑体" color="#800080"> </font><font size="4" color="#800080" face="宋体">【途经敷水】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">修蛾颦翠倚柔桑，遥谢春风白面郎。五夜有情随暮雨，<BR>
</font></big>
<font color="#400080">百年无节待秋霜。重寻绣带朱藤合，更认罗裙碧草长。<BR>
</font></big>
<font color="#400080">何处野花何处水，下峰流出一渠香。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_15 </em></strong></font><font
face="黑体" color="#800080"> </font><font size="4" color="#800080" face="宋体">【和人贺杨仆射致政】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">莲府公卿拜后尘，手持优诏挂朱轮。从军幕下三千客，<BR>
</font></big>
<font color="#400080">闻礼庭中七十人。锦帐丽词推北巷，画堂清乐掩南邻。<BR>
</font></big>
<font color="#400080">岂同王谢山阴会，空叙流杯醉暮春。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_16 </em></strong></font><font
face="黑体" color="#800080"> </font><font size="4" color="#800080" face="宋体">【题四皓庙】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">桂香松暖庙门开，独泻椒浆奠一杯。秦法欲兴鸿已去，<BR>
</font></big>
<font color="#400080">汉储将废凤还来。紫芝翳翳多青草，白石苍苍半绿苔。<BR>
</font></big>
<font color="#400080">山下驿尘南窜路，不知冠盖几人回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_17 </em></strong></font><font
face="黑体" color="#800080"> </font><font size="4" color="#800080" face="宋体">【鹤林寺中秋夜玩月（一作八月十五夜宿鹤林寺玩月）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">待月东林月正圆，广庭无树草无烟。中秋云尽出沧海，<BR>
</font></big>
<font color="#400080">半夜露寒当碧天。轮彩渐移金殿外，镜光犹挂玉楼前。<BR>
</font></big>
<font color="#400080">莫辞达曙殷勤望，一堕西岩又隔年。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_18 </em></strong></font><font
face="黑体" color="#800080"> </font><font size="4" color="#800080" face="宋体">【南海府罢归京口经大庾岭赠张明府】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">楼船旌旆极天涯，一剑从军两鬓华。回日眼明河畔草。<BR>
</font></big>
<font color="#400080">去时肠断岭头花。陶诗尽写行过县，张赋初成卧到家。<BR>
</font></big>
<font color="#400080">官满知君有归处，姑苏台上旧烟霞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_19 </em></strong></font><font
face="黑体" color="#800080"> </font><font size="4" color="#800080" face="宋体">【题卫将军庙】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">武牢关下护龙旗，挟槊弯弧马上飞。汉业未兴王霸在，<BR>
</font></big>
<font color="#400080">秦军才散鲁连归。坟穿大泽埋金剑，庙枕长溪挂铁衣。<BR>
</font></big>
<font color="#400080">欲奠忠魂何处问，苇花枫叶雨霏霏。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_20 </em></strong></font><font
face="黑体" color="#800080"> </font><font size="4" color="#800080" face="宋体">【访别韦隐居不值】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">犬吠双岩碧树间，主人朝出半开关。汤师阁上留诗别，<BR>
</font></big>
<font color="#400080">杜叟桥边载酒还。栎坞炭烟晴过岭，蓼村渔火夜移湾。<BR>
</font></big>
<font color="#400080">故乡芜没兵戈后，凭向溪南买一山。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_21 </em></strong></font><font
face="黑体" color="#800080"> </font><font size="4" color="#800080" face="宋体">【送前东阳于明府由鄂渚归故林】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">结束征东换黑貂，灞西风雨正潇潇。茂陵久病书千卷，<BR>
</font></big>
<font color="#400080">彭泽初归酒一瓢。帆背夕阳湓水阔，棹经沧海甑山遥。<BR>
</font></big>
<font color="#400080">殷勤为谢南溪客，白首萤窗未见招。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_22 </em></strong></font><font
face="黑体" color="#800080"> </font><font size="4" color="#800080" face="宋体">【听歌鹧鸪辞】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">南国多情多艳词，鹧鸪清怨绕梁飞。甘棠城上客先醉，<BR>
</font></big>
<font color="#400080">苦竹岭头人未归。响转碧霄云驻影，曲终清漏月沈晖。<BR>
</font></big>
<font color="#400080">山行水宿不知远，犹梦玉钗金缕衣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_23 </em></strong></font><font
face="黑体" color="#800080"> </font><font size="4" color="#800080" face="宋体">【寄题华严韦秀才院】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">三面楼台百丈峰，西岩高枕树重重。晴攀翠竹题诗滑，<BR>
</font></big>
<font color="#400080">秋摘黄花酿酒浓。山殿日斜喧鸟雀，石潭波动戏鱼龙。<BR>
</font></big>
<font color="#400080">今来故国遥相忆，月照千山半夜钟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_24 </em></strong></font><font
face="黑体" color="#800080"> </font><font size="4" color="#800080" face="宋体">【戏代李协律松江有赠】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">蜀客操琴吴女歌，明珠十斛是天河。霜凝薜荔怯秋树，<BR>
</font></big>
<font color="#400080">露滴芙蓉愁晚波。兰浦远乡应解，柳堤残月未鸣珂。<BR>
</font></big>
<font color="#400080">西楼沉醉不知散，潮落洞庭洲渚多。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_25 </em></strong></font><font
face="黑体" color="#800080"> </font><font size="4" color="#800080" face="宋体">【送黄隐居归南海】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">瘴雾南边久寄家，海中来往信流槎。林藏狒狒多残笋，<BR>
</font></big>
<font color="#400080">树过猩猩少落花。深洞有云龙蜕骨，半岩无草象生牙。<BR>
</font></big>
<font color="#400080">知君爱宿层峰顶，坐到三更见日华。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_26 </em></strong></font><font
face="黑体" color="#800080"> </font><font size="4" color="#800080" face="宋体">【朝台送客有怀】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">赵佗西拜已登坛，马援南征土宇宽。越国旧无唐印绶，<BR>
</font></big>
<font color="#400080">蛮乡今有汉衣冠。江云带日秋偏热，海雨随风夏亦寒。<BR>
</font></big>
<font color="#400080">岭北归人莫回首，蓼花枫叶万重滩。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_27 </em></strong></font><font
face="黑体" color="#800080"> </font><font size="4" color="#800080" face="宋体">【自楞伽寺晨起泛舟，道中有怀】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">碧树苍苍茂苑东，佳期迢递路何穷。一声山鸟曙云外，<BR>
</font></big>
<font color="#400080">万点水萤秋草中。门掩竹斋微有月，棹移兰渚淡无风。<BR>
</font></big>
<font color="#400080">欲知此路堪惆怅，菱叶蓼花连故宫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_28 </em></strong></font><font
face="黑体" color="#800080"> </font><font size="4" color="#800080" face="宋体">【十二月拜起居表回】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">一章西奏拜仙曹，回马天津北望劳。寒水欲春冰彩薄，<BR>
</font></big>
<font color="#400080">晓山初霁雪峰高。楼形向日攒飞凤，宫势凌波压\鳌。<BR>
</font></big>
<font color="#400080">空锁烟霞绝巡幸，周人谁识郁金袍。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_29 </em></strong></font><font
face="黑体" color="#800080"> </font><font size="4" color="#800080" face="宋体">【观章中丞夜按歌舞】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">夜按双娃禁曲新，东西箫鼓接云津。舞衫未换红铅湿，<BR>
</font></big>
<font color="#400080">歌扇初移翠黛颦。彩槛烛烟光吐日，画屏香雾暖如春。<BR>
</font></big>
<font color="#400080">西楼月在襄王醉，十二山高不见人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_30 </em></strong></font><font
face="黑体" color="#800080"> </font><font size="4" color="#800080" face="宋体">【重游飞泉观题故梁道士宿龙池】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">西岩泉落水容宽，灵物蜿蜒黑处蟠。松叶正秋琴韵响，<BR>
</font></big>
<font color="#400080">菱花初晓镜光寒。云开星月浮山殿，雨过风雷绕石坛。<BR>
</font></big>
<font color="#400080">仙客不归龙亦去，稻畦长满此池干。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_31 </em></strong></font><font
face="黑体" color="#800080"> </font><font size="4" color="#800080" face="宋体">【下第贻友人】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">身在关西家洞庭，夜寒歌苦烛荧荧。人心高下月中桂，<BR>
</font></big>
<font color="#400080">客思往来波上萍。马氏识君眉最白，阮公留我眼长青。<BR>
</font></big>
<font color="#400080">花前失意共寥落，莫遣东风吹酒醒。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_32 </em></strong></font><font
face="黑体" color="#800080"> </font><font size="4" color="#800080" face="宋体">【晚登龙门驿楼】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">鱼龙多处凿门开，万古人知夏禹材。青嶂远分从地断，<BR>
</font></big>
<font color="#400080">洪流高泻自天来。风云有路皆烧尾，波浪无程尽曝腮。<BR>
</font></big>
<font color="#400080">心感膺门身过此，晚山秋树独徘徊。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_33 </em></strong></font><font
face="黑体" color="#800080"> </font><font size="4" color="#800080" face="宋体">【题故李秀才居（一作伤李秀才）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">曾醉笙歌日正迟，醉中相送易前期。橘花满地人亡后，<BR>
</font></big>
<font color="#400080">菰叶连天雁过时。琴倚旧窗尘漠漠，剑埋新冢草离离。<BR>
</font></big>
<font color="#400080">河桥酒熟平生事，更向东流奠一厄。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_34 </em></strong></font><font
face="黑体" color="#800080"> </font><font size="4" color="#800080" face="宋体">【韶州韶阳楼夜宴（一作题韶州驿楼）】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">待月西楼卷翠罗，玉杯瑶瑟近星河。帘前碧树穷秋密，<BR>
</font></big>
<font color="#400080">窗外青山薄暮多。鸲鹆未知狂客醉，鹧鸪先让美人歌。<BR>
</font></big>
<font color="#400080">使君莫惜通宵饮，刀笔初从马伏波。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_35 </em></strong></font><font
face="黑体" color="#800080"> </font><font size="4" color="#800080" face="宋体">【闻韶州李相公移拜郴州因寄】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">诏移丞相木兰舟，桂水潺岭北流。青汉梦归双阙曙，<BR>
</font></big>
<font color="#400080">白云吟过五湖秋。恩回玉人先喜，道在金g世不忧。<BR>
</font></big>
<font color="#400080">闻说公卿尽南望，甘棠花暖凤池头。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_36 </em></strong></font><font
face="黑体" color="#800080"> </font><font size="4" color="#800080" face="宋体">【游江令旧宅】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">身没南朝宅已荒，邑人犹赏旧风光。芹根生叶石池浅，<BR>
</font></big>
<font color="#400080">桐树落花金井香。带暖山蜂巢画阁，欲阴溪燕集书堂。<BR>
</font></big>
<font color="#400080">闲愁此地更西望，潮浸台城春草长。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_37 </em></strong></font><font
face="黑体" color="#800080"> </font><font size="4" color="#800080" face="宋体">【灞上逢元九处士东归】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">瘦马频嘶灞水寒，灞南高处望长安。何人更结王生袜，<BR>
</font></big>
<font color="#400080">此客虚弹贡氏冠。江上蟹螯沙渺渺，坞中蜗壳雪漫漫。<BR>
</font></big>
<font color="#400080">旧交已变新知少，却伴渔郎把钓竿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_38 </em></strong></font><font
face="黑体" color="#800080"> </font><font size="4" color="#800080" face="宋体">【别张秀才】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">不知何计写离忧，万里山川半旧游。风卷暮沙和雪起，<BR>
</font></big>
<font color="#400080">日融春水带冰流。凌晨客泪分东郭，竟夕乡心共北楼。<BR>
</font></big>
<font color="#400080">青桂一枝年少事，莫因鲈涉穷秋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_39 </em></strong></font><font
face="黑体" color="#800080"> </font><font size="4" color="#800080" face="宋体">【别表兄军y】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">卢橘花香拂钓矶，佳人犹舞越罗衣。三洲水浅鱼来少，<BR>
</font></big>
<font color="#400080">五岭山高雁到稀。客路晚依红树宿，乡关朝望白云归。<BR>
</font></big>
<font color="#400080">交亲不念征南吏，昨夜风帆去似飞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_40 </em></strong></font><font
face="黑体" color="#800080"> </font><font size="4" color="#800080" face="宋体">【题苏州虎丘寺僧院】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">暂引寒泉濯远尘，此生多是异乡人。荆溪夜雨花开疾，<BR>
</font></big>
<font color="#400080">吴苑秋风月满频。万里高低门外路，百年荣辱梦中身。<BR>
</font></big>
<font color="#400080">世间谁似西林客，一卧烟霞四十春。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_41 </em></strong></font><font
face="黑体" color="#800080"> </font><font size="4" color="#800080" face="宋体">【酬郭少府先奉使巡涝见寄兼呈裴明府】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">载书携}别池龙，十幅轻帆处处通。谢x宅荒山翠里，<BR>
</font></big>
<font color="#400080">王敦城古月明中。江村夜涨浮天水，泽国秋生动地风。<BR>
</font></big>
<font color="#400080">饱食鱼榜归楫，待君琴酒醉陶公。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷534_42 </em></strong></font><font
face="黑体" color="#800080"> </font><font size="4" color="#800080" face="宋体">【出永通门经李氏庄】<a
href="authers/qzz_1068.htm" target="_blank"></font><font size="3" color="#0080FF"><font face="黑体">许浑</font></a></big> 
<br>
</font><br>
<font color="#400080">飞轩危槛百花堂，朝宴歌钟暮已荒。中散狱成琴自怨，<BR>
</font></big>
<font color="#400080">步兵厨废酒犹香。风池宿鸟喧朱阁，雨砌秋萤拂画梁。<BR>
</font></big>
<font color="#400080">力保山河家又庆，只应中令敌汾阳。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
