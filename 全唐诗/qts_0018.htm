<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷18_1 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・陇头（一曰陇头水）】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">陇头已断人不行，胡骑夜入凉州城。汉家处处格斗死，<BR>
</font></big>
<font color="#400080">一朝尽没陇西地。驱我边人胡中去，散放牛羊食禾黍。<BR>
</font></big>
<font color="#400080">去年中国养子孙，今著毡裘学胡语。谁能更使李轻车，<BR>
</font></big>
<font color="#400080">收取凉州属汉家。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷18_2 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・陇头吟】<a
href="authers/qzz_0389.htm" target="_blank"></font><font size="3" color="#0080FF"><font face="黑体">王维</font></a></big> 
<br>
</font><br>
<font color="#400080">长安少年游侠客，夜上戍楼看太白。陇头明月迥临关，<BR>
</font></big>
<font color="#400080">陇上行人夜吹笛。关西老将不胜愁，驻马听之双泪流。<BR>
</font></big>
<font color="#400080">身经大小百馀战，麾下偏裨万户侯。苏武才为典属国，<BR>
</font></big>
<font color="#400080">节旄空尽海西头。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷18_3 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・陇头吟】<a
href="authers/qzz_1237.htm" target="_blank"></font><font size="3" color="#0080FF"><font face="黑体">翁绶</font></a></big> 
<br>
</font><br>
<font color="#400080">陇水潺陇树黄，征人陇上尽思乡。马嘶斜日朔风急，<BR>
</font></big>
<font color="#400080">雁过寒云边思长。残月出林明剑戟，平沙隔水见牛羊。<BR>
</font></big>
<font color="#400080">横行俱足封侯者，谁斩楼兰献未央。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_4 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・陇头水】<a
href="authers/qzz_0062.htm" target="_blank"></font><font size="3" color="#0080FF"><font face="黑体">杨师道</font></a></big> 
<br>
</font><br>
<font color="#400080">陇头秋月明，陇水带关城。笳添离别曲，风送断肠声。<BR>
</font></big>
<font color="#400080">映雪峰犹暗，乘冰马屡惊。雾中寒雁至，沙上转蓬轻。<BR>
</font></big>
<font color="#400080">天山传羽檄，汉地急征兵。阵开都护道，剑聚伏波营。<BR>
</font></big>
<font color="#400080">于兹觉无度，方共濯胡缨。
<P><big><font size="3" face="黑体" color="#000080"><strong><em>&nbsp;&nbsp; 卷18_5 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・陇头水】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">陇坂高无极，征人一望乡。关河别去水，沙塞断归肠。<BR>
</font></big>
<font color="#400080">马系千年树，旌悬九月霜。从来共呜咽，皆是为勤王。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_6 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・陇头水】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">陇水何年陇头别，不在山中亦呜咽。征人塞耳马不行，<BR>
</font></big>
<font color="#400080">未到陇头闻水声。谓是西流入蒲海，还闻北海绕龙城。<BR>
</font></big>
<font color="#400080">陇东陇西多屈曲，野麋饮水长簇簇。胡兵夜回水傍住，<BR>
</font></big>
<font color="#400080">忆著来时磨剑处。向前无井复无泉，放马回看陇头树。<br>
<P><big><font size="3" face="黑体" color="#000080"><strong><em>&nbsp;&nbsp; 卷18_7 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・陇头水】<a
href="authers/qzz_1227.htm" target="_blank"></font><font size="3" color="#0080FF"><font face="黑体">于</font></a></big> 
<br>
</font><br>
<font color="#400080">借问陇头水，终年恨何事。深疑呜咽声，中有征人泪。<BR>
</font></big>
<font color="#400080">昨日上山下，达曙不能寐。何处接长波，东流入清渭。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_8 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・陇头水】<a
href="authers/qzz_1799.htm" target="_blank"></font><font size="3" color="#0080FF"><font face="黑体">皎然</font></a></big> 
<br>
</font><br>
<font color="#400080">陇头心欲绝，陇水不堪闻。碎影摇枪垒，寒声咽帐军。<BR>
</font></big>
<font color="#400080">素从盐海积，绿带柳城分。日落天边望，逶迤入塞云。<BR>
<font color="#400080">秦陇逼氐羌，征人去未央。如何幽咽水，并欲断君肠。<BR>
</font></big>
<font color="#400080">西注悲穷漠，东分忆故乡。旅魂声搅乱，无梦到辽阳。<br>
<P><big><font size="3" face="黑体" color="#000080"><strong><em>&nbsp;&nbsp; 卷18_9 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・陇头水】<a
href="authers/qzz_0966.htm" target="_blank"></font><font size="3" color="#0080FF"><font face="黑体">鲍溶</font></a></big> 
<br>
</font><br>
<font color="#400080">陇头水，千古不堪闻。生归苏属国，死别李将军。<BR>
</font></big>
<font color="#400080">细响风凋草，清哀雁落云。
<P><big><font size="3" face="黑体" color="#000080"><strong><em>&nbsp;&nbsp; 卷18_10 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・陇头水】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">借问陇头水，年年恨何事。全疑呜咽声，中有征人泪。<BR>
</font></big>
<font color="#400080">自古无长策，况我非深智。何计谢潺，一宵空不寐。
<P><big><font size="3" face="黑体" color="#000080"><strong><em>&nbsp;&nbsp; 卷18_11 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・出关】<a
href="authers/qzz_0046.htm" target="_blank"></font><font size="3" color="#0080FF"><font face="黑体">魏徵</font></a></big> 
<br>
</font><br>
<font color="#400080">中原还逐鹿，投笔事戎轩。纵横计不就，慷慨志犹存。<BR>
</font></big>
<font color="#400080">策杖谒天子，驱马出关门。请缨羁南越，凭轼下东藩。<BR>
</font></big>
<font color="#400080">郁纡陟高岫，出没望平原。古木吟寒鸟，空山啼夜猿。<BR>
</font></big>
<font color="#400080">既伤千里目，还惊九折魂。岂不惮艰险，深怀国士恩。<BR>
</font></big>
<font color="#400080">季布无二诺，侯嬴重一言。人生感意气，功名谁复论。<br>
<P><big><font size="3" face="黑体" color="#000080"><strong><em>&nbsp;&nbsp; 卷18_12 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・入关】<a
href="authers/qzz_1388.htm" target="_blank"></font><font size="3" color="#0080FF"><font face="黑体">贾驰</font></a></big> 
<br>
</font><br>
<font color="#400080">河上微风来，关头树初湿。今朝关城吏，又见孤客入。<BR>
</font></big>
<font color="#400080">上国谁与期，西来徒自急。
<P><big><font size="3" face="黑体" color="#000080"><strong><em>&nbsp;&nbsp; 卷18_13 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・入关】<a
href="authers/qzz_1040.htm" target="_blank"></font><font size="3" color="#0080FF"><font face="黑体">张祜</font></a></big> 
<br>
</font><br>
<font color="#400080">都城连百二，雄险北回环。地势遥尊岳，河流侧让关。<BR>
</font></big>
<font color="#400080">秦皇曾虎视，汉祖亦龙颜。何事枭凶辈，干戈自不闲。
<P><big><font size="3" face="黑体" color="#000080"><strong><em>&nbsp;&nbsp; 卷18_14 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・出塞】<a
href="authers/qzz_0042.htm" target="_blank"></font><font size="3" color="#0080FF"><font face="黑体">窦威</font></a></big> 
<br>
</font><br>
<font color="#400080">匈奴屡不平，汉将欲纵横。看云方结阵，却月始连营。<BR>
</font></big>
<font color="#400080">潜军渡马邑，扬旆掩龙城。会勒燕然石，方传车骑名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_15 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・出塞】<a
href="authers/qzz_0197.htm" target="_blank"></font><font size="3" color="#0080FF"><font face="黑体">陈子昂</font></a></big> 
<br>
</font><br>
<font color="#400080">忽闻天上将，关塞重横行。始返楼兰国，还向朔方城。<BR>
</font></big>
<font color="#400080">黄金装战马，白羽集神兵。星月开天阵，山川列地营。<BR>
</font></big>
<font color="#400080">晚风吹画角，春色耀飞旌。宁知班定远，独是一书生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_16 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・出塞】<a
href="authers/qzz_0188.htm" target="_blank"></font><font size="3" color="#0080FF"><font face="黑体">张易之</font></a></big> 
<br>
</font><br>
<font color="#400080">侠客重恩光，骢马饰金装。瞥闻传羽檄，驰突救边荒。<BR>
</font></big>
<font color="#400080">转战磨笄地，横行戴斗乡。将军占太白，小妇怨流黄。<BR>
</font></big>
<font color="#400080">[青丝骑，娉婷红粉妆。一春莺度曲，八月雁成行。<BR>
</font></big>
<font color="#400080">谁堪坐秋思，罗袖拂空床。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_17 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・出塞】<a
href="authers/qzz_0223.htm" target="_blank"></font><font size="3" color="#0080FF"><font face="黑体">沈缙</font></a></big> 
<br>
</font><br>
<font color="#400080">十年通大漠，万里出长平。寒日生戈剑，阴云摇旆旌。<BR>
</font></big>
<font color="#400080">饥乌啼旧垒，疲马恋空城。辛苦皋兰北，胡霜损汉兵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_18 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・出塞】<a
href="authers/qzz_0389.htm" target="_blank"></font><font size="3" color="#0080FF"><font face="黑体">王维</font></a></big> 
<br>
</font><br>
<font color="#400080">居延城外猎天骄，白草连天野火烧。暮云空碛时驱马，<BR>
</font></big>
<font color="#400080">秋日平原好射雕。护羌校尉朝乘障，破虏将军夜渡辽。<BR>
</font></big>
<font color="#400080">玉靶角弓珠勒马，汉家将赐霍嫖姚。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_19 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・出塞】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">秦时明月汉时关，万里长征人未还。<br>但使龙城飞将在，不教胡马度阴山。<br>
<br>
<font color="#400080">白花垣上望京师，黄河水流无尽时。<br>穷秋旷野行人绝，马首东来知是谁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷18_20 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・出塞】<a
href="authers/qzz_1133.htm" target="_blank"></font><font size="3" color="#0080FF"><font face="黑体">马戴</font></a></big> 
<br>
</font><br>
<font color="#400080">金带连环束战袍，马头冲雪度临洮。<br>卷旗夜劫单于帐，乱斫胡兵缺宝刀。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷18_21 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・前出塞九首】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">戚戚去故里，悠悠赴交河。公家有程期，亡命婴祸罗。<BR>
</font></big>
<font color="#400080">君已富土境，开边一何多。弃绝父母恩，吞声行负戈。<BR><BR>
<font color="#400080">出门日已远，不受徒旅欺。骨肉恩岂断，男儿死无时。<BR>
</font></big>
<font color="#400080">走马脱辔头，手中挑青丝。捷下万仞冈，俯身试搴旗。<BR><BR>
<font color="#400080">磨刀呜咽水，水赤刃伤手。欲轻肠断声，心绪乱已久。<BR>
</font></big>
<font color="#400080">丈夫誓许国，愤惋复何有。功名图麒麟，战骨当速朽。<BR><BR>
<font color="#400080">送徒既有长，远戍亦有身。生死向前去，不劳吏怒嗔。<BR>
</font></big>
<font color="#400080">路逢相识人，附书与六亲。哀哉两决绝，不复同苦辛。<BR><BR>
<font color="#400080">迢迢万馀里，领我赴三军。军中异苦乐，主将宁尽闻。<BR>
</font></big>
<font color="#400080">隔河见胡骑，倏忽数百群。我始为奴仆，几时树功勋。<BR><BR>
<font color="#400080">挽弓当挽强，用箭当用长。射人先射马，擒贼先擒王。<BR>
</font></big>
<font color="#400080">杀人亦有限，列国自有疆。苟能制侵陵，岂在多杀伤。<BR><BR>
<font color="#400080">驱马天雨雪，军行入高山。径危抱寒石，指落曾冰间。<BR>
</font></big>
<font color="#400080">已去汉月远，何时筑城还。浮云暮南征，可望不可攀。<BR><BR>
<font color="#400080">单于寇我垒，百里风尘昏。雄剑四五动，彼军为我奔。<BR>
</font></big>
<font color="#400080">虏其名王归，系颈授辕门。潜身备行列，一胜何足论。<BR><BR>
<font color="#400080">从军十年馀，能无分寸功。众人贵苟得，欲语羞雷同。<BR>
</font></big>
<font color="#400080">中原有斗争，况在狄与戎。丈夫四方志，安可辞固穷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_22 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・后出塞五首】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">男儿生世间，及壮当封侯。战伐有功业，焉能守旧丘。<BR>
</font></big>
<font color="#400080">召募赴蓟门，军动不可留。千金买马鞭，百金装刀头。<BR>
</font></big>
<font color="#400080">闾里送我行，亲戚拥道周。斑白居上列，酒酣进庶羞。<BR>
</font></big>
<font color="#400080">少年别有赠，含笑看吴钩。<br><BR>
<font color="#400080">朝进东门营，暮上河阳桥。落日照大旗，马鸣风萧萧。<BR>
</font></big>
<font color="#400080">平沙列万幕，部伍各见招。中天悬明月，令严夜寂寥。<BR>
</font></big>
<font color="#400080">悲笳数声动，壮士惨不骄。借问大将谁，恐是霍嫖姚。<BR><BR>
<font color="#400080">古人重守边，今人重高勋。岂知英雄主，出师亘长云。<BR>
</font></big>
<font color="#400080">六合已一家，四夷且孤军。遂使貔虎士，奋身勇所闻。<BR>
</font></big>
<font color="#400080">拔剑击大荒，日牧胡马群。誓开玄冥北，持以奉吾君。<br>
<font color="#400080">献凯日继踵，两蕃静无虞。渔阳豪侠地，击鼓吹笙竽。<BR>
</font></big>
<font color="#400080">云帆转辽海，粳稻来东吴。越罗与楚练，照耀舆台躯。<BR>
</font></big>
<font color="#400080">主将位益崇，气骄陵上都。边人不敢议，议者死路衢。<BR><BR>
<font color="#400080">我本良家子，出师亦多门。将骄益愁思，身贵不足论。<BR>
</font></big>
<font color="#400080">跃马二十年，恐辜明主恩。坐见幽州骑，长驱河洛昏。<BR>
</font></big>
<font color="#400080">中夜间道归，故里但空村。恶名幸脱免，穷老无儿孙。
<P><big><font size="3" face="黑体" color="#000080"><strong><em>&nbsp;&nbsp; 卷18_23 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・出塞】<a
href="authers/qzz_0515.htm" target="_blank"></font><font size="3" color="#0080FF"><font face="黑体">皇甫冉</font></a></big> 
<br>
</font><br>
<font color="#400080">吹角出塞门，前瞻即胡地。三军尽回首，皆洒望乡泪。<BR>
</font></big>
<font color="#400080">转念关山长，行看风景异。由来征戍客，各负轻生义。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_24 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・出塞】<a
href="authers/qzz_0528.htm" target="_blank"></font><font size="3" color="#0080FF"><font face="黑体">王之涣</font></a></big> 
<br>
</font><br>
<font color="#400080">黄砂直上白云间，一片孤城万仞山。<br>羌笛何须怨杨柳，春光不度玉门关。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷18_25 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・出塞】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">汉家边事重，窦宪出临戎。绝漠秋山在，阳关旧路通。<BR>
</font></big>
<font color="#400080">列营依茂草，吹角向高风。更就燕然石，看铭破虏功。
<P><big><font size="3" face="黑体" color="#000080"><strong><em>&nbsp;&nbsp; 卷18_26 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・出塞】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">秋塞雪初下，将军远出师。分营长记火，放马不收旗。<BR>
</font></big>
<font color="#400080">月冷边帐湿，沙昏夜探迟。征人皆白首，谁见灭胡时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_27 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・出塞】<a
href="authers/qzz_1201.htm" target="_blank"></font><font size="3" color="#0080FF"><font face="黑体">刘驾</font></a></big> 
<br>
</font><br>
<font color="#400080">胡风不开花，四气多作雪。北人尚冻死，况我本南越。<BR>
</font></big>
<font color="#400080">古来犬羊地，巡狩无遗辙。九土耕不尽，武皇犹征伐。<BR>
</font></big>
<font color="#400080">中天有高阁，图画何时歇。坐恐塞上山，低于砂中骨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_28 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・出塞曲】<a
href="authers/qzz_0000.htm" target="_blank"></font><font size="3" color="#0080FF"><font face="黑体">刘济</font></a></big> 
<br>
</font><br>
<font color="#400080">将军在重围，音信绝不通。羽书如流星，飞入甘泉宫。<BR>
</font></big>
<font color="#400080">倚是并州儿，少年心胆雄。一朝随召募，百战争王公。<BR>
</font></big>
<font color="#400080">去年桑干北，今年桑干东。死是征人死，功是将军功。<BR>
</font></big>
<font color="#400080">汗马牧秋月，疲兵卧霜风。仍闻左贤王，更欲图云中。
<P><big><font size="3" face="黑体" color="#000080"><strong><em>&nbsp;&nbsp; 卷18_29 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・出塞曲】<a
href="authers/qzz_0704.htm" target="_blank"></font><font size="3" color="#0080FF"><font face="黑体">于鹄</font></a></big> 
<br>
</font><br>
<font color="#400080">微雪将军出，吹笳天未明。观兵登古戍，斩将对双旌。<BR>
</font></big>
<font color="#400080">分阵瞻山势，潜军制马鸣。如今新史上，已有灭胡名。<BR><BR>
<font color="#400080">单于骄爱猎，放火到军城。待月调新弩，防秋置远营。<BR>
</font></big>
<font color="#400080">空山朱戟影，寒碛铁衣声。逢著降胡说，阴山有伏兵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_30 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・出塞曲】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">扫尽狂胡迹，回戈望故关。相逢唯死斗，岂易得生还。<BR>
</font></big>
<font color="#400080">纵宴参胡乐，收兵过雪山。不封十万户，此事亦应闲。<BR>
<font color="#400080">玉帐将军意，殷勤把酒论。功高宁在我，阵没与招魂。<BR>
</font></big>
<font color="#400080">塞色干戈束，军容喜气屯。男儿今始是，敢出玉关门。<br>
<font color="#400080">回首陇山头，连天草木秋。圣君应入梦，半路遣封侯。<BR>
</font></big>
<font color="#400080">水不担阴雪，柴令倒戍楼。归来麟阁上，春色满皇州。
<P><big><font size="3" face="黑体" color="#000080"><strong><em>&nbsp;&nbsp; 卷18_31 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・入塞】<a
href="authers/qzz_0196.htm" target="_blank"></font><font size="3" color="#0080FF"><font face="黑体">刘希夷</font></a></big> 
<br>
</font><br>
<font color="#400080">将军陷虏围，边务息戎机。霜雪交河尽，旌旗入塞飞。<BR>
</font></big>
<font color="#400080">晓光随马度，春色伴人归。课绩朝明主，临轩拜武威。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_32 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・入塞曲】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">将军带十围，重锦制戎衣。猿臂销弓力，虬须长剑威。<BR>
</font></big>
<font color="#400080">首登平乐宴，新破大宛归。楼上姝姬笑，门前问客稀。<BR>
</font></big>
<font color="#400080">暮烽玄菟急，秋草紫骝肥。未奉君王诏，高槐昼掩扉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_33 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・入塞曲】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">单于烽火动，都护去天涯。别赐黄金甲，亲临白玉墀。<BR>
</font></big>
<font color="#400080">塞垣须静谧，师旅审安危。定远条支宠，如今胜古时。<br>
<font color="#400080">方见将军贵，分明对冕旒。圣恩如远被，狂虏不难收。<BR>
</font></big>
<font color="#400080">臣节唯期死，功勋敢望侯。终辞修里第，从此出皇州。<BR>
<font color="#400080">百里精兵动，参差便渡辽。如何好白日，亦照此天骄。<BR>
</font></big>
<font color="#400080">远树深疑贼，惊蓬迥似雕。凯歌何日唱，碛路共天遥。<br>
<P><big><font size="3" face="黑体" color="#000080"><strong><em>&nbsp;&nbsp; 卷18_34 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・入塞曲】<a
href="authers/qzz_1484.htm" target="_blank"></font><font size="3" color="#0080FF"><font face="黑体">沈彬</font></a></big> 
<br>
</font><br>
<font color="#400080">欲为皇王服远戎，万人金甲鼓鼙中。阵云暗塞三边黑，<BR>
</font></big>
<font color="#400080">兵血愁天一片红。半夜翻营旗搅月，深秋防戍剑磨风。<BR>
</font></big>
<font color="#400080">谤书未及明君k，卧骨将军已殁功。<BR>
<font color="#400080">苦战沙间卧箭痕，戍楼闲上望星文。生希国泽分偏将，<BR>
</font></big>
<font color="#400080">死夺河源答圣君。鸢觑败兵眠白草，马惊边鬼哭阴云。<BR>
</font></big>
<font color="#400080">功多地远无人纪，汉阁笙歌日又曛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_35 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・折杨柳】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">倡楼启曙扉，园柳正依依。鸟鸣知岁隔，条变识春归。<BR>
</font></big>
<font color="#400080">露叶疑啼脸，风花乱舞衣。攀折聊将寄，军中书信稀。
<P><big><font size="3" face="黑体" color="#000080"><strong><em>&nbsp;&nbsp; 卷18_36 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・折杨柳】<a
href="authers/qzz_0223.htm" target="_blank"></font><font size="3" color="#0080FF"><font face="黑体">沈缙</font></a></big> 
<br>
</font><br>
<font color="#400080">玉窗朝日映，罗帐春风吹。拭泪攀杨柳，长条宛地垂。<BR>
</font></big>
<font color="#400080">白花飞历乱，黄鸟思参差。妾自肝肠断，旁人那得知。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_37 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・折杨柳】<a
href="authers/qzz_0193.htm" target="_blank"></font><font size="3" color="#0080FF"><font face="黑体">乔知之</font></a></big> 
<br>
</font><br>
<font color="#400080">可怜濯濯春杨柳，攀折将来就纤手。<br>妾容与此同盛衰，何必君恩独能久。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷18_38 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・折杨柳】<a
href="authers/qzz_0159.htm" target="_blank"></font><font size="3" color="#0080FF"><font face="黑体">刘宪</font></a></big> 
<br>
</font><br>
<font color="#400080">沙塞三河道，金闺二月春。碧烟杨柳色，红粉绮罗人。<BR>
</font></big>
<font color="#400080">露叶怜啼脸，风花思舞巾。攀持君不见，为听曲中新。
<P><big><font size="3" face="黑体" color="#000080"><strong><em>&nbsp;&nbsp; 卷18_39 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・折杨柳】<a
href="authers/qzz_0131.htm" target="_blank"></font><font size="3" color="#0080FF"><font face="黑体">崔</font></a></big> 
<br>
</font><br>
<font color="#400080">二月风光半，三边戍不还。年华妾自惜，杨柳为君攀。<BR>
</font></big>
<font color="#400080">落絮缘衫袖，垂条拂髻鬟。那堪音信断，流涕望阳关。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_40 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・折杨柳】<a
href="authers/qzz_0123.htm" target="_blank"></font><font size="3" color="#0080FF"><font face="黑体">韦承庆</font></a></big> 
<br>
</font><br>
<font color="#400080">万里边城地，三春杨柳节。叶似镜中眉，花如关外雪。<BR>
</font></big>
<font color="#400080">征人远乡思，倡妇高楼别。不忍掷年华，含情寄攀折。<br>
<P><big><font size="3" face="黑体" color="#000080"><strong><em>&nbsp;&nbsp; 卷18_41 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・折杨柳】<a
href="authers/qzz_0000.htm" target="_blank"></font><font size="3" color="#0080FF"><font face="黑体">欧阳瑾</font></a></big> 
<br>
</font><br>
<font color="#400080">垂柳拂妆台，葳蕤叶半开。年华枝上见，边思曲中来。<BR>
</font></big>
<font color="#400080">嫩色宜新雨，轻花伴落梅。朝朝倦攀折，征戍几时回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_42 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・折杨柳】<a
href="authers/qzz_1040.htm" target="_blank"></font><font size="3" color="#0080FF"><font face="黑体">张祜</font></a></big> 
<br>
</font><br>
<font color="#400080">红粉青楼曙，垂杨仲月春。怀君重攀折，非妾妒腰身。<BR>
</font></big>
<font color="#400080">舞带萦丝断，娇娥向叶埂：岽捣布盖，独自最愁人。
<P><big><font size="3" face="黑体" color="#000080"><strong><em>&nbsp;&nbsp; 卷18_43 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・折杨柳】<a
href="authers/qzz_0128.htm" target="_blank"></font><font size="3" color="#0080FF"><font face="黑体">张九龄</font></a></big> 
<br>
</font><br>
<font color="#400080">纤纤折杨柳，持此寄情人。一枝何足贵，怜是故园春。<BR>
</font></big>
<font color="#400080">迟景那能久，流芳不及新。更愁征戍客，鬓老边城尘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_44 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・折杨柳】<a
href="authers/qzz_0000.htm" target="_blank"></font><font size="3" color="#0080FF"><font face="黑体">余延寿</font></a></big> 
<br>
</font><br>
<font color="#400080">大道连国门，东西种杨柳。葳蕤君不见，袅娜垂来久。<BR>
</font></big>
<font color="#400080">缘枝栖暝禽，雄去雌独吟。馀花怨春尽，微月起秋阴。<BR>
</font></big>
<font color="#400080">坐望窗中蝶，起攀枝上叶。好风吹长条，婀娜何如妾。<BR>
</font></big>
<font color="#400080">妾见柳园新，高楼四五春。莫吹胡塞曲，愁杀陇头人。
<P><big><font size="3" face="黑体" color="#000080"><strong><em>&nbsp;&nbsp; 卷18_45 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・折杨柳】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">垂杨拂绿水，摇艳东风年。花明玉关雪，叶暖金窗烟。<BR>
</font></big>
<font color="#400080">美人结长恨，想对心凄然。攀条折春色，远寄龙庭前。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_46 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・折杨柳】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">杨柳多短枝，短枝多别离。赠远累攀折，柔条安得垂。<BR>
</font></big>
<font color="#400080">青春有定节，离别无定时。但恐人别促，不怨来迟迟。<BR>
</font></big>
<font color="#400080">莫言短枝条，中有长相思。朱颜与绿杨，并在别离期。<BR><BR>
<font color="#400080">楼上春风过，风前杨柳歌。枝疏缘别苦，曲怨为年多。<BR>
</font></big>
<font color="#400080">花惊燕地雪，叶映楚池波。谁堪别离此，征戍在交河。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_47 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・折杨柳】<a
href="authers/qzz_0645.htm" target="_blank"></font><font size="3" color="#0080FF"><font face="黑体">李端</font></a></big> 
<br>
</font><br>
<font color="#400080">东城攀柳叶，柳叶低著草。少壮莫轻年，轻年有人老。<BR>
</font></big>
<font color="#400080">柳发遍川岗，登高堪断肠。雨烟轻漠漠，何树近君乡。<BR>
</font></big>
<font color="#400080">赠君折杨柳，颜色岂能久。上客莫沾巾，佳人正回首。<BR>
</font></big>
<font color="#400080">新柳送君行，古柳伤君情。突兀临荒渡，婆娑出旧营。<BR>
</font></big>
<font color="#400080">隋家两岸尽，陶宅五株平。日暮偏愁望，春山有鸟声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_48 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・折杨柳】<a
href="authers/qzz_1237.htm" target="_blank"></font><font size="3" color="#0080FF"><font face="黑体">翁绶</font></a></big> 
<br>
</font><br>
<font color="#400080">紫陌金堤映绮罗，游人处处动离歌。阴移古戍迷荒草，<BR>
</font></big>
<font color="#400080">花带残阳落远波。台上少年吹白雪，楼中思妇敛青蛾。<BR>
</font></big>
<font color="#400080">殷勤攀折赠行客，此去关山雨雪多。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_49 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・望行人】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">自从江树秋，日日上江楼。梦见离珠浦，书来在桂州。<BR>
</font></big>
<font color="#400080">不同鱼比目，终恨水分流。久不开明镜，多应是白头。<br>
<P><big><font size="3" face="黑体" color="#000080"><strong><em>&nbsp;&nbsp; 卷18_50 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・望行人】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">秋风窗下起，旅雁向南飞。日日出门望，家家行客归。<BR>
</font></big>
<font color="#400080">无因见边使，空待寄寒衣。独闭青楼暮，烟深鸟雀稀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_51 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・关山月】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">塞垣通碣石，虏障抵祁连。相思在万里，明月正孤悬。<BR>
</font></big>
<font color="#400080">影移金岫北，光断玉门前。寄书谢中妇，时看鸿雁天。
<P><big><font size="3" face="黑体" color="#000080"><strong><em>&nbsp;&nbsp; 卷18_52 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・关山月】<a
href="authers/qzz_0223.htm" target="_blank"></font><font size="3" color="#0080FF"><font face="黑体">沈缙</font></a></big> 
<br>
</font><br>
<font color="#400080">汉月生辽海，畛霭腙汀：匣栊兔郡，中夜白登围。<BR>
</font></big>
<font color="#400080">晕落关山迥，光含霜霰微。将军听晓角，战马欲南归。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_53 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・关山月】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">明月出天山，苍茫云海间。长风几万里，吹度玉门关。<BR>
</font></big>
<font color="#400080">汉下白登道，胡窥青海湾。由来征战地，不见有人还。<BR>
</font></big>
<font color="#400080">戍客望边色，思归多苦颜。高楼当此夜，叹息未应闲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_54 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・关山月】<a
href="authers/qzz_0902.htm" target="_blank"></font><font size="3" color="#0080FF"><font face="黑体">长孙佐辅</font></a></big> 
<br>
</font><br>
<font color="#400080">凄凄还切切，戍客多离别。何处最伤心，关山见秋月。<BR>
</font></big>
<font color="#400080">关月竟如何，由来远近过。始经玄兔塞，终绕白狼河。<BR>
</font></big>
<font color="#400080">忽忆秦楼妇，流光应共有。已得并蛾眉，还知揽纤手。<BR>
</font></big>
<font color="#400080">去岁照同行，比翼复连形。今宵照独立，顾影自茕茕。<BR>
</font></big>
<font color="#400080">馀晖渐西落，夜夜看如昨。借问映旌旗，何如鉴帷幕。<BR>
</font></big>
<font color="#400080">拂晓朔风悲，蓬惊雁不飞。几时征戍罢，还向月中归。<br>
<P><big><font size="3" face="黑体" color="#000080"><strong><em>&nbsp;&nbsp; 卷18_55 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・关山月】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">月明边徼静，戍客望乡时。塞古柳衰尽，关寒榆发迟。<BR>
</font></big>
<font color="#400080">苍苍万里道，戚戚十年悲。今夜青楼上，还应照所思。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_56 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・关山月二首】<a
href="authers/qzz_0613.htm" target="_blank"></font><font size="3" color="#0080FF"><font face="黑体">戴叔伦</font></a></big> 
<br>
</font><br>
<font color="#400080">月出照关山，秋风人未还。清光无远近，乡泪半书间。<BR><BR>
<font color="#400080">一雁过连营，繁霜覆古城。胡笳在何处，半夜起边声。
<P><big><font size="3" face="黑体" color="#000080"><strong><em>&nbsp;&nbsp; 卷18_57 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・关山月】<a
href="authers/qzz_0000.htm" target="_blank"></font><font size="3" color="#0080FF"><font face="黑体">崔融</font></a></big> 
<br>
</font><br>
<font color="#400080">月生西海上，气逐边风壮。万里度关山，苍茫非一状。<BR>
</font></big>
<font color="#400080">汉兵开郡国，胡马窥亭障。夜夜闻悲笳，征人起南望。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_58 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・关山月】<a
href="authers/qzz_0645.htm" target="_blank"></font><font size="3" color="#0080FF"><font face="黑体">李端</font></a></big> 
<br>
</font><br>
<font color="#400080">露湿月苍苍，关头榆叶黄。回轮照海远，分彩上楼长。<BR>
</font></big>
<font color="#400080">水冻频移幕，兵疲数望乡。只应城影外，万里共如霜。<br>
<P><big><font size="3" face="黑体" color="#000080"><strong><em>&nbsp;&nbsp; 卷18_59 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・关山月】<a
href="authers/qzz_0676.htm" target="_blank"></font><font size="3" color="#0080FF"><font face="黑体">王建</font></a></big> 
<br>
</font><br>
<font color="#400080">关山月，营开道白前军发。冻轮当碛光悠悠，<BR>
</font></big>
<font color="#400080">照见三堆两堆骨。边风割面天欲明，金莎岭西看看没。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_60 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・关山月】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">秋月朗朗关山上，山中行人马蹄响。关山秋来雨雪多，<BR>
</font></big>
<font color="#400080">行人见月唱边歌。海边漠漠天气白，胡儿夜度黄龙碛。<BR>
</font></big>
<font color="#400080">军中探骑暮出城，伏兵暗处低旌戟。溪水连地霜草平，<BR>
</font></big>
<font color="#400080">野驼寻水碛中鸣。陇头风急雁不下，沙场苦战多流星。<BR>
</font></big>
<font color="#400080">可怜万国关山道，年年战骨多秋草。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_61 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・关山月】<a
href="authers/qzz_1237.htm" target="_blank"></font><font size="3" color="#0080FF"><font face="黑体">翁绶</font></a></big> 
<br>
</font><br>
<font color="#400080">裴回汉月满边州，照尽天涯到陇头。影转银河寰海静，<BR>
</font></big>
<font color="#400080">光分玉塞古今愁。笳吹远戍孤烽灭，雁下平沙万里秋。<BR>
</font></big>
<font color="#400080">况是故园摇落夜，那堪少妇独登楼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_62 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・关山月】<a
href="authers/qzz_0000.htm" target="_blank"></font><font size="3" color="#0080FF"><font face="黑体">鲍氏君徽</font></a></big> 
<br>
</font><br>
<font color="#400080">高高秋月明，北照辽阳城。塞迥光初满，风多晕更生。<BR>
</font></big>
<font color="#400080">征人望乡思，战马闻@惊。朔风悲边草，胡沙昏虏营。<BR>
</font></big>
<font color="#400080">霜疑匣中剑，风惫原上旌。早晚谒金阙，不闻刁斗声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_63 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・洛阳道】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">浮世若浮云，千回故复新。旋添青草冢，更有白头人。<BR>
</font></big>
<font color="#400080">岁暮客将老，雪晴山欲春。行行车与马，不尽洛阳尘。<br>
<P><big><font size="3" face="黑体" color="#000080"><strong><em>&nbsp;&nbsp; 卷18_64 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・洛阳道】<a
href="authers/qzz_0000.htm" target="_blank"></font><font size="3" color="#0080FF"><font face="黑体">郑渥</font></a></big> 
<br>
</font><br>
<font color="#400080">客亭门外路东西，多少喧腾事不齐。杨柳惹鞭公子醉，<BR>
</font></big>
<font color="#400080">麻掩泪鲁人迷。通宵尘土飞山月，是处经营夹御堤。<BR>
</font></big>
<font color="#400080">顷刻知音几存殁，半回依约认轮蹄。<BR>
<P><big><font size="3" face="黑体" color="#000080"><strong><em>&nbsp;&nbsp; 卷18_65 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・洛阳陌】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">白玉谁家郎，回车渡天津。看花东上陌，惊动洛阳人。
<P><big><font size="3" face="黑体" color="#000080"><strong><em>&nbsp;&nbsp; 卷18_66 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・长安道】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">长安甲第高入云，谁家居住霍将军。日晚朝回拥宾从，<BR>
</font></big>
<font color="#400080">路傍拜揖何纷纷。莫言炙手手可热，须臾火尽灰亦灭。<BR>
</font></big>
<font color="#400080">莫言贫贱即可欺，人生富贵自有时。一朝天子赐颜色，<BR>
</font></big>
<font color="#400080">世上悠悠应始知。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷18_67 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・长安道】<a
href="authers/qzz_0842.htm" target="_blank"></font><font size="3" color="#0080FF"><font face="黑体">孟郊</font></a></big> 
<br>
</font><br>
<font color="#400080">胡风激秦树，贱子风中泣。家家朱门开，得见不可入。<BR>
</font></big>
<font color="#400080">长安十二衢，投树鸟亦急。高阁何人家，笙簧正喧吸。
<P><big><font size="3" face="黑体" color="#000080"><strong><em>&nbsp;&nbsp; 卷18_68 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・长安道】<a
href="authers/qzz_0586.htm" target="_blank"></font><font size="3" color="#0080FF"><font face="黑体">顾况</font></a></big> 
<br>
</font><br>
<font color="#400080">长安道，人无衣，马无草，何不归来山中老。<BR>
<P><big><font size="3" face="黑体" color="#000080"><strong><em>&nbsp;&nbsp; 卷18_69 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・长安道】<a
href="authers/qzz_1274.htm" target="_blank"></font><font size="3" color="#0080FF"><font face="黑体">聂夷中</font></a></big> 
<br>
</font><br>
<font color="#400080">此地无驻马，夜中犹走轮。所以路旁草，少于衣上尘。
<P><big><font size="3" face="黑体" color="#000080"><strong><em>&nbsp;&nbsp; 卷18_70 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・长安道】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">汉家宫殿含云烟，两宫十里相连延。晨霞出没弄丹阙，<BR>
</font></big>
<font color="#400080">春雨依微自甘泉。春雨依微春尚早，长安贵游爱芳草。<BR>
</font></big>
<font color="#400080">宝马横来下建章，香车却转避驰道。<BR>
</font></big>
<font color="#400080">贵游谁最贵，卫霍世难比。何能蒙主恩，幸遇边尘起。<BR>
</font></big>
<font color="#400080">归来甲第拱皇居。朱门峨峨临九衢，<BR>
</font></big>
<font color="#400080">中有流苏合欢之宝帐，一百二十凤凰罗列含明珠。<BR>
</font></big>
<font color="#400080">下有锦铺翠被之粲烂，博山吐香五云散。<BR>
</font></big>
<font color="#400080">丽人绮阁情飘u，头上鸳钗双翠翘，低鬟曳袖回春雪，<BR>
</font></big>
<font color="#400080">聚黛一声愁碧霄。山珍海错弃藩篱，烹犊涓崛缯劭。<BR>
</font></big>
<font color="#400080">既请列侯封部曲，还将金印授庐儿。欢荣若此何所苦，<BR>
</font></big>
<font color="#400080">但苦白日西南驰。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷18_71 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・长安道】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">花枝缺处青楼开，艳歌一曲酒一杯。美人劝我急行乐，<BR>
</font></big>
<font color="#400080">自古朱颜不再来，君不见外州客，长安道，一回来，<BR>
</font></big>
<font color="#400080">一回老。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷18_72 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・长安道】<a
href="authers/qzz_1142.htm" target="_blank"></font><font size="3" color="#0080FF"><font face="黑体">薛能</font></a></big> 
<br>
</font><br>
<font color="#400080">汲汲复营营，东西连两京。关]古若在，山岳累应成。<BR>
</font></big>
<font color="#400080">各自有身事，不相知姓名。交驰喧众类，分散入重城。<BR>
</font></big>
<font color="#400080">此路去无尽，万方人始生。空馀片言苦，来往觅刘桢。
<P><big><font size="3" face="黑体" color="#000080"><strong><em>&nbsp;&nbsp; 卷18_73 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・长安道】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">憧憧合合，八表一辙。黄尘雾合，车马火热。名汤风雨，<BR>
</font></big>
<font color="#400080">利辗霜雪。千车万驮，半宿关月。上有尧禹，下有夔契。<BR>
</font></big>
<font color="#400080">紫气银轮兮常覆金阙，仙掌捧日兮浊河澄澈。<BR>
</font></big>
<font color="#400080">愚将草木兮有言，与华封人兮不别。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_74 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・长安道】<a
href="authers/qzz_0223.htm" target="_blank"></font><font size="3" color="#0080FF"><font face="黑体">沈缙</font></a></big> 
<br>
</font><br>
<font color="#400080">秦地平如掌，层城出云汉。楼阁九衢春，车马千门旦。<BR>
</font></big>
<font color="#400080">绿柳开复合，红尘聚还散。日晚斗鸡回，经过狭斜看。
<P><big><font size="3" face="黑体" color="#000080"><strong><em>&nbsp;&nbsp; 卷18_75 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・梅花落】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">梅岭花初发，天山雪未开。雪处疑花满，花边似雪回。<BR>
</font></big>
<font color="#400080">因风入舞袖，杂粉向妆台。匈奴几万里，春至不知来。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_76 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・梅花落】<a
href="authers/qzz_0223.htm" target="_blank"></font><font size="3" color="#0080FF"><font face="黑体">沈缙</font></a></big> 
<br>
</font><br>
<font color="#400080">铁骑几时回，金闺怨早梅。雪中花已落，风暖叶应开。<BR>
</font></big>
<font color="#400080">夕逐新春管，香迎小岁杯。感时何足贵，书里报轮台。<br>
<P><big><font size="3" face="黑体" color="#000080"><strong><em>&nbsp;&nbsp; 卷18_77 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・梅花落】<a
href="authers/qzz_0516.htm" target="_blank"></font><font size="3" color="#0080FF"><font face="黑体">刘方平</font></a></big> 
<br>
</font><br>
<font color="#400080">新岁芳梅树，繁苞四面同。春风吹渐落，一夜几枝空。<BR>
</font></big>
<font color="#400080">小妇今如此，长城恨不穷。莫将辽海雪，来比后庭中。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_78 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・紫骝马】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">骝马照金鞍，转战入皋兰。塞门风稍急，长城水正寒。<BR>
</font></big>
<font color="#400080">雪暗鸣珂重，山长喷玉难。不辞横绝漠，流血几时干。
<P><big><font size="3" face="黑体" color="#000080"><strong><em>&nbsp;&nbsp; 卷18_79 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・紫骝马】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">紫骝行且嘶，双翻碧玉蹄。临流不肯渡，似惜锦障泥。<BR>
</font></big>
<font color="#400080">白雪关山远，黄云海树迷。挥鞭万里去，安得念春闺。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_80 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・紫骝马】<a
href="authers/qzz_0644.htm" target="_blank"></font><font size="3" color="#0080FF"><font face="黑体">李益</font></a></big> 
<br>
</font><br>
<font color="#400080">争场看斗鸡，白鼻紫m嘶。漳水春归晚，丛台日向低。<BR>
</font></big>
<font color="#400080">歇鞍珠作汗，试剑玉如泥。为谢红梁燕，年年妾独栖。<br>
<P><big><font size="3" face="黑体" color="#000080"><strong><em>&nbsp;&nbsp; 卷18_81 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・紫骝马】<a
href="authers/qzz_1307.htm" target="_blank"></font><font size="3" color="#0080FF"><font face="黑体">秦韬玉</font></a></big> 
<br>
</font><br>
<font color="#400080">渥洼奇骨本难求，况是豪家重紫骝。膘大宜悬银压。<BR>
</font></big>
<font color="#400080">力浑欺却玉衔头。生狞弄影风随起，躞蹀冲尘汗满沟。<BR>
</font></big>
<font color="#400080">若遇丈夫皆调御，任从骑取觅封侯。<BR>
<P><big><font size="3" face="黑体" color="#000080"><strong><em>&nbsp;&nbsp; 卷18_82 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・骢马（一曰骢马驱）】<a
href="authers/qzz_1197.htm" target="_blank"></font><font size="3" color="#0080FF"><font face="黑体">李群玉</font></a></big> 
<br>
</font><br>
<font color="#400080">浮云何权奇，绝足势未知。长嘶青海风，躞蹀振云丝。<BR>
</font></big>
<font color="#400080">由来渥洼种，本是苍龙儿。穆满不再活，无人昆阆骑。<BR>
</font></big>
<font color="#400080">君识跃峤怯，宁劳耀金羁。青刍与白水，空笑驽骀肥。<BR>
</font></big>
<font color="#400080">伯乐傥一见，应惊耳长垂。当思八荒外，逐日向瑶池。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_83 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・骢马曲】<a
href="authers/qzz_1070.htm" target="_blank"></font><font size="3" color="#0080FF"><font face="黑体">纪唐夫</font></a></big> 
<br>
</font><br>
<font color="#400080">连钱出塞蹋沙蓬，岂比当时御史骢。逐北自谙深碛路，<BR>
</font></big>
<font color="#400080">连嘶谁念静边功。登山每与青云合，弄影应知碧草同。<BR>
</font></big>
<font color="#400080">今日虏平将换妾，不如罗袖舞春风。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_84 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・雨雪曲】<a
href="authers/qzz_0645.htm" target="_blank"></font><font size="3" color="#0080FF"><font face="黑体">李端</font></a></big> 
<br>
</font><br>
<font color="#400080">天山一丈雪，杂雨夜霏霏。湿马胡歌乱，经烽汉火微。<BR>
</font></big>
<font color="#400080">丁零苏武别，疏勒范羌归。若著关头过，长榆叶定稀。<br>
<P><big><font size="3" face="黑体" color="#000080"><strong><em>&nbsp;&nbsp; 卷18_85 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・雨雪曲】<a
href="authers/qzz_1237.htm" target="_blank"></font><font size="3" color="#0080FF"><font face="黑体">翁绶</font></a></big> 
<br>
</font><br>
<font color="#400080">边声四合殷河流，雨雪飞来遍陇头。铁岭探人迷鸟道，<BR>
</font></big>
<font color="#400080">阴山飞将湿貂裘。斜飘旌旆过戎帐，半杂风沙入戍楼。<BR>
</font></big>
<font color="#400080">一自塞垣无李蔡，何人为解北门忧。<BR>
<P><big><font size="3" face="黑体" color="#000080"><strong><em>&nbsp;&nbsp; 卷18_86 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・刘生】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">刘生气不平，抱剑欲专征。报恩为豪侠，死难在横行。<BR>
</font></big>
<font color="#400080">翠羽装剑鞘，黄金饰马缨。但令一顾重，不吝百身轻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_87 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・雍台歌】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">太子池南楼百尺，八窗新树疏帘隔。黄金铺首画钩陈，<BR>
</font></big>
<font color="#400080">羽葆亭童拂交戟。盘纡阑J临高台，帐殿临流鸾扇开。<BR>
</font></big>
<font color="#400080">早雁声鸣细波起，映花卤簿龙飞回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_88 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・捉搦歌】<a
href="authers/qzz_1040.htm" target="_blank"></font><font size="3" color="#0080FF"><font face="黑体">张祜</font></a></big> 
<br>
</font><br>
<font color="#400080">门上关，墙上棘，窗中女子声唧唧，洛阳大道徒自直。<BR>
</font></big>
<font color="#400080">女子心在婆舍侧，呜呜笼鸟触四隅。<BR>
</font></big>
<font color="#400080">养男男娶妇，养女女嫁夫。阿婆六十翁七十，<BR>
</font></big>
<font color="#400080">不知女子长日泣，从他嫁去无悒悒。<BR>
<P><big><font size="3" face="黑体" color="#000080"><strong><em>&nbsp;&nbsp; 卷18_89 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・幽州胡马客歌】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">幽州胡马客，绿眼虎皮冠。笑拂两只箭，万人不可干。<BR>
</font></big>
<font color="#400080">弯弓若转月，白雁落云端。双双掉鞭行，游猎向楼兰。<BR>
</font></big>
<font color="#400080">出门不顾后，报国死何难。天骄五单于，狼戾好凶残。<BR>
</font></big>
<font color="#400080">牛马散北海，割鲜若虎餐。虽居燕支山，不道朔雪寒。<BR>
</font></big>
<font color="#400080">妇女马上笑，颜如W玉盘。翻入射鸟兽，花月醉雕鞍。<BR>
</font></big>
<font color="#400080">旄头四光芒，争战若蜂攒。白刃洒赤血，流沙为之丹。<BR>
</font></big>
<font color="#400080">名将古谁是，疲兵良可叹。何时天狼灭，父子得闲安。<br>
<P><big><font size="3" face="黑体" color="#000080"><strong><em>&nbsp;&nbsp; 卷18_90 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・白鼻m】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">银鞍白鼻m，绿地障泥锦。<BR>
</font></big>
<font color="#400080">细雨春风花落时，挥鞭且就胡姬饮。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷18_91 </em></strong></font><font
face="黑体" color="#800080"> </font><font size="4" color="#800080" face="宋体">【横吹曲辞・白鼻m】<a
href="authers/qzz_1040.htm" target="_blank"></font><font size="3" color="#0080FF"><font face="黑体">张祜</font></a></big> 
<br>
</font><br>
<font color="#400080">为底胡姬酒，长来白鼻m。摘莲抛水上，郎意在浮花。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
