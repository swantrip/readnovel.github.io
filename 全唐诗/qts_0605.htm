<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百零五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百零五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷605_1 </em></strong></font><font
face="黑体" color="#800080"> </font><font size="4" color="#800080" face="宋体">【放歌行】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">龟为秉灵亡，鱼为弄珠死。心中自有贼，莫怨任公子。<BR>
</font></big>
<font color="#400080">屈原若不贤，焉得沉湘水。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷605_2 </em></strong></font><font
face="黑体" color="#800080"> </font><font size="4" color="#800080" face="宋体">【长安寒食】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">春日照九衢，春风媚罗绮。万骑出都门，拥在香尘里。<BR>
</font></big>
<font color="#400080">莫辞吊枯骨，千载长如此。安知今日身，不是昔时鬼。<BR>
</font></big>
<font color="#400080">但看平地游，亦见摧c死。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷605_3 </em></strong></font><font
face="黑体" color="#800080"> </font><font size="4" color="#800080" face="宋体">【贞女墓】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">生持节操心，死作坚贞鬼。至今坟上春，草木无花卉。<br>
<P><big><font size="3" face="黑体" color="#000080"><strong><em>&nbsp;&nbsp; 卷605_4 </em></strong></font><font
face="黑体" color="#800080"> </font><font size="4" color="#800080" face="宋体">【自叹】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">春蚕未成茧，已贺箱笼实。k子徒有丝，终年不成匹。<BR>
</font></big>
<font color="#400080">每念古人言，有得则有失。我命独如何，憔悴长如一。<BR>
</font></big>
<font color="#400080">白日九衢中，幽独暗如漆。流泉有枯时，穷贱无尽日。<BR>
</font></big>
<font color="#400080">惆怅复惆怅，几回新月出。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷605_5 </em></strong></font><font
face="黑体" color="#800080"> </font><font size="4" color="#800080" face="宋体">【送徐群宰望江】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">古人力文学，所务安疲m。今人力文学，所务惟公卿。<BR>
</font></big>
<font color="#400080">大贤重邦本，屈迹官武城。劝民勤机杼，自然国用并。<BR>
</font></big>
<font color="#400080">但见富贵者，知食不知耕。忽尔秋不熟，储廪焉得盈。<BR>
</font></big>
<font color="#400080">贡艺既精苦，用心必公平。吾道不遗贤，霄汉期芳馨。<BR>
</font></big>
<font color="#400080">一夫若有德，千古称其英。陶潜虽理邑，崔烈徒台衡。<BR>
</font></big>
<font color="#400080">浊者必恶清，瞽者必恶明。孤松自有色，岂夺众草荣。<BR>
</font></big>
<font color="#400080">为刀若不利，焉得宰牛名。为丝若不直，焉得琴上声。<BR>
</font></big>
<font color="#400080">好去立高节，重来振羽翎。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷605_6 </em></strong></font><font
face="黑体" color="#800080"> </font><font size="4" color="#800080" face="宋体">【秋夕】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">万里凭梦归，骨肉皆在眼。觉来益惆怅，不信长安远。<BR>
</font></big>
<font color="#400080">人人但为农，我独常逢旱。恶命如漏卮，滴滴添不满。<BR>
</font></big>
<font color="#400080">天末雁来时，一叫一肠断。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷605_7 </em></strong></font><font
face="黑体" color="#800080"> </font><font size="4" color="#800080" face="宋体">【览孟东野集】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">蚌死留夜光，剑折留锋。哲人归大夜，千古传璋。<BR>
</font></big>
<font color="#400080">璋遍四海，人伦多变改。题花花已无，玩月月犹在。<BR>
</font></big>
<font color="#400080">不知天地间，白日几时昧。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷605_8 </em></strong></font><font
face="黑体" color="#800080"> </font><font size="4" color="#800080" face="宋体">【送友人江行】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">送君若浪水，叠叠愁思起。梦魂如月明，相送秋江里。<br>
<P><big><font size="3" face="黑体" color="#000080"><strong><em>&nbsp;&nbsp; 卷605_9 </em></strong></font><font
face="黑体" color="#800080"> </font><font size="4" color="#800080" face="宋体">【下第有感】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">古人有遗言，天地如掌阔。我行三十载，青云路未达。<BR>
</font></big>
<font color="#400080">尝闻读书者，所贵免征伐。谁知失意时，痛于刃伤骨。<BR>
</font></big>
<font color="#400080">身如石上草，根蒂浅难活。人人皆爱春，我独愁花发。<BR>
</font></big>
<font color="#400080">如何归故山，相携采薇蕨。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷605_10 </em></strong></font><font
face="黑体" color="#800080"> </font><font size="4" color="#800080" face="宋体">【论政】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">贤哉三握发，为有天下忧。孙弘不开阁，丙吉宁问牛。<BR>
</font></big>
<font color="#400080">内政由股肱，外政由诸侯。股肱政若行，诸侯政自修。<BR>
</font></big>
<font color="#400080">一物不得所，蚁穴满山丘。莫言万木死，不因一叶秋。<BR>
</font></big>
<font color="#400080">朱云若不直，汉帝终自由。子婴一失国，渭水东悠悠。
<P><big><font size="3" face="黑体" color="#000080"><strong><em>&nbsp;&nbsp; 卷605_11 </em></strong></font><font
face="黑体" color="#800080"> </font><font size="4" color="#800080" face="宋体">【战城南】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">武皇重征伐，战士轻生死。朝争刃上功，暮作泉下鬼。<BR>
</font></big>
<font color="#400080">悲风吊枯骨，明月照荒垒。千载留长声，呜咽城南水。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷605_12 </em></strong></font><font
face="黑体" color="#800080"> </font><font size="4" color="#800080" face="宋体">【赠郑殷处士】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">善琴不得听，嘉玉不得名。知音既已死，良匠亦未生。<BR>
</font></big>
<font color="#400080">退居一河湄，山中物景清。鱼沉池水碧，鹤去松枝轻。<BR>
</font></big>
<font color="#400080">长材靡入用，大厦失巨楹。颜子不得禄，谁谓天道平。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷605_13 </em></strong></font><font
face="黑体" color="#800080"> </font><font size="4" color="#800080" face="宋体">【古乐府】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">对酒弹古琴，弦中发新音。新音不可辨，十指幽怨深。<BR>
</font></big>
<font color="#400080">妾颜不自保，四时如车轮。不知今夜月，曾照几时人。<BR>
</font></big>
<font color="#400080">露滴芙蓉香，香销心亦死。良时无可留，残红谢池水。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷605_14 </em></strong></font><font
face="黑体" color="#800080"> </font><font size="4" color="#800080" face="宋体">【经安容先生旧居】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">羽化留遗踪，千载踪难没。一泉岩下水，几度换明月。<BR>
</font></big>
<font color="#400080">松老不改柯，龙久皆变骨。云雨有归时，鸡犬无还日。<BR>
</font></big>
<font color="#400080">至今青山中，寂寞桃花发。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷605_15 </em></strong></font><font
face="黑体" color="#800080"> </font><font size="4" color="#800080" face="宋体">【望行人】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">登楼恐不高，及高君已远。云行郎即行，云归郎不返。<BR>
</font></big>
<font color="#400080">嗟为楼上人，望望不相近。若作辙中泥，不放郎车转。<BR>
</font></big>
<font color="#400080">白日下西山，望尽妾肠断。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷605_16 </em></strong></font><font
face="黑体" color="#800080"> </font><font size="4" color="#800080" face="宋体">【岁丰】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">皇天降丰年，本忧贫士食。贫士无良畴，安能得稼穑。<BR>
</font></big>
<font color="#400080">工佣输富家，日落长叹息。为供豪者粮，役尽匹夫力。<BR>
</font></big>
<font color="#400080">天地莫施恩，施恩强者得。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷605_17 </em></strong></font><font
face="黑体" color="#800080"> </font><font size="4" color="#800080" face="宋体">【金谷园怀古】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">在富莫骄奢，骄奢多自亡。为女莫骋容，骋容多自伤。<BR>
</font></big>
<font color="#400080">如何金谷园，郁郁椒兰房。昨夜绮罗列，今日池馆荒。<BR>
</font></big>
<font color="#400080">竹死不变节，花落有馀香。美人抱义死，千载名犹彰。<BR>
</font></big>
<font color="#400080">娇歌无遗音，明月留清光。浮云易改色，衰草难重芳。<BR>
</font></big>
<font color="#400080">不学韩侯妇，衔冤报宋王。
<P><big><font size="3" face="黑体" color="#000080"><strong><em>&nbsp;&nbsp; 卷605_18 </em></strong></font><font
face="黑体" color="#800080"> </font><font size="4" color="#800080" face="宋体">【春日有感】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">我心如蘖苦，他见如荠甘。火未到身者，痛楚难共谙。<BR>
</font></big>
<font color="#400080">但言贫者拙，不言富者贪。谁知苦寒女，力尽为桑蚕。
<P><big><font size="3" face="黑体" color="#000080"><strong><em>&nbsp;&nbsp; 卷605_19 </em></strong></font><font
face="黑体" color="#800080"> </font><font size="4" color="#800080" face="宋体">【学仙词】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">上仙传秘诀，澹薄与无营。炼药□□□，变姓不变形。<BR>
</font></big>
<font color="#400080">三尸既无累，百虑自不生。是知寸心中，有路通上清。<BR>
</font></big>
<font color="#400080">祖龙好仙术，烧却黄金精。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷605_20 </em></strong></font><font
face="黑体" color="#800080"> </font><font size="4" color="#800080" face="宋体">【妓女】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">天若许人登，青山高不止。地若许人穷，黄泉深无水。<BR>
</font></big>
<font color="#400080">量诸造化情，物成皆有以。如何上青冥，视之平若砥。<BR>
</font></big>
<font color="#400080">日下骋琅\，空中无罗绮。但见势腾凌，将为长如此。<BR>
</font></big>
<font color="#400080">炫耀一时间，逡巡九泉里。一种为埃尘，不学堕楼死。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷605_21 </em></strong></font><font
face="黑体" color="#800080"> </font><font size="4" color="#800080" face="宋体">【寒女行】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">寒女命自薄，生来多贱微。家贫人不聘，一身无所归。<BR>
</font></big>
<font color="#400080">养蚕多苦心，茧熟他人丝。织素徒苦力，素成他人衣。<BR>
</font></big>
<font color="#400080">青楼富家女，才生便有主。终日著罗绮，何曾识机杼。<BR>
</font></big>
<font color="#400080">清夜闻歌声，听之泪如雨。他人如何欢，我意又何苦。<BR>
</font></big>
<font color="#400080">所以问皇天，皇天竟无语。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷605_22 </em></strong></font><font
face="黑体" color="#800080"> </font><font size="4" color="#800080" face="宋体">【览镜】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">一照一回悲，再照颜色衰。日月自流水，不知身老时。<BR>
</font></big>
<font color="#400080">昨日照红颜，今朝照白丝。白丝与红颜，相去咫尺间。<br>
<P><big><font size="3" face="黑体" color="#000080"><strong><em>&nbsp;&nbsp; 卷605_23 </em></strong></font><font
face="黑体" color="#800080"> </font><font size="4" color="#800080" face="宋体">【轻薄行】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">薄薄身上衣，轻轻浮云质。长安一花开，九陌马蹄疾。<BR>
</font></big>
<font color="#400080">谁言公子车，不是天上力。
<P><big><font size="3" face="黑体" color="#000080"><strong><em>&nbsp;&nbsp; 卷605_24 </em></strong></font><font
face="黑体" color="#800080"> </font><font size="4" color="#800080" face="宋体">【苦别离】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">十五为君婚，二十入君门。自从入户后，见君长出门。<BR>
</font></big>
<font color="#400080">朝看相送人，暮看相送人。若遣折杨柳，此地树无根。<BR>
</font></big>
<font color="#400080">愿为陌上土，得作马蹄尘。愿为曲木枝，得作双车轮。<BR>
</font></big>
<font color="#400080">安得太行山，移来君马前。
<P><big><font size="3" face="黑体" color="#000080"><strong><em>&nbsp;&nbsp; 卷605_25 </em></strong></font><font
face="黑体" color="#800080"> </font><font size="4" color="#800080" face="宋体">【览张骞传】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">采药不得根，寻河不得源。此时虚白首，徒感武皇恩。<BR>
</font></big>
<font color="#400080">桑田未闻改，日月曾几昏。仙骨若求得，垄头无新坟。<BR>
</font></big>
<font color="#400080">不见杜陵草，至今空自繁。
<P><big><font size="3" face="黑体" color="#000080"><strong><em>&nbsp;&nbsp; 卷605_26 </em></strong></font><font
face="黑体" color="#800080"> </font><font size="4" color="#800080" face="宋体">【白头吟】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">汉家天宇阔，日月不暂闲。常将古今骨，裨作北邙山。<BR>
</font></big>
<font color="#400080">山高势已极，犹自凋朱颜。
<P><big><font size="3" face="黑体" color="#000080"><strong><em>&nbsp;&nbsp; 卷605_27 </em></strong></font><font
face="黑体" color="#800080"> </font><font size="4" color="#800080" face="宋体">【瞽者叹】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">我心岂不平，我目自不明。徒云备双足，天下何由行。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷605_28 </em></strong></font><font
face="黑体" color="#800080"> </font><font size="4" color="#800080" face="宋体">【送从弟长安下第南归觐亲】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">白日不得照，戴天如戴盆。青云未见路，丹车劳出门。<BR>
</font></big>
<font color="#400080">采薇秦山镇，养亲湘水源。心中岂不切，其如行路难。<BR>
</font></big>
<font color="#400080">为文清益峻，为心直且安。芝兰未入用，馨香志独存。<BR>
</font></big>
<font color="#400080">他门种桃李，犹能荫子孙。我家有棠阴，枝叶竟不繁。<BR>
</font></big>
<font color="#400080">心醉岂因酒，愁多徒见萱。征徒忽告归，执袂殷勤论。<BR>
</font></big>
<font color="#400080">在鸟终为凤，为鱼须化鲲。富贵岂长守，贫贱宁有根。<BR>
</font></big>
<font color="#400080">丈夫志不大，何以佐乾坤。昼短疾于箭，早来献天言。<BR>
</font></big>
<font color="#400080">莫恋苍梧畔，野烟横破村。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷605_29 </em></strong></font><font
face="黑体" color="#800080"> </font><font size="4" color="#800080" face="宋体">【少年行】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">丈夫十八九，胆气欺韩彭。报仇不用剑，辅国不用兵。<BR>
</font></big>
<font color="#400080">以目为水鉴，以心作权衡。愿君似尧舜，能使天下平。<BR>
</font></big>
<font color="#400080">何必走马夸弓矢，然后致得人心争。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷605_30 </em></strong></font><font
face="黑体" color="#800080"> </font><font size="4" color="#800080" face="宋体">【汉宫井】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">辘轳声绝离宫静，班姬几度照金井。<br>梧桐老去残花开，犹似当时美人影。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷605_31 </em></strong></font><font
face="黑体" color="#800080"> </font><font size="4" color="#800080" face="宋体">【显茂楼】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">秦山渭水尚悠悠，如何草树迷宫阙。<br>繁华朱翠尽东流，唯有望楼对明月。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷605_32 </em></strong></font><font
face="黑体" color="#800080"> </font><font size="4" color="#800080" face="宋体">【紫阁峰】<a
href="authers/qzz_1251.htm" target="_blank"></font><font size="3" color="#0080FF"><font face="黑体">邵谒</font></a></big> 
<br>
</font><br>
<font color="#400080">壮国山河倚空碧，迥拔烟霞侵太白。<br>绿崖下视千万寻，青天只据百馀尺。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
