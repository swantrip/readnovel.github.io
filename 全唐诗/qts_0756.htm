<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百五十六</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百五十六</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷756_1 </em></strong></font><font
face="黑体" color="#800080"> </font><font size="4" color="#800080" face="宋体">【送孟宾于员外还新淦】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">暂来城阙不从容，却佩银鱼隐玉峰。双涧水边欹醉石，<BR>
</font></big>
<font color="#400080">九仙台下听风松。题诗翠壁称逋客，采药春畦狎老农。<BR>
</font></big>
<font color="#400080">野鹤乘轩云出岫，不知何日再相逢。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_2 </em></strong></font><font
face="黑体" color="#800080"> </font><font size="4" color="#800080" face="宋体">【孟君别后相续寄书，作此酬之】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">多病怯烦暑，短才忧近职。足北窗风，遥怀浩无极。<BR>
</font></big>
<font color="#400080">故人易成别，诗句空相忆。尺素寄天涯，淦江秋水色。
<P><big><font size="3" face="黑体" color="#000080"><strong><em>&nbsp;&nbsp; 卷756_3 </em></strong></font><font
face="黑体" color="#800080"> </font><font size="4" color="#800080" face="宋体">【纳后夕侍宴】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">天上轩星正，云间湛露垂。礼容过渭水，宴喜胜瑶池。<BR>
</font></big>
<font color="#400080">彩雾笼花烛，升龙肃羽仪。君臣欢乐日，文物盛明时。<BR>
</font></big>
<font color="#400080">帘卷银河转，香凝玉漏迟。华封倾祝意，觞酒与声诗。<BR>
<font color="#400080">时平物茂岁功成，重翟排云到玉京。<br>四海未知春色至，今宵先入九重城。<br>
<br>
<font color="#400080">银烛金炉禁漏移，月轮初照万年枝。<br>造舟已似文王事，卜世应同八百期。<br>
<br>
<font color="#400080">汉主承乾帝道光，天家花烛宴昭阳。<br>六衣盛礼如金屋，彩笔分题似柏梁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷756_4 </em></strong></font><font
face="黑体" color="#800080"> </font><font size="4" color="#800080" face="宋体">【北苑侍宴杂咏诗・竹】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">劲节生宫苑，虚心奉豫游。自然名价重，不羡渭川侯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_5 </em></strong></font><font
face="黑体" color="#800080"> </font><font size="4" color="#800080" face="宋体">【北苑侍宴杂咏诗・松】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">细韵风中远，寒青雪后浓。繁阴堪避雨，效用待东封。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_6 </em></strong></font><font
face="黑体" color="#800080"> </font><font size="4" color="#800080" face="宋体">【北苑侍宴杂咏诗・水】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">碧草垂低岸，东风起细波。横汾从游宴，何谢到天河。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_7 </em></strong></font><font
face="黑体" color="#800080"> </font><font size="4" color="#800080" face="宋体">【北苑侍宴杂咏诗・风】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">昨朝才解冻，今日又开花。帝力无人识，谁知玩物华。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_8 </em></strong></font><font
face="黑体" color="#800080"> </font><font size="4" color="#800080" face="宋体">【北苑侍宴杂咏诗・菊】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">细丽披金彩，氛氲散远馨。泛杯频奉赐，缘解制颓龄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_9 </em></strong></font><font
face="黑体" color="#800080"> </font><font size="4" color="#800080" face="宋体">【柳枝词十首（座中应制）】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">金马辞臣赋小诗，梨园弟子唱新词。<br>君恩还似东风意，先入灵和蜀柳枝。<br>
<br>
<font color="#400080">百草千花共待春，绿杨颜色最惊人。<br>天边雨露年年在，上苑芳华岁岁新。<br>
<br>
<font color="#400080">长爱龙池二月时，毵毵金线弄春姿。<br>假饶叶落枝空后，更有梨园笛里吹。<br>
<br>
<font color="#400080">绿水成文柳带摇，东风初到不鸣条。<br>龙舟欲过偏留恋，万缕轻丝拂御桥。<br>
<br>
<font color="#400080">百尺长条婉曲尘，诗题不尽画难真。<br>凭君折向人间种，还似君恩处处春。<br>
<br>
<font color="#400080">风暖云开晚照明，翠条深映凤凰城。<br>人间欲识灵和态，听取新词玉管声。<br>
<br>
<font color="#400080">醉折垂杨唱柳枝，金城三月走金羁。<br>年年为爱新条好，不觉苍华也似丝。<br>
<br>
<font color="#400080">新春花柳竞芳姿，偏爱垂杨拂地枝。<br>天子遍教词客赋，宫中要唱洞箫词。<br>
<br>
<font color="#400080">凝碧池头蘸翠涟，凤凰楼畔簇晴烟。<br>新词欲咏知难咏，说与双成入管弦。<br>
<br>
<font color="#400080">侍从甘泉与未央，移舟偏要近垂杨。<br>樱桃未绽梅花老，折得柔条百尺长。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷756_10 </em></strong></font><font
face="黑体" color="#800080"> </font><font size="4" color="#800080" face="宋体">【奉和宫傅相公怀旧见寄四十韵】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">谢傅功成德望全，鸾台初下正萧然。抟风乍息三千里，<BR>
</font></big>
<font color="#400080">感旧重怀四十年。西掖新官同贾马，南朝兴运似开天。<BR>
</font></big>
<font color="#400080">文辞职业分工拙，流辈班资让后先。每愧陋容劳刻画，<BR>
</font></big>
<font color="#400080">长惭顽石费雕镌。晨趋纶掖吟春永，夕会精庐待月圆。<BR>
</font></big>
<font color="#400080">立马有时同草诏，联镳几处共成篇。闲歌柳叶翻新曲，<BR>
</font></big>
<font color="#400080">醉咏桃花促绮筵。少壮况逢时世好，经过宁虑岁华迁。<BR>
</font></big>
<font color="#400080">云龙得路须腾跃，社栎非材合弃捐。再谒湘江犹是幸，<BR>
</font></big>
<font color="#400080">两还宣室竟何缘。已知瑕玷劳磨莹，又得官司重接连。<BR>
</font></big>
<font color="#400080">听漏分宵趋建礼，从游同召赴甘泉。云开阊阖分台殿，<BR>
</font></big>
<font color="#400080">风过华林度管弦。行止不离宫仗影，衣裾尝惹御炉烟。<BR>
</font></big>
<font color="#400080">师资稷契论中礼，依止山公典小铨。多谢天波垂赤管，<BR>
</font></big>
<font color="#400080">敢教晨景过华砖。Q飞附骥方经远，巨楫垂风遂济川。<BR>
</font></big>
<font color="#400080">玉烛调时钧轴正，台阶平处德星悬。岩廊礼绝威容肃，<BR>
</font></big>
<font color="#400080">布素情深友好偏。长拟营巢安大厦，忽惊操钺领中权。<BR>
</font></big>
<font color="#400080">吴门日丽龙衔节，京口沙晴o画船。盖代名高方赫赫，<BR>
</font></big>
<font color="#400080">恋恩心切更乾乾。袁安辞气忠仍恳，吴汉精诚直且专。<BR>
</font></big>
<font color="#400080">却许丘明师纪传，更容疏广奉周旋。朱门自得施行马，<BR>
</font></big>
<font color="#400080">厚禄何妨食万钱。密疏尚应劳献替，清谈唯见论空玄。<BR>
</font></big>
<font color="#400080">东山妓乐供闲步，北牖风凉足晏眠。玄武湖边林隐见，<BR>
</font></big>
<font color="#400080">五城桥下棹洄沿。曾移苑树开红药，新凿家池种白莲。<BR>
</font></big>
<font color="#400080">不遣前驺妨野逸，别寻逋客互招延。棋枰寂静陈虚阁，<BR>
</font></big>
<font color="#400080">诗笔沉吟劈彩笺。往事偶来春梦里，闲愁因动落花前。<BR>
</font></big>
<font color="#400080">青云旧侣嗟谁在，白首亲情倍见怜。尽日凝思殊怅望，<BR>
</font></big>
<font color="#400080">一章追叙信精研。韶颜莫与年争竞，世虑须凭道节宣。<BR>
</font></big>
<font color="#400080">幸喜书生为将相，定由阴德致神仙。羊公剩有登临兴，<BR>
</font></big>
<font color="#400080">尚子都无嫁娶牵。退象天山镇浮竞，起为霖雨润原田。<BR>
</font></big>
<font color="#400080">从容自保君臣契，何必扁舟始是贤。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_11 </em></strong></font><font
face="黑体" color="#800080"> </font><font size="4" color="#800080" face="宋体">【右省仆射相公垂览和诗，复贻长句，辄次来韵】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">西院春归道思深，披衣闲听暝猿吟。铺陈政事留黄阁，<BR>
</font></big>
<font color="#400080">偃息神机在素琴。玉柄暂时疏末座，瑶华频复惠清音。<BR>
</font></big>
<font color="#400080">开晴便作东山约，共赏烟霞放旷心。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_12 </em></strong></font><font
face="黑体" color="#800080"> </font><font size="4" color="#800080" face="宋体">【九日落星山登高】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">秋暮天高稻u成，落星山上会诸宾。黄花泛酒依流俗，<BR>
</font></big>
<font color="#400080">白发满头思古人。岩影晚看云出岫，湖光遥见客垂纶。<BR>
</font></big>
<font color="#400080">风烟不改年长度，终待林泉老此身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_13 </em></strong></font><font
face="黑体" color="#800080"> </font><font size="4" color="#800080" face="宋体">【十日和张少监】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">重阳高会古平台，吟遍秋光始下来。黄菊后期香未减，<BR>
</font></big>
<font color="#400080">新诗捧得眼还开。每因佳节知身老，却忆前欢似梦回。<BR>
</font></big>
<font color="#400080">且喜清时屡行乐，是非名利尽悠哉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_14 </em></strong></font><font
face="黑体" color="#800080"> </font><font size="4" color="#800080" face="宋体">【御筵送邓王】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">禁里秋光似水清，林烟池影共离情。暂移黄阁只三载，<BR>
</font></big>
<font color="#400080">却望紫垣都数程。满座清风天子送。随车甘雨郡人迎。<BR>
</font></big>
<font color="#400080">绮霞阁上诗题在，从此还应有颂声。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_15 </em></strong></font><font
face="黑体" color="#800080"> </font><font size="4" color="#800080" face="宋体">【和张少监晚菊】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">忆共庭兰倚砌栽，柔条轻吹独依隈。自知佳节终堪赏，<BR>
</font></big>
<font color="#400080">为惜流光未忍开。采撷也须盈掌握，馨香还解满尊。<BR>
</font></big>
<font color="#400080">今朝旬假犹无事，更好登临泛一杯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_16 </em></strong></font><font
face="黑体" color="#800080"> </font><font size="4" color="#800080" face="宋体">【送冯侍郎】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">闻君竹马戏毗陵，谁道观风自六卿。今日声明光旧物，<BR>
</font></big>
<font color="#400080">共看旌旆拥书生。斩蛟桥下G烟碧，射虎亭边草路清。<BR>
</font></big>
<font color="#400080">应念筵中倍离恨，老来偏重十年兄。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_17 </em></strong></font><font
face="黑体" color="#800080"> </font><font size="4" color="#800080" face="宋体">【又绝句寄题毗陵驿】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">曾持使节驻毗陵，长与州人有旧情。<br>为向驿桥风月道，舍人髭鬓白千茎。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷756_18 </em></strong></font><font
face="黑体" color="#800080"> </font><font size="4" color="#800080" face="宋体">【陈侍郎宅观花烛】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">今夜银河万里秋，人言织女嫁牵牛。佩声寥亮和金奏，<BR>
</font></big>
<font color="#400080">烛影荧煌映玉钩。座客亦从天子赐，更筹须为主人留。<BR>
</font></big>
<font color="#400080">世间盛事君知否，朝下鸾台夕凤楼。<BR>
<P><big><font size="3" face="黑体" color="#000080"><strong><em>&nbsp;&nbsp; 卷756_19 </em></strong></font><font
face="黑体" color="#800080"> </font><font size="4" color="#800080" face="宋体">【送萧尚书致仕归庐陵】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">江海分飞二十春，重论前事不堪闻。主忧臣辱谁非我，<BR>
</font></big>
<font color="#400080">曲突徙薪唯有君。金紫满身皆外物，雪霜垂领便离群。<BR>
</font></big>
<font color="#400080">鹤归华表望不尽，玉笥山头多白云。<BR>
<P><big><font size="3" face="黑体" color="#000080"><strong><em>&nbsp;&nbsp; 卷756_20 </em></strong></font><font
face="黑体" color="#800080"> </font><font size="4" color="#800080" face="宋体">【赋得秋江晚照】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">落日照平流，晴空万里秋。轻明动枫叶，点的乱沙鸥。<BR>
</font></big>
<font color="#400080">罾网鱼梁静，笞簦稻穗收。不教行乐倦，冉冉下城楼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_21 </em></strong></font><font
face="黑体" color="#800080"> </font><font size="4" color="#800080" face="宋体">【奉和子龙大监与舍弟赠答之什】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">石渠东观两优贤，明主知臣岂偶然。鸳鹭分行皆接武，<BR>
</font></big>
<font color="#400080">金兰同好共忘年。怀恩未遂林泉约，窃位空惭组绶悬。<BR>
</font></big>
<font color="#400080">多少深情知不尽，好音相慰强成篇。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_22 </em></strong></font><font
face="黑体" color="#800080"> </font><font size="4" color="#800080" face="宋体">【史馆庭梅见其毫末历载三十今已半枯…伏惟垂览】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">东观婆娑树，曾怜甲坼时。繁英共攀折，芳岁几推移。<BR>
</font></big>
<font color="#400080">往事皆陈迹，清香亦暗衰。相看宜自喜，双鬓合垂丝。
<P><big><font size="3" face="黑体" color="#000080"><strong><em>&nbsp;&nbsp; 卷756_23 </em></strong></font><font
face="黑体" color="#800080"> </font><font size="4" color="#800080" face="宋体">【太傅相公深感庭梅再成绝唱曲垂借示倍认知怜…攀和】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">禁省繁华地，含芳自一时。雪英开复落，红药植还移。<BR>
</font></big>
<font color="#400080">静想分今昔，频吟叹盛衰。多情共如此，争免鬓成丝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_24 </em></strong></font><font
face="黑体" color="#800080"> </font><font size="4" color="#800080" face="宋体">【太傅相公以庭梅二篇许舍弟同赋再迂藻思…庶申感谢】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">旧眷终无替，流光自足悲。攀条感花萼，和曲许埙篪。<BR>
</font></big>
<font color="#400080">前会成春梦，何人更己知。缘情聊借喻，争敢道言诗。<br>
<P><big><font size="3" face="黑体" color="#000080"><strong><em>&nbsp;&nbsp; 卷756_25 </em></strong></font><font
face="黑体" color="#800080"> </font><font size="4" color="#800080" face="宋体">【和钟大监泛舟同游见示】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">潮沟横趣北山阿，一月三游未是多。老去交亲难暂舍，<BR>
</font></big>
<font color="#400080">闲中滋味更无过。G桥树映行人渡，村径风飘牧竖歌。<BR>
</font></big>
<font color="#400080">孤棹乱流偏有兴，满川晴日弄微波。<BR>
<P><big><font size="3" face="黑体" color="#000080"><strong><em>&nbsp;&nbsp; 卷756_26 </em></strong></font><font
face="黑体" color="#800080"> </font><font size="4" color="#800080" face="宋体">【又和游光睦院】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">寺门山水际，清浅照孱颜。客棹晚维岸，僧房犹掩关。<BR>
</font></big>
<font color="#400080">日华穿竹静，云影过阶闲。箕踞一长啸，忘怀物我间。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_27 </em></strong></font><font
face="黑体" color="#800080"> </font><font size="4" color="#800080" face="宋体">【和张少监舟中望蒋山】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">G路向还背，前山高复重。纷披红叶树，间断白云峰。<BR>
</font></big>
<font color="#400080">尽日慵移棹，何年醉倚松。自知闲未得，不敢笑周J。
<P><big><font size="3" face="黑体" color="#000080"><strong><em>&nbsp;&nbsp; 卷756_28 </em></strong></font><font
face="黑体" color="#800080"> </font><font size="4" color="#800080" face="宋体">【茱萸诗】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">万物庆西成，茱萸独擅名。芳排红结小，香透夹衣轻。<BR>
</font></big>
<font color="#400080">宿露沾犹重，朝阳照更明。长和菊花酒，高宴奉西清。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_29 </em></strong></font><font
face="黑体" color="#800080"> </font><font size="4" color="#800080" face="宋体">【奉和御制茱萸】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">台畔西风御果新，芳香精彩丽萧辰。柔条细叶妆治好，<BR>
</font></big>
<font color="#400080">紫蒂红芳点缀匀。几朵得陪天上宴，千株长作洞中春。<BR>
</font></big>
<font color="#400080">今朝圣藻偏流咏，黄菊无由更敢邻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_30 </em></strong></font><font
face="黑体" color="#800080"> </font><font size="4" color="#800080" face="宋体">【蒙恩赐酒旨令醉，进诗以谢】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">明光殿里夜迢迢，多病逢秋自寂寥。蜡炬乍传丹凤诏，<BR>
</font></big>
<font color="#400080">御题初认白云谣。今宵幸识衢尊味，明日知停入x朝。<BR>
</font></big>
<font color="#400080">为感君恩判一醉，不烦辛苦解金貂。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_31 </em></strong></font><font
face="黑体" color="#800080"> </font><font size="4" color="#800080" face="宋体">【秋日泛舟赋O花】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">素艳拥行舟，清香覆碧流。远烟分的的，轻浪泛悠悠。<BR>
</font></big>
<font color="#400080">雨歇平湖满，风凉运渎秋。今朝流咏处，即是白O洲。<br>
<P><big><font size="3" face="黑体" color="#000080"><strong><em>&nbsp;&nbsp; 卷756_32 </em></strong></font><font
face="黑体" color="#800080"> </font><font size="4" color="#800080" face="宋体">【题梁王旧园】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">梁王旧馆枕潮沟，共引垂藤系小舟。树倚荒台风淅淅，<BR>
</font></big>
<font color="#400080">草埋欹石雨修修。门前不见邹枚醉，池上时闻雁鹜愁。<BR>
</font></big>
<font color="#400080">节士逢秋多感激，不须频向此中游。<BR>
<P><big><font size="3" face="黑体" color="#000080"><strong><em>&nbsp;&nbsp; 卷756_33 </em></strong></font><font
face="黑体" color="#800080"> </font><font size="4" color="#800080" face="宋体">【奉酬度支陈员外】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">古来贤达士，驰鹜唯群书。非礼誓弗习，违道无与居。<BR>
</font></big>
<font color="#400080">儒家若迂阔，遂将世情疏。吾友嗣世德，古风蔼有馀。<BR>
</font></big>
<font color="#400080">幸遇汉文皇，握兰佩金鱼。俯视长沙赋，凄凄将焉如。<br>
<P><big><font size="3" face="黑体" color="#000080"><strong><em>&nbsp;&nbsp; 卷756_34 </em></strong></font><font
face="黑体" color="#800080"> </font><font size="4" color="#800080" face="宋体">【明道人归西林，求题院额，作此送之】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">昔从岐阳狩，簪缨满翠微。十年劳我梦，今日送师归。<BR>
</font></big>
<font color="#400080">曳尾龟应乐，乘轩鹤谩肥。含情题小篆，将去挂岩扉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_35 </em></strong></font><font
face="黑体" color="#800080"> </font><font size="4" color="#800080" face="宋体">【送宣州丘判官】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">宪署游从阻，平台道路赊。喜君驰后乘，于此会仙槎。<BR>
</font></big>
<font color="#400080">缓酌迟飞盖，微吟望绮霞。相迎在春渚，暂别莫咨嗟。
<P><big><font size="3" face="黑体" color="#000080"><strong><em>&nbsp;&nbsp; 卷756_36 </em></strong></font><font
face="黑体" color="#800080"> </font><font size="4" color="#800080" face="宋体">【北使还襄邑道中作（九月三十日）】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">九月三十日，独行梁宋道。河流激似飞，林叶翻如扫。<BR>
</font></big>
<font color="#400080">程遥苦昼短，野迥知寒早。还家亦不闲，要且还家了。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_37 </em></strong></font><font
face="黑体" color="#800080"> </font><font size="4" color="#800080" face="宋体">【禁中新月】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">今夕拜新月，沈沈禁署中。玉绳疏间彩，金掌静无风。<BR>
</font></big>
<font color="#400080">节换知身老，时平见岁功。吟看北墀暝，兰烬坠微红。<br>
<P><big><font size="3" face="黑体" color="#000080"><strong><em>&nbsp;&nbsp; 卷756_38 </em></strong></font><font
face="黑体" color="#800080"> </font><font size="4" color="#800080" face="宋体">【观吉王从谦花烛】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">王门嘉礼万人观，况是新承置醴欢。花烛喧阗丞相府，<BR>
</font></big>
<font color="#400080">星辰摇动远游冠。歌声暂阕闻宫漏，云影初开见露盘。<BR>
</font></big>
<font color="#400080">帝里佳期频赋颂，长留故事在金銮。<BR>
<P><big><font size="3" face="黑体" color="#000080"><strong><em>&nbsp;&nbsp; 卷756_39 </em></strong></font><font
face="黑体" color="#800080"> </font><font size="4" color="#800080" face="宋体">【棋赌赋诗输刘起居（奂）】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">刻烛知无取，争先素未精。本图忘物我，何必计输赢。<BR>
</font></big>
<font color="#400080">赌墅终规利，焚囊亦近名。不如相视笑，高咏两三声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_40 </em></strong></font><font
face="黑体" color="#800080"> </font><font size="4" color="#800080" face="宋体">【春尽日游后湖赠刘起居（刘时方烧药）】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">今朝湖上送春归，万顷澄波照白髭。<br>笑折残花劝君酒，金丹成熟是何时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷756_41 </em></strong></font><font
face="黑体" color="#800080"> </font><font size="4" color="#800080" face="宋体">【送察院李侍御使庐陵因寄孟员外】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">绣衣乘驿急如星，山水何妨寄野情。<br>肯向九仙台下歇，闲听孟叟醉吟声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷756_42 </em></strong></font><font
face="黑体" color="#800080"> </font><font size="4" color="#800080" face="宋体">【后湖访古各赋一题得西邸】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">南朝藩阃地，八友旧招寻。事往山光在，春晴草色深。<BR>
</font></big>
<font color="#400080">曲池鱼自乐，丛桂鸟频吟。今日中兴运，犹怀翰墨林。
<P><big><font size="3" face="黑体" color="#000080"><strong><em>&nbsp;&nbsp; 卷756_43 </em></strong></font><font
face="黑体" color="#800080"> </font><font size="4" color="#800080" face="宋体">【送德迈道人之豫章】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">禅灵桥畔落残花，桥上离情对日斜。顾我乘轩惭组绶，<BR>
</font></big>
<font color="#400080">羡师飞锡指烟霞。楼中西岭真君宅，门外南州处士家。<BR>
</font></big>
<font color="#400080">莫道空谈便无事，碧云诗思更无涯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_44 </em></strong></font><font
face="黑体" color="#800080"> </font><font size="4" color="#800080" face="宋体">【送陈秘监归泉州】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">风满潮沟木叶飞，水边行客驻骖W。三朝恩泽冯唐老，<BR>
</font></big>
<font color="#400080">万里乡关贺监归。世路穷通前事远，半生谈笑此心违。<BR>
</font></big>
<font color="#400080">离歌不识高堂庆，特地令人泪满衣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷756_45 </em></strong></font><font
face="黑体" color="#800080"> </font><font size="4" color="#800080" face="宋体">【又听《霓裳羽衣曲》送陈君】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">清商一曲远人行，桃叶津头月正明。<br>此是开元太平曲，莫教偏作别离声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷756_46 </em></strong></font><font
face="黑体" color="#800080"> </font><font size="4" color="#800080" face="宋体">【又题白鹭洲江鸥送陈君】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">白鹭洲边江路斜，轻鸥接翼满平沙。吾徒来送远行客，<BR>
</font></big>
<font color="#400080">停舟为尔长叹息。酒旗渔艇两无猜，月影芦花镇相得。<BR>
</font></big>
<font color="#400080">离筵一曲怨复清，满座销魂鸟不惊。人生不及水禽乐，<BR>
</font></big>
<font color="#400080">安用虚名上麟阁。同心携手今如此，金鼎丹砂何寂寞。<BR>
</font></big>
<font color="#400080">天涯后会眇难期，从此又应添白髭。愿君不忘分飞处，<BR>
</font></big>
<font color="#400080">长保翩翩洁白姿。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷756_47 </em></strong></font><font
face="黑体" color="#800080"> </font><font size="4" color="#800080" face="宋体">【哭刑部侍郎乔公诗】<a
href="authers/qzz_1488.htm" target="_blank"></font><font size="3" color="#0080FF"><font face="黑体">徐铉</font></a></big> 
<br>
</font><br>
<font color="#400080">举世重文雅，夫君更质真。曾嗟混鸡鹤，终日异淄磷。<BR>
</font></big>
<font color="#400080">词赋离骚客，封章谏诤臣。襟怀道家侣，标格古时人。<BR>
</font></big>
<font color="#400080">逸老诚云福，遗形未免贫。求文空得草，埋玉遂为尘。<BR>
</font></big>
<font color="#400080">静想忘年契，冥思接武晨。连宵洽杯酒，分日掌丝纶。<BR>
</font></big>
<font color="#400080">蠹简书陈事，遗孤托世亲。前贤同此叹，非我独沾巾。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
