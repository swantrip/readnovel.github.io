<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百四十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百四十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷648_1 </em></strong></font><font
face="黑体" color="#800080"> </font><font size="4" color="#800080" face="宋体">【采莲】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">采莲女儿避残热，隔夜相期侵早发。指剥春葱腕似雪，<BR>
</font></big>
<font color="#400080">画桡轻拨蒲根月。兰舟尺速有输赢，先到河湾赌何物。<BR>
</font></big>
<font color="#400080">才到河湾分首去，散在花间不知处。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷648_2 </em></strong></font><font
face="黑体" color="#800080"> </font><font size="4" color="#800080" face="宋体">【寄李频】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">众木又摇落，望群还不还。轩车在何处，雨雪满前山。<BR>
</font></big>
<font color="#400080">思苦文星动，乡遥钓渚闲。明年见名姓，唯我独何颜。<br>
<P><big><font size="3" face="黑体" color="#000080"><strong><em>&nbsp;&nbsp; 卷648_3 </em></strong></font><font
face="黑体" color="#800080"> </font><font size="4" color="#800080" face="宋体">【东溪别业寄吉州段郎中】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">前山含远翠，罗列在窗中。尽日人不到，一尊谁与同。<BR>
</font></big>
<font color="#400080">凉随莲叶雨，暑避柳条风。岂分长岑寂，明时有至公。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷648_4 </em></strong></font><font
face="黑体" color="#800080"> </font><font size="4" color="#800080" face="宋体">【怀州客舍】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">误饮覃怀酒，谁知滞去程。朝昏太行色，坐卧沁河声。<BR>
</font></big>
<font color="#400080">白道穿秦甸，严鼙似戍城。邻鸡莫相促，游子自晨征。
<P><big><font size="3" face="黑体" color="#000080"><strong><em>&nbsp;&nbsp; 卷648_5 </em></strong></font><font
face="黑体" color="#800080"> </font><font size="4" color="#800080" face="宋体">【中路寄喻凫先辈】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">求名如未遂，白首亦难归。送我尊前酒，典君身上衣。<BR>
</font></big>
<font color="#400080">寒芜随楚尽，落叶渡淮稀。莫叹干时晚，前心岂便非。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷648_6 </em></strong></font><font
face="黑体" color="#800080"> </font><font size="4" color="#800080" face="宋体">【送赵明府还北】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">故园终不住，剑鹤在扁舟。尽室无馀俸，还家得白头。<BR>
</font></big>
<font color="#400080">钟催吴岫晓，月绕渭河流。曾是栖安邑，恩期异日酬。<br>
<P><big><font size="3" face="黑体" color="#000080"><strong><em>&nbsp;&nbsp; 卷648_7 </em></strong></font><font
face="黑体" color="#800080"> </font><font size="4" color="#800080" face="宋体">【过朱协律故山】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">地下无馀恨，人间得盛名。残篇续大雅，稚子托诸生。<BR>
</font></big>
<font color="#400080">度日山空暮，缘溪鹤自鸣。难收故交意，寒笛一声声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷648_8 </em></strong></font><font
face="黑体" color="#800080"> </font><font size="4" color="#800080" face="宋体">【途中寄刘沆（一作寄朱特）】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">登车误相远，谈笑亦何因。路入潇湘树，书随巴蜀人。<BR>
</font></big>
<font color="#400080">敛衣寒犯雪，倾箧病看春。莫负髫年志，清朝作献臣。
<P><big><font size="3" face="黑体" color="#000080"><strong><em>&nbsp;&nbsp; 卷648_9 </em></strong></font><font
face="黑体" color="#800080"> </font><font size="4" color="#800080" face="宋体">【送班主簿入谒荆南韦常侍（一作卢尚书）】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">束书成远去，还计莫经春。倒箧唯求醉，登舟自笑贫。<BR>
</font></big>
<font color="#400080">波移彭蠡月，树没汉陵人。试吏曾趋府，旌幢自可亲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷648_10 </em></strong></font><font
face="黑体" color="#800080"> </font><font size="4" color="#800080" face="宋体">【夏日登灵隐寺后峰】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">绝顶无烦暑，登临三伏中。深萝难透日，乔木更含风。<BR>
</font></big>
<font color="#400080">山叠云霞际，川倾世界东。那知兹夕兴，不与古人同。<br>
<P><big><font size="3" face="黑体" color="#000080"><strong><em>&nbsp;&nbsp; 卷648_11 </em></strong></font><font
face="黑体" color="#800080"> </font><font size="4" color="#800080" face="宋体">【听新蝉寄张昼】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">细声频断续，审听亦难分。仿佛应移处，从容却不闻。<BR>
</font></big>
<font color="#400080">兰栖朝咽露，树隐暝吟云。莫遣乡愁起，吾怀只是君。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷648_12 </em></strong></font><font
face="黑体" color="#800080"> </font><font size="4" color="#800080" face="宋体">【送喻坦之下第还江东】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">文战偶未胜，无令移壮心。风尘辞帝里，舟楫到家林。<BR>
</font></big>
<font color="#400080">过楚寒方尽，浮淮月正沈。持杯话来日，不听洞庭砧。
<P><big><font size="3" face="黑体" color="#000080"><strong><em>&nbsp;&nbsp; 卷648_13 </em></strong></font><font
face="黑体" color="#800080"> </font><font size="4" color="#800080" face="宋体">【送姚舒下第游蜀】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">蜀路何迢递，怜君独去游。风烟连北虏，山水似东瓯。<BR>
</font></big>
<font color="#400080">九折盘荒坂，重江绕汉州。临邛一壶酒，能遣长卿愁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷648_14 </em></strong></font><font
face="黑体" color="#800080"> </font><font size="4" color="#800080" face="宋体">【旅次钱塘】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">此地似乡国，堪为朝夕吟。云藏吴相庙，树引越山禽。<BR>
</font></big>
<font color="#400080">潮落海人散，钟迟秋寺深。我来无旧识，谁见寂寥心。<br>
<P><big><font size="3" face="黑体" color="#000080"><strong><em>&nbsp;&nbsp; 卷648_15 </em></strong></font><font
face="黑体" color="#800080"> </font><font size="4" color="#800080" face="宋体">【别喻凫】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">知心似古人，岁久分弥亲。离别波涛阔，留连槐柳新。<BR>
</font></big>
<font color="#400080">蟆陵寒贳酒，渔浦夜垂纶。自此星居后，音书岂厌频。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷648_16 </em></strong></font><font
face="黑体" color="#800080"> </font><font size="4" color="#800080" face="宋体">【送相里烛】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">相逢未作期，相送定何之。不得长年少，那堪远别离。<BR>
</font></big>
<font color="#400080">泛湖乘月早，践雪过山迟。永望多时立，翻如在梦思。
<P><big><font size="3" face="黑体" color="#000080"><strong><em>&nbsp;&nbsp; 卷648_17 </em></strong></font><font
face="黑体" color="#800080"> </font><font size="4" color="#800080" face="宋体">【君不来】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">闲花未零落，心绪已纷纷。久客无人见，新禽何处闻。<BR>
</font></big>
<font color="#400080">舟随一水远，路出万山分。夜月生愁望，孤光必照君。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷648_18 </em></strong></font><font
face="黑体" color="#800080"> </font><font size="4" color="#800080" face="宋体">【将谒商州吕郎中，道出楚州，留献章中丞】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">江流盘复直，浮棹出家林。商洛路犹远，山阳春已深。<BR>
</font></big>
<font color="#400080">青云应有望，白发未相侵。才小知难荐，终劳许郭心。<br>
<P><big><font size="3" face="黑体" color="#000080"><strong><em>&nbsp;&nbsp; 卷648_19 </em></strong></font><font
face="黑体" color="#800080"> </font><font size="4" color="#800080" face="宋体">【金州客舍】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">卷箔群峰暮，萧条未掩关。江流筅Ｓ辏路入汉家山。<BR>
</font></big>
<font color="#400080">落叶欹眠后，孤砧倚望间。此情偏耐醉，难遣酒闲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷648_20 </em></strong></font><font
face="黑体" color="#800080"> </font><font size="4" color="#800080" face="宋体">【途中逢孙辂因得李频消息】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">灞上寒仍在，柔条亦自新。山河虽度腊，雨雪未知春。<BR>
</font></big>
<font color="#400080">正忆同袍者，堪逢共国人。衔杯益无语，与尔转相亲。
<P><big><font size="3" face="黑体" color="#000080"><strong><em>&nbsp;&nbsp; 卷648_21 </em></strong></font><font
face="黑体" color="#800080"> </font><font size="4" color="#800080" face="宋体">【送从兄郜（一作韦郜，一作途中别孙璐）】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">道路本无限，又应何处逢。流年莫虚掷，华发不相容。<BR>
</font></big>
<font color="#400080">野渡波摇月，空城雨翳钟。此心随去马，迢递过千峰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷648_22 </em></strong></font><font
face="黑体" color="#800080"> </font><font size="4" color="#800080" face="宋体">【送许温（一作浑）】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">壮岁分A切，少年心正同。当闻千里去，难遣一尊空。<BR>
</font></big>
<font color="#400080">翳烛蒹葭雨，吹帆橘柚风。明年见亲族，尽集在怀中。<br>
<P><big><font size="3" face="黑体" color="#000080"><strong><em>&nbsp;&nbsp; 卷648_23 </em></strong></font><font
face="黑体" color="#800080"> </font><font size="4" color="#800080" face="宋体">【镜中别业二首（一作镜湖西岛闲居）】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">寒山压镜心，此处是家林。梁燕窥春醉，岩猿学夜吟。<BR>
</font></big>
<font color="#400080">云连平地起，月向白波沈。犹自闻钟角，栖身可在深。<BR><BR>
<font color="#400080">世人如不容，吾自纵天慵。落叶凭风扫，香粳倩水舂。<BR>
</font></big>
<font color="#400080">花期连郭雾，雪夜隔湖钟。身外无能事，头宜白此峰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷648_24 </em></strong></font><font
face="黑体" color="#800080"> </font><font size="4" color="#800080" face="宋体">【经周处士故居】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">愁吟与独行，何事不伤情。久立钓鱼处，唯闻啼鸟声。<BR>
</font></big>
<font color="#400080">山蔬和草嫩，海树入篱生。吾在兹溪上，怀君恨不平。<br>
<P><big><font size="3" face="黑体" color="#000080"><strong><em>&nbsp;&nbsp; 卷648_25 </em></strong></font><font
face="黑体" color="#800080"> </font><font size="4" color="#800080" face="宋体">【赠喻凫】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">所得非众语，众人那得知。才吟五字句，又白几茎髭。<BR>
</font></big>
<font color="#400080">月阁欹眠夜，霜轩正坐时。沈思心更苦，恐作满头丝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷648_26 </em></strong></font><font
face="黑体" color="#800080"> </font><font size="4" color="#800080" face="宋体">【早发洞庭】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">长天接广泽，二气共含秋。举目无平地，何心恋直钩。<BR>
</font></big>
<font color="#400080">孤钟鸣大岸，片月落中流。却忆鸱夷子，当时此泛舟。
<P><big><font size="3" face="黑体" color="#000080"><strong><em>&nbsp;&nbsp; 卷648_27 </em></strong></font><font
face="黑体" color="#800080"> </font><font size="4" color="#800080" face="宋体">【贻钱塘县路明府】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">志业不得力，到今犹苦吟。吟成五字句，用破一生心。<BR>
</font></big>
<font color="#400080">世路屈声远，寒溪怨气深。前贤多晚达，莫怕鬓霜侵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷648_28 </em></strong></font><font
face="黑体" color="#800080"> </font><font size="4" color="#800080" face="宋体">【湖上言事寄长城喻明府】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">吟霜与卧云，此兴亦甘贫。吹箭落翠羽，垂丝牵锦鳞。<BR>
</font></big>
<font color="#400080">满湖风撼月，半日雨藏春。却笑萦簪组，劳心字远人。<br>
<P><big><font size="3" face="黑体" color="#000080"><strong><em>&nbsp;&nbsp; 卷648_29 </em></strong></font><font
face="黑体" color="#800080"> </font><font size="4" color="#800080" face="宋体">【涵碧亭（洋州于中丞宰东阳日置）】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">高低竹杂松，积翠复留风。路极阴溪里，寒生暑气中。<BR>
</font></big>
<font color="#400080">闲云低覆草，片水静涵空。方见洋源牧，心侔造化功。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷648_30 </em></strong></font><font
face="黑体" color="#800080"> </font><font size="4" color="#800080" face="宋体">【除夜】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">永怀难自问，此夕众愁兴。晓韵侵春角，寒光隔岁灯。<BR>
</font></big>
<font color="#400080">心燃一寸火，泪结两行冰。煦育诚非远，阳和又欲升。
<P><big><font size="3" face="黑体" color="#000080"><strong><em>&nbsp;&nbsp; 卷648_31 </em></strong></font><font
face="黑体" color="#800080"> </font><font size="4" color="#800080" face="宋体">【赠许牍山人】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">才子醉更逸，一吟倾一觞。支颐忍有得，摇笔便成章。<BR>
</font></big>
<font color="#400080">王粲实可重，祢衡争不狂。何时应会面，梦里是潇湘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷648_32 </em></strong></font><font
face="黑体" color="#800080"> </font><font size="4" color="#800080" face="宋体">【赠功成将】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">定难在明略，何曾劳战争。飞书谕强寇，计日下重城。<BR>
</font></big>
<font color="#400080">深雪移军夜，寒笳出塞情。苦心殊易老，新发早年生。<br>
<P><big><font size="3" face="黑体" color="#000080"><strong><em>&nbsp;&nbsp; 卷648_33 </em></strong></font><font
face="黑体" color="#800080"> </font><font size="4" color="#800080" face="宋体">【白艾原客】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">原上桑柘瘦，再来还见贫。沧州几年隐，白发一茎新。<BR>
</font></big>
<font color="#400080">败叶平空堑，残阳满近邻。闲言说知己，半是学禅人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷648_34 </em></strong></font><font
face="黑体" color="#800080"> </font><font size="4" color="#800080" face="宋体">【朔管】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">寥寥落何处，一夜过胡天。送苦秋风外，吹愁白发边。<BR>
</font></big>
<font color="#400080">望乡皆下泪，久戍尽休眠。寂寞空沙晓，开眸片月悬。
<P><big><font size="3" face="黑体" color="#000080"><strong><em>&nbsp;&nbsp; 卷648_35 </em></strong></font><font
face="黑体" color="#800080"> </font><font size="4" color="#800080" face="宋体">【忆故山】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">旧山长系念，终日卧边亭。道路知已远，梦魂空再经。<BR>
</font></big>
<font color="#400080">秋泉凉好引，乳鹤静宜听。独上高楼望，蓬身且未宁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷648_36 </em></strong></font><font
face="黑体" color="#800080"> </font><font size="4" color="#800080" face="宋体">【冬夜泊僧舍】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">江东寒近腊，野寺水天昏。无酒能消夜，随僧早闭门。<BR>
</font></big>
<font color="#400080">照墙灯焰细，著瓦雨声繁。漂泊仍千里，清吟欲断魂。<br>
<P><big><font size="3" face="黑体" color="#000080"><strong><em>&nbsp;&nbsp; 卷648_37 </em></strong></font><font
face="黑体" color="#800080"> </font><font size="4" color="#800080" face="宋体">【新秋独夜寄戴叔伦】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">遥夜独不卧，寂寥庭户中。河明五陵上，月满九门东。<BR>
</font></big>
<font color="#400080">万里亲朋散，故园沧海空。归怀正南望，此夕起秋风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷648_38 </em></strong></font><font
face="黑体" color="#800080"> </font><font size="4" color="#800080" face="宋体">【送沛县司马丞之任】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">举酒一相劝，逢春聊尽欢。羁游故交少，远别后期难。<BR>
</font></big>
<font color="#400080">路上野花发，雨中青草寒。悠悠两都梦，小沛与长安。
<P><big><font size="3" face="黑体" color="#000080"><strong><em>&nbsp;&nbsp; 卷648_39 </em></strong></font><font
face="黑体" color="#800080"> </font><font size="4" color="#800080" face="宋体">【送卢评事东归（一作戴叔伦诗，题云送友人东归）】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">万里杨柳色，出关随故人。轻烟覆流水，落日照行尘。<BR>
</font></big>
<font color="#400080">积梦江湖阔，忆家兄弟贫。裴回灞亭上，不语共伤春。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷648_40 </em></strong></font><font
face="黑体" color="#800080"> </font><font size="4" color="#800080" face="宋体">【清明日送邓芮还乡（一作戴叔伦诗）】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">钟鼓喧离室，车徒促夜装。晓榆新变火，轻柳暗飞霜。<BR>
</font></big>
<font color="#400080">转镜看华发，传杯话故乡。每嫌儿女泪，今日自沾裳。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
