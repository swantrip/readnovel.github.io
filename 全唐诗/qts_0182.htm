<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百八十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百八十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷182_1 </em></strong></font><font
face="黑体" color="#800080"> </font><font size="4" color="#800080" face="宋体">【与元丹丘方城寺谈玄作】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">茫茫大梦中，惟我独先觉。腾转风火来，假合作容貌。<BR>
</font></big>
<font color="#400080">灭除昏疑尽，领略入精要。澄虑观此身，因得通寂照。<BR>
</font></big>
<font color="#400080">郎悟前后际，始知金仙妙。幸逢禅居人，酌玉坐相召。<BR>
</font></big>
<font color="#400080">彼我俱若丧，云山岂殊调。清风生虚空，明月见谈笑。<BR>
</font></big>
<font color="#400080">怡然青莲宫，永愿恣游眺。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷182_2 </em></strong></font><font
face="黑体" color="#800080"> </font><font size="4" color="#800080" face="宋体">【寻高凤石门山中元丹丘】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">寻幽无前期，乘兴不觉远。苍崖渺难涉，白日忽欲晚。<BR>
</font></big>
<font color="#400080">未穷三四山，已历千万转。寂寂闻猿愁，行行见云收。<BR>
</font></big>
<font color="#400080">高松来好月，空谷宜清秋。溪深古雪在，石断寒泉流。<BR>
</font></big>
<font color="#400080">峰峦秀中天，登眺不可尽。丹丘遥相呼，顾我忽而哂。<BR>
</font></big>
<font color="#400080">遂造穷谷间，始知静者闲。留欢达永夜，清晓方言还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷182_3 </em></strong></font><font
face="黑体" color="#800080"> </font><font size="4" color="#800080" face="宋体">【安州般若寺水阁纳凉，喜遇薛员外V】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">然金园赏，远近含晴光。楼台成海气，草木皆天香。<BR>
</font></big>
<font color="#400080">忽逢青云士，共解丹霞裳。水退池上热，风生松下凉。<BR>
</font></big>
<font color="#400080">吞讨破万象，搴窥临众芳。而我遗有漏，与君用无方。<BR>
</font></big>
<font color="#400080">心垢都已灭，永言题禅房。
<P><big><font size="3" face="黑体" color="#000080"><strong><em>&nbsp;&nbsp; 卷182_4 </em></strong></font><font
face="黑体" color="#800080"> </font><font size="4" color="#800080" face="宋体">【鲁中都东楼醉起作】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">昨日东楼醉，还应倒接<a href="../BZK/z55.jpg"target="_blank">z5</a>。阿谁扶上马，不省下楼时。<br><br>
<P><big><font size="3" face="黑体" color="#000080"><strong><em>&nbsp;&nbsp; 卷182_21 </em></strong></font><font
face="黑体" color="#800080"> </font><font size="4" color="#800080" face="宋体">【对酒醉题屈突明府厅】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">陶令八十日，长歌归去来。故人建昌宰，借问几时回。<BR>
</font></big>
<font color="#400080">风落吴江雪，纷纷入酒杯。山翁今已醉，舞袖为君开。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷182_22 </em></strong></font><font
face="黑体" color="#800080"> </font><font size="4" color="#800080" face="宋体">【月下独酌四首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">花间一壶酒，独酌无相亲。举杯邀明月，对影成三人。<BR>
</font></big>
<font color="#400080">月既不解饮，影徒随我身。暂伴月将影，行乐须及春。<BR>
</font></big>
<font color="#400080">我歌月裴回，我舞影零乱。醒时同交欢，醉后各分散。<BR>
</font></big>
<font color="#400080">永结无情游，相期邈云汉。<br><BR>
<font color="#400080">天若不爱酒，酒星不在天。地若不爱酒，地应无酒泉。<BR>
</font></big>
<font color="#400080">天地既爱酒，爱酒不愧天。已闻清比圣，复道浊如贤。<BR>
</font></big>
<font color="#400080">贤圣既已饮，何必求神仙。三杯通大道，一斗合自然。<BR>
</font></big>
<font color="#400080">但得酒中趣，勿为醒者传。<br><BR>
<font color="#400080">三月咸阳城，千花昼如锦。谁能春独愁，对此径须饮。<BR>
</font></big>
<font color="#400080">穷通与修短，造化夙所禀。一樽齐死生，万事固难审。<BR>
</font></big>
<font color="#400080">醉后失天地，兀然就孤枕。不知有吾身，此乐最为甚。<BR><BR>
<font color="#400080">穷愁千万端，美酒三百杯。愁多酒虽少，酒倾愁不来。<BR>
</font></big>
<font color="#400080">所以知酒圣，酒酣心自开。辞粟卧首阳，屡空饥颜回。<BR>
</font></big>
<font color="#400080">当代不乐饮，虚名安用哉。蟹螯即金液，糟丘是蓬莱。<BR>
</font></big>
<font color="#400080">且须饮美酒，乘月醉高台。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷182_23 </em></strong></font><font
face="黑体" color="#800080"> </font><font size="4" color="#800080" face="宋体">【春归终南山松龛旧隐】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">我来南山阳，事事不异昔。却寻溪中水，还望岩下石。<BR>
</font></big>
<font color="#400080">蔷薇缘东窗，女萝绕北壁。别来能几日，草木长数尺。<BR>
</font></big>
<font color="#400080">且复命酒樽，独酌陶永夕。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷182_24 </em></strong></font><font
face="黑体" color="#800080"> </font><font size="4" color="#800080" face="宋体">【冬夜醉宿龙门，觉起言志】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">醉来脱宝剑，旅憩高堂眠。中夜忽惊觉，起立明灯前。<BR>
</font></big>
<font color="#400080">开轩聊直望，晓雪河冰壮。哀哀歌苦寒，郁郁独惆怅。<BR>
</font></big>
<font color="#400080">傅说版筑臣，李斯鹰犬人。H起匡社稷，宁复长艰辛。<BR>
</font></big>
<font color="#400080">而我胡为者，叹息龙门下。富贵未可期，殷忧向谁写。<BR>
</font></big>
<font color="#400080">去去泪满襟，举声梁甫吟。青云当自致，何必求知音。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷182_25 </em></strong></font><font
face="黑体" color="#800080"> </font><font size="4" color="#800080" face="宋体">【寻山僧不遇作】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">石径入丹壑，松门闭青苔。闲阶有鸟迹，禅室无人开。<BR>
</font></big>
<font color="#400080">窥窗见白拂，挂壁生尘埃。使我空叹息，欲去仍裴回。<BR>
</font></big>
<font color="#400080">香云遍山起，花雨从天来。已有空乐好，况闻青猿哀。<BR>
</font></big>
<font color="#400080">了然绝世事，此地方悠哉。
<P><big><font size="3" face="黑体" color="#000080"><strong><em>&nbsp;&nbsp; 卷182_26 </em></strong></font><font
face="黑体" color="#800080"> </font><font size="4" color="#800080" face="宋体">【过汪氏别业二首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">游山谁可游，子明与浮丘。叠岭碍河汉，连峰横斗牛。<BR>
</font></big>
<font color="#400080">汪生面北阜，池馆清且幽。我来感意气，捶淞姓湫摺<BR>
</font></big>
<font color="#400080">扫石待归月，开池涨寒流。酒酣益爽气，为乐不知秋。<br>
<font color="#400080">畴昔未识君，知君好贤才。随山起馆宇，凿石营池台。<BR>
</font></big>
<font color="#400080">星火五月中，景风从南来。数枝石榴发，一丈荷花开。<BR>
</font></big>
<font color="#400080">恨不当此时，相过醉金。我行值木落，月苦清猿哀。<BR>
</font></big>
<font color="#400080">永夜达五更，吴Q送琼杯。酒酣欲起舞，四座歌相催。<BR>
</font></big>
<font color="#400080">日出远海明，轩车且裴回。更游龙潭去，枕石拂莓苔。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷182_27 </em></strong></font><font
face="黑体" color="#800080"> </font><font size="4" color="#800080" face="宋体">【待酒不至】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">玉壶系青丝，沽酒来何迟。山花向我笑，正好衔杯时。<BR>
</font></big>
<font color="#400080">晚酌东窗下，流莺复在兹。春风与醉客，今日乃相宜。<br>
<P><big><font size="3" face="黑体" color="#000080"><strong><em>&nbsp;&nbsp; 卷182_28 </em></strong></font><font
face="黑体" color="#800080"> </font><font size="4" color="#800080" face="宋体">【独酌】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">春草如有意，罗生玉堂阴。东风吹愁来，白发坐相侵。<BR>
</font></big>
<font color="#400080">独酌劝孤影，闲歌面芳林。长松尔何知，萧瑟为谁吟。<BR>
</font></big>
<font color="#400080">手舞石上月，膝横花间琴。过此一壶外，悠悠非我心。<br>
<P><big><font size="3" face="黑体" color="#000080"><strong><em>&nbsp;&nbsp; 卷182_29 </em></strong></font><font
face="黑体" color="#800080"> </font><font size="4" color="#800080" face="宋体">【友人会宿】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">涤荡千古愁，留连百壶饮。良宵宜清谈，皓月未能寝。<BR>
</font></big>
<font color="#400080">醉来卧空山，天地即衾枕。
<P><big><font size="3" face="黑体" color="#000080"><strong><em>&nbsp;&nbsp; 卷182_30 </em></strong></font><font
face="黑体" color="#800080"> </font><font size="4" color="#800080" face="宋体">【春日独酌二首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">东风扇淑气，水木荣春晖。白日照绿草，落花散且飞。<BR>
</font></big>
<font color="#400080">孤云还空山，众鸟各已归。彼物皆有托，吾生独无依。<BR>
</font></big>
<font color="#400080">对此石上月，长醉歌芳菲。<BR>
<font color="#400080">我有紫霞想，缅怀沧洲间。思对一壶酒，澹然万事闲。<BR>
</font></big>
<font color="#400080">横琴倚高松，把酒望远山。长空去鸟没，落日孤云还。<BR>
</font></big>
<font color="#400080">但恐光景晚，宿昔成秋颜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷182_31 </em></strong></font><font
face="黑体" color="#800080"> </font><font size="4" color="#800080" face="宋体">【金陵江上遇蓬池隐者（时于落星石上以紫绮裘换酒为欢）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">心爱名山游，身随名山远。罗浮麻姑台，此去或未返。<BR>
</font></big>
<font color="#400080">遇君蓬池隐，就我石上饭。空言不成欢，强笑惜日晚。<BR>
</font></big>
<font color="#400080">绿水向雁门，黄云蔽龙山。叹息两客鸟，裴回吴越间。<BR>
</font></big>
<font color="#400080">共语一执手，留连夜将久。解我紫绮裘，且换金陵酒。<BR>
</font></big>
<font color="#400080">酒来笑复歌，兴酣乐事多。水影弄月色，清光奈愁何。<BR>
</font></big>
<font color="#400080">明晨挂帆席，离恨满沧波。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷182_32 </em></strong></font><font
face="黑体" color="#800080"> </font><font size="4" color="#800080" face="宋体">【月夜听卢子顺弹琴】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">闲坐夜明月，幽人弹素琴。忽闻悲风调，宛若寒松吟。<BR>
</font></big>
<font color="#400080">白雪乱纤手，绿水清虚心。钟期久已没，世上无知音。<br>
<P><big><font size="3" face="黑体" color="#000080"><strong><em>&nbsp;&nbsp; 卷182_33 </em></strong></font><font
face="黑体" color="#800080"> </font><font size="4" color="#800080" face="宋体">【清溪半夜闻笛】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">羌笛梅花引，吴溪陇水情。寒山秋浦月，肠断玉关声。
<P><big><font size="3" face="黑体" color="#000080"><strong><em>&nbsp;&nbsp; 卷182_34 </em></strong></font><font
face="黑体" color="#800080"> </font><font size="4" color="#800080" face="宋体">【日夕山中忽然有怀】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">久卧青山云，遂为青山客。山深云更好，赏弄终日夕。<BR>
</font></big>
<font color="#400080">月衔楼间峰，泉漱阶下石。素心自此得，真趣非外惜。<BR>
</font></big>
<font color="#400080">鼯啼桂方秋，风灭籁归寂。缅思洪崖术，欲往沧海隔。<BR>
</font></big>
<font color="#400080">云车来何迟，抚几空叹息。
<P><big><font size="3" face="黑体" color="#000080"><strong><em>&nbsp;&nbsp; 卷182_35 </em></strong></font><font
face="黑体" color="#800080"> </font><font size="4" color="#800080" face="宋体">【夏日山中】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">懒摇白羽扇，裸体青林中。脱巾挂石壁，露顶洒松风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷182_36 </em></strong></font><font
face="黑体" color="#800080"> </font><font size="4" color="#800080" face="宋体">【山中与幽人对酌】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">两人对酌山花开，一杯一杯复一杯。<br>我醉欲眠卿且去，明朝有意抱琴来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷182_37 </em></strong></font><font
face="黑体" color="#800080"> </font><font size="4" color="#800080" face="宋体">【春日醉起言志】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">处世若大梦，胡为劳其生。所以终日醉，颓然卧前楹。<BR>
</font></big>
<font color="#400080">觉来盼庭前，一鸟花间鸣。借问此何时，春风语流莺。<BR>
</font></big>
<font color="#400080">感之欲叹息，对酒还自倾。浩歌待明月，曲尽已忘情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷182_38 </em></strong></font><font
face="黑体" color="#800080"> </font><font size="4" color="#800080" face="宋体">【庐山东林寺夜怀】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">我寻青莲宇，独往谢城阙。霜清东林钟，水白虎溪月。<BR>
</font></big>
<font color="#400080">天香生虚空，天乐鸣不歇。宴坐寂不动，大千入毫发。<BR>
</font></big>
<font color="#400080">湛然冥真心，旷劫断出没。
<P><big><font size="3" face="黑体" color="#000080"><strong><em>&nbsp;&nbsp; 卷182_39 </em></strong></font><font
face="黑体" color="#800080"> </font><font size="4" color="#800080" face="宋体">【寻雍尊师隐居】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">群峭碧摩天，逍遥不记年。拨云寻古道，倚石听流泉。<BR>
</font></big>
<font color="#400080">花暖青牛卧，松高白鹤眠。语来江色暮，独自下寒烟。
<P><big><font size="3" face="黑体" color="#000080"><strong><em>&nbsp;&nbsp; 卷182_40 </em></strong></font><font
face="黑体" color="#800080"> </font><font size="4" color="#800080" face="宋体">【与史郎中钦听黄鹤楼上吹笛】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">一为迁客去长沙，西望长安不见家。<br>黄鹤楼中吹玉笛，江城五月落梅花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷182_41 </em></strong></font><font
face="黑体" color="#800080"> </font><font size="4" color="#800080" face="宋体">【对酒】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">劝君莫拒杯，春风笑人来。桃李如旧识，倾花向我开。<BR>
</font></big>
<font color="#400080">流莺啼碧树，明月窥金。昨日朱颜子，今日白发催。<BR>
</font></big>
<font color="#400080">棘生石虎殿，鹿走姑苏台。自古帝王宅，城阙闭黄埃。<BR>
</font></big>
<font color="#400080">君若不饮酒，昔人安在哉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷182_42 </em></strong></font><font
face="黑体" color="#800080"> </font><font size="4" color="#800080" face="宋体">【醉题王汉阳厅】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">我似鹧鸪鸟，南迁懒北飞。时寻汉阳令，取醉月中归。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷182_43 </em></strong></font><font
face="黑体" color="#800080"> </font><font size="4" color="#800080" face="宋体">【嘲王历阳不肯饮酒】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">地白风色寒，雪花大如手。笑杀陶渊明，不饮杯中酒。<BR>
</font></big>
<font color="#400080">浪抚一张琴，虚栽五株柳。空负头上巾，吾于尔何有。
<P><big><font size="3" face="黑体" color="#000080"><strong><em>&nbsp;&nbsp; 卷182_44 </em></strong></font><font
face="黑体" color="#800080"> </font><font size="4" color="#800080" face="宋体">【独坐敬亭山】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">众鸟高飞尽，孤云独去闲。相看两不厌，只有敬亭山。<br>
<P><big><font size="3" face="黑体" color="#000080"><strong><em>&nbsp;&nbsp; 卷182_45 </em></strong></font><font
face="黑体" color="#800080"> </font><font size="4" color="#800080" face="宋体">【自遣】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">对酒不觉暝，落花盈我衣。醉起步溪月，鸟还人亦稀。
<P><big><font size="3" face="黑体" color="#000080"><strong><em>&nbsp;&nbsp; 卷182_46 </em></strong></font><font
face="黑体" color="#800080"> </font><font size="4" color="#800080" face="宋体">【访戴天山道士不遇】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">犬吠水声中，桃花带雨浓。树深时见鹿，溪午不闻钟。<BR>
</font></big>
<font color="#400080">野竹分青霭，飞泉挂碧峰。无人知所去，愁倚两三松。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷182_47 </em></strong></font><font
face="黑体" color="#800080"> </font><font size="4" color="#800080" face="宋体">【秋日与张少府、楚城韦公藏书高斋作】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">日下空庭暮，城荒古迹馀。地形连海尽，天影落江虚。<BR>
</font></big>
<font color="#400080">旧赏人虽隔，新知乐未疏。彩云思作赋，丹壁间藏书。<BR>
</font></big>
<font color="#400080">楂拥随流叶，萍开出水鱼。夕来秋兴满，回首意何如。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷182_48 </em></strong></font><font
face="黑体" color="#800080"> </font><font size="4" color="#800080" face="宋体">【秋夜独坐怀故山】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">小隐慕安石，远游学屈平。天书访江海，云卧起咸京。<BR>
</font></big>
<font color="#400080">入侍瑶池宴，出陪玉辇行。夸胡新赋作，谏猎短书成。<BR>
</font></big>
<font color="#400080">但奉紫霄顾，非邀青史名。庄周空说剑，墨翟耻论兵。<BR>
</font></big>
<font color="#400080">拙薄遂疏绝，归闲事耦耕。顾无苍生望，空爱紫芝荣。<BR>
</font></big>
<font color="#400080">寥落暝霞色，微茫旧壑情。秋山绿萝月，今夕为谁明。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷182_49 </em></strong></font><font
face="黑体" color="#800080"> </font><font size="4" color="#800080" face="宋体">【忆崔郎中宗之游南阳遗吾孔子琴，抚之潸然感旧】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">昔在南阳城，唯餐独山蕨。忆与崔宗之，白水弄素月。<BR>
</font></big>
<font color="#400080">时过菊潭上，纵酒无休歇。泛此黄金花，颓然清歌发。<BR>
</font></big>
<font color="#400080">一朝摧玉树，生死殊飘忽。留我孔子琴，琴存人已殁。<BR>
</font></big>
<font color="#400080">谁传广陵散，但哭邙山骨。泉户何时明，长扫狐兔窟。<br>
<P><big><font size="3" face="黑体" color="#000080"><strong><em>&nbsp;&nbsp; 卷182_50 </em></strong></font><font
face="黑体" color="#800080"> </font><font size="4" color="#800080" face="宋体">【忆东山二首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">不向东山久，蔷薇几度花。白云还自散，明月落谁家。<BR>
<font color="#400080">我今携谢妓，长啸绝人群。欲报东山客，开关扫白云。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷182_51 </em></strong></font><font
face="黑体" color="#800080"> </font><font size="4" color="#800080" face="宋体">【望月有怀】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">清泉映疏松，不知几千古。寒月摇清波，流光入窗户。<BR>
</font></big>
<font color="#400080">对此空长吟，思君意何深。无因见安道，兴尽愁人心。
<P><big><font size="3" face="黑体" color="#000080"><strong><em>&nbsp;&nbsp; 卷182_52 </em></strong></font><font
face="黑体" color="#800080"> </font><font size="4" color="#800080" face="宋体">【对酒忆贺监二首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">四明有狂客，风流贺季真。长安一相见，呼我谪仙人。<BR>
</font></big>
<font color="#400080">昔好杯中物，翻为松下尘。金龟换酒处，却忆泪沾巾。<BR><BR>
<font color="#400080">狂客归四明，山阴道士迎。敕赐镜湖水，为君台沼荣。<BR>
</font></big>
<font color="#400080">人亡馀故宅，空有荷花生。念此杳如梦，凄然伤我情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷182_53 </em></strong></font><font
face="黑体" color="#800080"> </font><font size="4" color="#800080" face="宋体">【重忆一首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">欲向江东去，定将谁举杯。稽山无贺老，却棹酒船回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷182_54 </em></strong></font><font
face="黑体" color="#800080"> </font><font size="4" color="#800080" face="宋体">【春滞沅湘有怀山中】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">沅湘春色还，风暖烟草绿。古之伤心人，于此肠断续。<BR>
</font></big>
<font color="#400080">予非怀沙客，但美采菱曲。所愿归东山，寸心于此足。<br>
<P><big><font size="3" face="黑体" color="#000080"><strong><em>&nbsp;&nbsp; 卷182_55 </em></strong></font><font
face="黑体" color="#800080"> </font><font size="4" color="#800080" face="宋体">【落日忆山中】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">雨后烟景绿，晴天散馀霞。东风随春归，发我枝上花。<BR>
</font></big>
<font color="#400080">花落时欲暮，见此令人嗟。愿游名山去，学道飞丹砂。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷182_56 </em></strong></font><font
face="黑体" color="#800080"> </font><font size="4" color="#800080" face="宋体">【忆秋浦桃花旧游，时窜夜郎】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">桃花春水生，白石今出没。摇荡女萝枝，半摇青天月。<BR>
</font></big>
<font color="#400080">不知旧行径，初拳几枝蕨。三载夜郎还，于兹炼金骨。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
