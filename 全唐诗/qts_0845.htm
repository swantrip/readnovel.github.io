<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百四十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百四十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷845_1 </em></strong></font><font
face="黑体" color="#800080"> </font><font size="4" color="#800080" face="宋体">【湘中寓居春日感怀】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">江禽野兽两堪伤，避射惊弹各自忙。头角任多无獬豸，<BR>
</font></big>
<font color="#400080">羽毛虽众让鸳鸯。落苔红小樱桃熟，侵井青纤燕麦长。<BR>
</font></big>
<font color="#400080">吟把离骚忆前事，汨罗春浪撼残阳。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_2 </em></strong></font><font
face="黑体" color="#800080"> </font><font size="4" color="#800080" face="宋体">【潇湘】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">寒清健碧远相含，珠媚根源在极南。流古递今空作岛，<BR>
</font></big>
<font color="#400080">逗山冲壁自为潭。迁来贾谊愁无限，谪过灵均恨不堪。<BR>
</font></big>
<font color="#400080">毕竟输他老渔叟，绿蓑青竹钓浓蓝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_3 </em></strong></font><font
face="黑体" color="#800080"> </font><font size="4" color="#800080" face="宋体">【寄友生】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">风骚情味近如何，门底寒流屋里莎。曾摘园蔬留我宿，<BR>
</font></big>
<font color="#400080">共吟江月看鸿过。时危苦恨无收拾，道妙深夸有琢磨。<BR>
</font></big>
<font color="#400080">凉夜欹眠应得梦，平生心肺似君多。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_4 </em></strong></font><font
face="黑体" color="#800080"> </font><font size="4" color="#800080" face="宋体">【酬答退上人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">须鬓三分白二分，一生踪迹出人群。嵩丘梦忆诸峰雪，<BR>
</font></big>
<font color="#400080">衡岳禅依五寺云。青衲几临高瀑濯，苦吟曾许断猿闻。<BR>
</font></big>
<font color="#400080">荒村残腊相逢夜，月满鸿多楚水濉<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_5 </em></strong></font><font
face="黑体" color="#800080"> </font><font size="4" color="#800080" face="宋体">【山中春怀】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">心魂役役不曾归，万象相牵向极微。所得或忧逢郢刃，<BR>
</font></big>
<font color="#400080">凡言皆欲夺天机。游深晚谷香充鼻，坐苦春松粉满衣。<BR>
</font></big>
<font color="#400080">何物不为狼藉境，桃花和雨更霏霏。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_6 </em></strong></font><font
face="黑体" color="#800080"> </font><font size="4" color="#800080" face="宋体">【寄郑谷郎中】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">上国谁传消息过，醉眠醒坐对嵯峨。身离道士衣裳少，<BR>
</font></big>
<font color="#400080">笔答禅师句偈多。南岸郡钟凉度枕，西斋竹露冷沾莎。<BR>
</font></big>
<font color="#400080">还应笑我降心外，惹得诗魔助佛魔。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_7 </em></strong></font><font
face="黑体" color="#800080"> </font><font size="4" color="#800080" face="宋体">【寄萍乡唐禀正字】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">新书声价满皇都，高卧林中更起无。春兴酒香薰肺腑，<BR>
</font></big>
<font color="#400080">夜吟云气湿髭须。同登水阁僧皆别，共上渔船鹤亦孤。<BR>
</font></big>
<font color="#400080">长忆前年送行处，洞门残日照菖蒲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_8 </em></strong></font><font
face="黑体" color="#800080"> </font><font size="4" color="#800080" face="宋体">【秋夕书怀】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">凉多夜永拥山袍，片石闲欹不觉劳。蟋蟀绕床无梦寐，<BR>
</font></big>
<font color="#400080">梧桐满地有萧骚。平生乐道心常切，五字逢人价合高。<BR>
</font></big>
<font color="#400080">破落西窗向残月，露声如雨滴蓬蒿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_9 </em></strong></font><font
face="黑体" color="#800080"> </font><font size="4" color="#800080" face="宋体">【乱后经西山寺】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">松烧寺破是刀兵，谷变陵迁事可惊。云里乍逢新住主，<BR>
</font></big>
<font color="#400080">石边重认旧题名。闲临菡萏荒池坐，乱踏鸳鸯破瓦行。<BR>
</font></big>
<font color="#400080">欲伴高僧重结社，此身无计舍前程。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_10 </em></strong></font><font
face="黑体" color="#800080"> </font><font size="4" color="#800080" face="宋体">【题梁贤巽公房】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">吴王庙侧有高房，帘影南轩日正长。吹苑野风桃叶碧，<BR>
</font></big>
<font color="#400080">压畦春露菜花黄。悬灯向后惟冥默，凭案前头即渺茫。<BR>
</font></big>
<font color="#400080">知有虎溪归梦切，寺门松折社僧亡。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_11 </em></strong></font><font
face="黑体" color="#800080"> </font><font size="4" color="#800080" face="宋体">【塘上闲作】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">闲行闲坐藉莎烟，此兴堪思二古贤。陶靖节居彭泽畔，<BR>
</font></big>
<font color="#400080">贺知章在镜池边。鸳鸯著对能飞绣，菡萏成群不语仙。<BR>
</font></big>
<font color="#400080">形影腾腾夕阳里，数峰危翠滴渔船。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_12 </em></strong></font><font
face="黑体" color="#800080"> </font><font size="4" color="#800080" face="宋体">【江上望远山寄郑谷郎中（公时退居仰山）】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">危碧层层映水天，半垂冈陇下民田。王维爱甚难抛画，<BR>
</font></big>
<font color="#400080">支遁高多不惜钱。巨石尽含金玉气，乱峰闲锁栋梁烟。<BR>
</font></big>
<font color="#400080">秦争汉夺空劳力，却是巢由得稳眠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_13 </em></strong></font><font
face="黑体" color="#800080"> </font><font size="4" color="#800080" face="宋体">【送人自蜀回南游】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">锦水东浮情尚郁，湘波南泛思何长。蜀魂巴悲残夜，<BR>
</font></big>
<font color="#400080">越鸟燕鸿叫夕阳。烟月几般为客路，林泉四绝是吾乡。<BR>
</font></big>
<font color="#400080">寻幽必有僧相指，宋杜题诗近旧房。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_14 </em></strong></font><font
face="黑体" color="#800080"> </font><font size="4" color="#800080" face="宋体">【寄无愿上人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">六十八去七十岁，与师年鬓不争多。谁言生死无消处，<BR>
</font></big>
<font color="#400080">还有修行那得何。开士安能穷好恶，故人堪忆旧经过。<BR>
</font></big>
<font color="#400080">会归原上焚身后，一阵灰飞也任他。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_15 </em></strong></font><font
face="黑体" color="#800080"> </font><font size="4" color="#800080" face="宋体">【怀潇湘即事寄友人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">浸野淫空澹荡和，十年邻住听渔歌。城临远棹浮烟泊，<BR>
</font></big>
<font color="#400080">寺近闲人泛月过。岸引绿芜春雨细，汀连斑竹晚风多。<BR>
</font></big>
<font color="#400080">可怜千古怀沙处，还有鱼龙弄白波。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_16 </em></strong></font><font
face="黑体" color="#800080"> </font><font size="4" color="#800080" face="宋体">【谢橘洲人寄橘】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">洞庭栽种似潇湘，绿绕人家带夕阳。霜`露蒸千树熟，<BR>
</font></big>
<font color="#400080">浪围风撼一洲香。洪崖遣后名何远，陆绩怀来事更长。<BR>
</font></big>
<font color="#400080">藏贮待供宾客好，石榴宜称映舟光。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_17 </em></strong></font><font
face="黑体" color="#800080"> </font><font size="4" color="#800080" face="宋体">【自贻】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">心中身外更何猜，坐石看云养圣胎。名在好诗谁逐去，<BR>
</font></big>
<font color="#400080">迹依闲处自归来。时添瀑布新瓶水，旋换旃檀旧印灰。<BR>
</font></big>
<font color="#400080">晴出寺门惊往事，古松千尺半苍苔。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_18 </em></strong></font><font
face="黑体" color="#800080"> </font><font size="4" color="#800080" face="宋体">【寄益上人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">长想寻君道路遥，乱山霜后火新烧。近闻移住邻衡岳，<BR>
</font></big>
<font color="#400080">几度题诗上石桥。古木传声连峭壁，一灯悬影过中宵。<BR>
</font></big>
<font color="#400080">风骚味薄谁相爱，欹枕常多梦鲍昭。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_19 </em></strong></font><font
face="黑体" color="#800080"> </font><font size="4" color="#800080" face="宋体">【行次宜春寄湘西诸友】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">幸无名利路相迷，双履寻山上柏梯。衣钵祖辞梅岭外，<BR>
</font></big>
<font color="#400080">香灯社别橘洲西。云中石壁青侵汉，树下苔钱绿绕溪。<BR>
</font></big>
<font color="#400080">我爱远游君爱住，此心他约与谁携。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_20 </em></strong></font><font
face="黑体" color="#800080"> </font><font size="4" color="#800080" face="宋体">【送略禅者归南岳】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">林下钟残又拂衣，锡声还独向南飞。千峰冷截冥鸿处，<BR>
</font></big>
<font color="#400080">一径险通禅客归。青石上行苔片片，古杉边宿雨霏霏。<BR>
</font></big>
<font color="#400080">劳生有愿应回首，忍著无心与物违。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_21 </em></strong></font><font
face="黑体" color="#800080"> </font><font size="4" color="#800080" face="宋体">【咏怀寄知己】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">已得浮生到老闲，且将新句拟玄关。自知清兴来无尽，<BR>
</font></big>
<font color="#400080">谁道淳风去不还。三百正声传世后，五千真理在人间。<BR>
</font></big>
<font color="#400080">此心终待相逢说，时复登楼看暮山。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_22 </em></strong></font><font
face="黑体" color="#800080"> </font><font size="4" color="#800080" face="宋体">【寄吴拾遗】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">新竹将谁榷重轻，皎然评里见权衡。非无苦到难搜处，<BR>
</font></big>
<font color="#400080">合有清垂不朽名。疏雨晚冲莲叶响，乱蝉凉抱桧梢鸣。<BR>
</font></big>
<font color="#400080">野桥闲背残阳立，翻忆苏卿送子卿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_23 </em></strong></font><font
face="黑体" color="#800080"> </font><font size="4" color="#800080" face="宋体">【春晴感兴】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">连旬阴翳晓来晴，水满圆塘照日明。岸草短长边过客，<BR>
</font></big>
<font color="#400080">江花红白里啼莺。野无征战时堪望，山有楼台暖好行。<BR>
</font></big>
<font color="#400080">桑柘依依禾黍绿，可怜归去是张衡。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_24 </em></strong></font><font
face="黑体" color="#800080"> </font><font size="4" color="#800080" face="宋体">【谢道友拄杖】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">翦自南岩瀑布边，寒光七尺乳珠连。持来未入尘埃路，<BR>
</font></big>
<font color="#400080">乞与应怜老病年。欹影夜归青石涧，卓痕秋过绿苔钱。<BR>
</font></big>
<font color="#400080">他时携上嵩峰顶，把倚长松看洛川。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_25 </em></strong></font><font
face="黑体" color="#800080"> </font><font size="4" color="#800080" face="宋体">【东林寄别修睦上人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">行心乞得见秋风，双履难留去住踪。红叶正多离社客，<BR>
</font></big>
<font color="#400080">白云无限向嵩峰。囊中自欠诗千首，身外谁知事几重。<BR>
</font></big>
<font color="#400080">此别不能为后约，年华相似逼衰容。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_26 </em></strong></font><font
face="黑体" color="#800080"> </font><font size="4" color="#800080" face="宋体">【夏日原西避暑寄吟友】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">热烟疏竹古原西，日日乘凉此杖藜。闲处雨声随霹雳，<BR>
</font></big>
<font color="#400080">旱田人望隔虹霓。蝉依独树干吟苦，鸟忆平川渴过齐。<BR>
</font></big>
<font color="#400080">别有相招好泉石，瑞花瑶草尽堪携。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_27 </em></strong></font><font
face="黑体" color="#800080"> </font><font size="4" color="#800080" face="宋体">【怀匡阜】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">荆州连岁滞游方，拄杖尘封六尺光。洗面有香思石溜，<BR>
</font></big>
<font color="#400080">冥心无挠忆山床。闲机但愧时机速，静论须惭世论长。<BR>
</font></big>
<font color="#400080">昨夜分明梦归去，薜萝幽径绕禅房。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_28 </em></strong></font><font
face="黑体" color="#800080"> </font><font size="4" color="#800080" face="宋体">【静坐】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">绳床欹坐任崩颓，双眼醒醒闭复开。日月更无闲里过，<BR>
</font></big>
<font color="#400080">风骚时有静中来。天真自得生难舍，世幻谁惊死不回。<BR>
</font></big>
<font color="#400080">何处堪投此踪迹，水边晴去上高台。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_29 </em></strong></font><font
face="黑体" color="#800080"> </font><font size="4" color="#800080" face="宋体">【寄湘中诸友】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">碧云诸友尽黄眸，石点花飞更说无。岚翠湿衣松接院，<BR>
</font></big>
<font color="#400080">芙蓉薰面寺临湖。沃洲高卧心何僻，匡社长禅兴亦孤。<BR>
</font></big>
<font color="#400080">争似楚王文物国，金镳紫绶让前途。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_30 </em></strong></font><font
face="黑体" color="#800080"> </font><font size="4" color="#800080" face="宋体">【答无愿上人书】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">郑生驱蹇岘山回，传得安公好信来。千里阻修俱老骨，<BR>
</font></big>
<font color="#400080">八行重叠慰寒灰。春残桃李犹开户，雪满松杉始上台。<BR>
</font></big>
<font color="#400080">必有南游山水兴，汉江平稳好浮杯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_31 </em></strong></font><font
face="黑体" color="#800080"> </font><font size="4" color="#800080" face="宋体">【送胤公归阙】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">西朝归去见高情，应恋香灯近圣明。关令莫疑非马辩，<BR>
</font></big>
<font color="#400080">道安还跨赤驴行。充斋野店蔬无味，洒笠平原雪有声。<BR>
</font></big>
<font color="#400080">忍惜文章便闲得，看他趋竞取时名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_32 </em></strong></font><font
face="黑体" color="#800080"> </font><font size="4" color="#800080" face="宋体">【感时】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">忽忽枕前蝴蝶梦，悠悠觉后利名尘。无穷今日明朝事，<BR>
</font></big>
<font color="#400080">有限生来死去人。终与狐狸为窟穴，谩师龟鹤养精神。<BR>
</font></big>
<font color="#400080">可怜颜子能消息，虚室坐忘心最真。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_33 </em></strong></font><font
face="黑体" color="#800080"> </font><font size="4" color="#800080" face="宋体">【湖上逸人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">澹荡光中翡翠飞，田田初出柳丝丝。吟沿绿岛时逢鹤，<BR>
</font></big>
<font color="#400080">醉泛清波或见龟。七泽钓师应识我，中原逐鹿不知谁。<BR>
</font></big>
<font color="#400080">秋风水寺僧相近，一径芦花到竹篱。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_34 </em></strong></font><font
face="黑体" color="#800080"> </font><font size="4" color="#800080" face="宋体">【怀巴陵】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">垂白堪思大乱前，薄游曾驻洞庭边。寻僧古寺沿沙岸，<BR>
</font></big>
<font color="#400080">倚杖残阳落水天。兰蕊蔫菸骚客庙，烟波晴阔钓师船。<BR>
</font></big>
<font color="#400080">此时欲买君山住，懒就商人乞个钱。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_35 </em></strong></font><font
face="黑体" color="#800080"> </font><font size="4" color="#800080" face="宋体">【渚宫谢杨秀才自嵩山相访】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">嵩峰有客远相寻，尘满麻衣袖苦吟。花尽草长方闭户，<BR>
</font></big>
<font color="#400080">道孤身老正伤心。红堆落日云千仞，碧撼凉风竹一林。<BR>
</font></big>
<font color="#400080">惆怅雅声消歇去，喜君聊此暂披襟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_36 </em></strong></font><font
face="黑体" color="#800080"> </font><font size="4" color="#800080" face="宋体">【荆门寄沈彬】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">罢趋明圣懒从知，鹤氅遂性披。道有静君堪托迹，<BR>
</font></big>
<font color="#400080">诗无贤子拟传谁。松声白日边行止，日影红霞里梦思。<BR>
</font></big>
<font color="#400080">珍重两篇千里达，去年江上雪飞时。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_37 </em></strong></font><font
face="黑体" color="#800080"> </font><font size="4" color="#800080" face="宋体">【读《阴符经》】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">绕窗风竹骨轻安，闲借阴符仰卧看。绝利一源真有谓，<BR>
</font></big>
<font color="#400080">空劳万卷是无端。清虚可保升云易，嗜欲终知入圣难。<BR>
</font></big>
<font color="#400080">三要洞开何用闭，高台时去凭栏干。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_38 </em></strong></font><font
face="黑体" color="#800080"> </font><font size="4" color="#800080" face="宋体">【寄吴国知旧】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">淮甸当年忆旅游，衲衣棕笠外何求。城中古巷寻诗客，<BR>
</font></big>
<font color="#400080">桥上残阳背酒楼。晴色水云天合影，晚声名利市争头。<BR>
</font></big>
<font color="#400080">可怜王化融融里，惆怅无僧似惠休。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_39 </em></strong></font><font
face="黑体" color="#800080"> </font><font size="4" color="#800080" face="宋体">【移居】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">上台言任养疏愚，乞与西城水满湖。吹榻好风终日有，<BR>
</font></big>
<font color="#400080">趁凉闲客片时无。檀栾翠拥清蝉在，菡萏红残白鸟孤。<BR>
</font></big>
<font color="#400080">欲问存思搜抉妙，几联诗许敌三都。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_40 </em></strong></font><font
face="黑体" color="#800080"> </font><font size="4" color="#800080" face="宋体">【喜彬上人见访】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">高吟欲继沃州师，千里相寻问课虚。残腊江山行尽处，<BR>
</font></big>
<font color="#400080">满衣风雪到闲居。携来律韵清何甚，趣入幽微旨不疏。<BR>
</font></big>
<font color="#400080">莫惜天机细捶琢，他时终可拟芙蕖。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_41 </em></strong></font><font
face="黑体" color="#800080"> </font><font size="4" color="#800080" face="宋体">【荆州新秋寺居写怀诗五首上南平王】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">竹如翡翠侵帘影，苔学琉璃布地纹。高卧更无如此乐，<BR>
</font></big>
<font color="#400080">远游何必爱他云。闲听谢x吟为政，静看萧何坐致君。<BR>
</font></big>
<font color="#400080">只恐老身衰朽速，他年不得颂鸿勋。<br><BR>
<font color="#400080">井梧黄落暮蝉清，久驻金台但暗惊。事佛未怜诸弟子，<BR>
</font></big>
<font color="#400080">谈空争动上公卿。合归鸟外藏幽迹，敢向人前认好名。<BR>
</font></big>
<font color="#400080">满印白檀灯一盏，可能酬谢得聪明。<br><BR>
<font color="#400080">金汤里面境何求，宝殿东边院最幽。栽种已添新竹影，<BR>
</font></big>
<font color="#400080">画图兼列远山秋。形容岂合亲公子，章句争堪狎士流。<BR>
</font></big>
<font color="#400080">虚负岷峨老僧约，年年雪水下汀洲。<br><BR>
<font color="#400080">汉江西岸蜀江东，六稔安禅教化中。托迹幸将王粲别，<BR>
</font></big>
<font color="#400080">归心宁与子山同。尊岂识曹参酒，宾客还亲宋玉风。<BR>
</font></big>
<font color="#400080">又见去年三五夕，一轮寒魄破烟空。<BR>
<font color="#400080">石龛闲锁旧居峰，何事膺门岁月重。五七诗中叨见遇，<BR>
</font></big>
<font color="#400080">三千客外许疏慵。迎凉蟋蟀喧闲思，积雨莓苔没屐踪。<BR>
</font></big>
<font color="#400080">会待英雄启金口，却教担锡入云松。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_42 </em></strong></font><font
face="黑体" color="#800080"> </font><font size="4" color="#800080" face="宋体">【送李秀才归湘中】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">词客携文访病夫，因吟送别忆湘湖。寒消浦溆催鸿雁，<BR>
</font></big>
<font color="#400080">暖入溪山养鹧鸪。僧向月中寻岳麓，云从城上去苍梧。<BR>
</font></big>
<font color="#400080">君归为问峰前寺，旧住僧房锁在无。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_43 </em></strong></font><font
face="黑体" color="#800080"> </font><font size="4" color="#800080" face="宋体">【寄吴国西供奉】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">别来相忆梦多迷，君住东朝我楚西。瑶阙合陪龙象位，<BR>
</font></big>
<font color="#400080">春山休记鹧鸪啼。承恩位与千官别，应制才将十子齐。<BR>
</font></big>
<font color="#400080">几笑远公慵送客，殷勤只到寺前溪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_44 </em></strong></font><font
face="黑体" color="#800080"> </font><font size="4" color="#800080" face="宋体">【谢人惠端溪砚】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">端人凿断碧溪浔，善价争教惜万金。砻琢已曾经敏手，<BR>
</font></big>
<font color="#400080">研磨终见透坚心。安排得主难移动，含贮随时任浅深。<BR>
</font></big>
<font color="#400080">保重更求装钿匣，闲将濡染寄知音。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_45 </em></strong></font><font
face="黑体" color="#800080"> </font><font size="4" color="#800080" face="宋体">【送吴先辈赴京】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">烟霄已遂明经第，江汉重来问苦吟。托兴偶凭风月远，<BR>
</font></big>
<font color="#400080">忘机终在寂寥深。千篇未听常徒口，一字须防作者心。<BR>
</font></big>
<font color="#400080">此日与君聊话别，老身难约更相寻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_46 </em></strong></font><font
face="黑体" color="#800080"> </font><font size="4" color="#800080" face="宋体">【和西蜀可准大师远寄之什】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">莫知何路去追攀，空想人间出世间。杜口已同居士室，<BR>
</font></big>
<font color="#400080">传心休问祖师山。禅中不住方为定，说处无生始是闲。<BR>
</font></big>
<font color="#400080">珍重希音远相寄，乱峰西望叠孱颜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_47 </em></strong></font><font
face="黑体" color="#800080"> </font><font size="4" color="#800080" face="宋体">【荆门暮冬与节公话别】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">漳河湘岸柳关头，离别相逢四十秋。我忆黄梅梦南国，<BR>
</font></big>
<font color="#400080">君怀明主去东周。几程霜雪经残腊，何处封疆过旧游。<BR>
</font></big>
<font color="#400080">好及春风承帝泽，莫忘衰朽卧林丘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_48 </em></strong></font><font
face="黑体" color="#800080"> </font><font size="4" color="#800080" face="宋体">【贺孙支使郎中迁居】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">别认公侯礼上才，筑金何啻旧燕台。地连东阁横头买，<BR>
</font></big>
<font color="#400080">门对西园正面开。不隔红尘趋り，只拖珠履赴尊。<BR>
</font></big>
<font color="#400080">应逢明月清霜夜，闲领笙歌宴此来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_49 </em></strong></font><font
face="黑体" color="#800080"> </font><font size="4" color="#800080" face="宋体">【庭际新移松竹】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">三茎瘦竹两株松，瑟瑟韵且同。抱节乍离新涧雪，<BR>
</font></big>
<font color="#400080">盘根远别旧林风。岁寒相倚无尘地，荫影分明有月中。<BR>
</font></big>
<font color="#400080">更待阳和信催促，碧梢青杪看凌空。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_50 </em></strong></font><font
face="黑体" color="#800080"> </font><font size="4" color="#800080" face="宋体">【荆门寄题禅月大师影堂】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">泽国闻师泥日后，蜀王全礼葬馀灰。白莲塔向清泉锁，<BR>
</font></big>
<font color="#400080">禅月堂临锦水开。西岳千篇传古律，南宗一句印灵台。<BR>
</font></big>
<font color="#400080">不堪只履还西去，葱岭如今无使回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_51 </em></strong></font><font
face="黑体" color="#800080"> </font><font size="4" color="#800080" face="宋体">【贺雪】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">上清凝结下乾坤，为瑞为祥表致君。日月影从光外过，<BR>
</font></big>
<font color="#400080">山河形向静中分。歌扬郢路谁同听，声洒梁园客共闻。<BR>
</font></big>
<font color="#400080">堪想画堂帘卷次，轻随舞袖正纷纷。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_52 </em></strong></font><font
face="黑体" color="#800080"> </font><font size="4" color="#800080" face="宋体">【荆州寄贯微上人】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">旧斋休忆对松关，各在王侯顾遇间。命服已沾天渥泽，<BR>
</font></big>
<font color="#400080">衲衣犹拥祖斓斑。相思莫救烧心火，留滞难移压脑山。<BR>
</font></big>
<font color="#400080">得失两途俱不是，笑他高卧碧孱颜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_53 </em></strong></font><font
face="黑体" color="#800080"> </font><font size="4" color="#800080" face="宋体">【送休师归长沙宁觐】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">高堂亲老本师存，多难长悬两处魂。已说战尘消汉口，<BR>
</font></big>
<font color="#400080">便随征棹别荆门。晴吟野阔无耕地，晚宿湾深有钓村。<BR>
</font></big>
<font color="#400080">他日更思衰老否，七年相伴琢诗言。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_54 </em></strong></font><font
face="黑体" color="#800080"> </font><font size="4" color="#800080" face="宋体">【江上夏日】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">无处清阴似剡溪，火云奇崛倚空齐。千山冷叠湖光外，<BR>
</font></big>
<font color="#400080">一扇凉摇楚色西。碧树影疏风易断，绿芜平远日难低。<BR>
</font></big>
<font color="#400080">故园旧寺临湘水，斑竹烟深越鸟啼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_55 </em></strong></font><font
face="黑体" color="#800080"> </font><font size="4" color="#800080" face="宋体">【渚宫春日因怀有作】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">旧业树连湘树远，家山云与岳云平。僧来已说无耕钓，<BR>
</font></big>
<font color="#400080">雁去那知有弟兄。客思莫牵蝴蝶梦，乡心自忆鹧鸪声。<BR>
</font></big>
<font color="#400080">沙头南望堪肠断，谁把归舟载我行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_56 </em></strong></font><font
face="黑体" color="#800080"> </font><font size="4" color="#800080" face="宋体">【松化为石（近闻金华山古松化为石）】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">盘根几耸翠崖前，却偃凌云化至坚。乍结精华齐永劫，<BR>
</font></big>
<font color="#400080">不随凋变已千年。逢贤必用镌辞立，遇圣终将刻印传。<BR>
</font></big>
<font color="#400080">肯似荆山凿馀者，藓封顽滞卧岚烟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_57 </em></strong></font><font
face="黑体" color="#800080"> </font><font size="4" color="#800080" face="宋体">【寄澧阳吴使君】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">南客西来话使君，涔阳风雨变行春。四邻耕钓趋仁政，<BR>
</font></big>
<font color="#400080">千里烟花压路尘。去兽未胜除狡吏，还珠争似复逋民。<BR>
</font></big>
<font color="#400080">红兰浦暖携才子，烂醉连题赋白O。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_58 </em></strong></font><font
face="黑体" color="#800080"> </font><font size="4" color="#800080" face="宋体">【湘江送客】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">湘江秋色湛如冰，楚客离怀暮不胜。千里碧云闻塞雁，<BR>
</font></big>
<font color="#400080">几程青草见巴陵。寒涛响叠晨征橹，岸苇丛明夜泊灯。<BR>
</font></big>
<font color="#400080">鹦鹉洲边若回首，为思前事一扪膺。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_59 </em></strong></font><font
face="黑体" color="#800080"> </font><font size="4" color="#800080" face="宋体">【暮游岳麓寺】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">寺楼高出碧崖棱，城里谁知在上层。初雪洒来乔木暝，<BR>
</font></big>
<font color="#400080">远禽飞过大江澄。闲消不睡怜长夜，静照无言谢一灯。<BR>
</font></big>
<font color="#400080">回首何边是空地，四村桑麦遍丘陵。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_60 </em></strong></font><font
face="黑体" color="#800080"> </font><font size="4" color="#800080" face="宋体">【林下留别道友】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">住亦无依去是闲，何心终恋此林间。片云孤鹤东西路，<BR>
</font></big>
<font color="#400080">四海九州多少山。静坐趁凉移树影，兴随题处著苔斑。<BR>
</font></big>
<font color="#400080">秋来洗浣行衣了，还尔邻僧旧竹关。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_61 </em></strong></font><font
face="黑体" color="#800080"> </font><font size="4" color="#800080" face="宋体">【道林寺居寄岳麓禅师二首】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">门前石路彻中峰，树影泉声在半空。寻去未应劳上下，<BR>
</font></big>
<font color="#400080">往来殊已倦西东。髭根尽白孤云并，心迹全忘片月同。<BR>
</font></big>
<font color="#400080">长忆高窗夏天里，古松青桧午时风。<br><BR>
<font color="#400080">山袍不称下红尘，各是闲居岛外身。两处烟霞门寂寂，<BR>
</font></big>
<font color="#400080">一般苔藓石磷磷。禅关悟后宁疑物，诗格玄来不傍人。<BR>
</font></big>
<font color="#400080">月照经行更谁见，露华松粉点衣巾。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_62 </em></strong></font><font
face="黑体" color="#800080"> </font><font size="4" color="#800080" face="宋体">【乱后江西过孙鲂旧居因寄】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">旧游重到倍悲凉，吟忆同人倚寺墙。何处暮蝉喧逆旅，<BR>
</font></big>
<font color="#400080">此中山鸟噪垂杨。寰区有主权兵器，风月无人掌桂香。<BR>
</font></big>
<font color="#400080">欲寄此心空北望，塞鸿天末失归行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_63 </em></strong></font><font
face="黑体" color="#800080"> </font><font size="4" color="#800080" face="宋体">【宜春江上寄仰山长老二首】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">水隔孤城城隔山，水边时望忆师闲。清泉白日中峰上，<BR>
</font></big>
<font color="#400080">落日半空栖鸟还。云影触衣分朵朵，雨声吹磬散潺潺。<BR>
</font></big>
<font color="#400080">传心莫学罗浮去，后辈思量待扣关。<br><BR>
<font color="#400080">雨晴天半碧光流，影倒残阳湿郡楼。绝顶有人经劫在，<BR>
</font></big>
<font color="#400080">浮生无客暂时游。窗开万壑春泉乱，塔锁孤灯万木稠。<BR>
</font></big>
<font color="#400080">欲为吾师拂衣去，白云红叶又新秋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_64 </em></strong></font><font
face="黑体" color="#800080"> </font><font size="4" color="#800080" face="宋体">【萤】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">透窗穿竹住还移，万类俱闲始见伊。难把寸光藏暗室，<BR>
</font></big>
<font color="#400080">自持孤影助明时。空庭散逐金风起，乱叶争投玉露垂。<BR>
</font></big>
<font color="#400080">后代儒生懒收拾，夜深飞过读书帷。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_65 </em></strong></font><font
face="黑体" color="#800080"> </font><font size="4" color="#800080" face="宋体">【湘中送翁员外归闽】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">船满琴书与酒杯，清湘影里片帆开。人归南国乡园去，<BR>
</font></big>
<font color="#400080">雁逐西风日夜来。天势渐低分海树，山程欲尽见城台。<BR>
</font></big>
<font color="#400080">此身未别江边寺，犹看星郎奉诏回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_66 </em></strong></font><font
face="黑体" color="#800080"> </font><font size="4" color="#800080" face="宋体">【寄居道林寺作】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">岚湿南朝殿塔寒，此中因得谢尘寰。已同庭树千株老，<BR>
</font></big>
<font color="#400080">未负溪云一片闲。石镜旧游临皎洁，岳莲曾上彻孱颜。<BR>
</font></big>
<font color="#400080">如今衰飒成多病，黄叶风前昼掩关。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_67 </em></strong></font><font
face="黑体" color="#800080"> </font><font size="4" color="#800080" face="宋体">【沙鸥】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">暖傍渔船睡不惊，可怜孤洁似华亭。晚来湾浦冲平碧，<BR>
</font></big>
<font color="#400080">晴过汀洲拂浅青。翡翠静中修羽翼，鸳鸯闲处事仪形。<BR>
</font></big>
<font color="#400080">何如飞入汉宫里，留与兴亡作典经。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_68 </em></strong></font><font
face="黑体" color="#800080"> </font><font size="4" color="#800080" face="宋体">【和翁员外题马太傅宅贾相公井】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">飞尘不敢下相干，脉傍应润牡丹。心任短长投玉绠，<BR>
</font></big>
<font color="#400080">底须三五映金盘。神工旧制泓澄在，天泽时加潋滟寒。<BR>
</font></big>
<font color="#400080">太傅欲旌前古事，星郎属思久凭栏。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_69 </em></strong></font><font
face="黑体" color="#800080"> </font><font size="4" color="#800080" face="宋体">【看云】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">何峰触石湿苔钱，便逐高风离瀑泉。深处卧来真隐逸，<BR>
</font></big>
<font color="#400080">上头行去是神仙。千寻有影沧江底，万里无踪碧落边。<BR>
</font></big>
<font color="#400080">长忆旧山青壁里，绕庵闲伴老僧禅。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_70 </em></strong></font><font
face="黑体" color="#800080"> </font><font size="4" color="#800080" face="宋体">【对雪寄荆幕知己】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">猛势微开万里清，月中看似日中明。此时鸥鹭无人见，<BR>
</font></big>
<font color="#400080">何处关山有客行。郢唱转高谁敢和，巴歌相顾自销声。<BR>
</font></big>
<font color="#400080">江斋卷箔含毫久，应想梁王礼不经。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_71 </em></strong></font><font
face="黑体" color="#800080"> </font><font size="4" color="#800080" face="宋体">【送相里秀才赴举】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">两上东堂不见春，文明重去有谁亲。曾逢少海尊前客，<BR>
</font></big>
<font color="#400080">旧是神仙会里人。已遂风云催化羽，却将雷电助烧鳞。<BR>
</font></big>
<font color="#400080">明年自此登龙后，回首荆门一路尘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_72 </em></strong></font><font
face="黑体" color="#800080"> </font><font size="4" color="#800080" face="宋体">【荆门疾中喜谢尊师自南岳来、相里秀才自京至】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">闲堂昼卧眼初开，强起徐行绕砌苔。鹤氅人从衡岳至，<BR>
</font></big>
<font color="#400080">鹑衣客自洛阳来。坐闻邻树栖幽鸟，吟觉江云发早雷。<BR>
</font></big>
<font color="#400080">西笑东游此相别，两途消息待谁回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_73 </em></strong></font><font
face="黑体" color="#800080"> </font><font size="4" color="#800080" face="宋体">【吟兴自述】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">前习都由未尽空，生知雅学妙难穷。一千首出悲哀外，<BR>
</font></big>
<font color="#400080">五十年销雪月中。兴去不妨归静虑，情来何止发真风。<BR>
</font></big>
<font color="#400080">曾无一字干声利，岂愧操心负至公。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_74 </em></strong></font><font
face="黑体" color="#800080"> </font><font size="4" color="#800080" face="宋体">【送谢尊师自南岳出入京】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">曾听鹿鸣逢世乱，因披羽服隐衡阳。几多事隔丹霄兴，<BR>
</font></big>
<font color="#400080">三十年成两鬓霜。芝X未甘销勇气，风骚无那激刚肠。<BR>
</font></big>
<font color="#400080">中朝旧有知音在，可是悠悠入帝乡。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷845_75 </em></strong></font><font
face="黑体" color="#800080"> </font><font size="4" color="#800080" face="宋体">【送司空学士赴京】<a
href="authers/qzz_1835.htm" target="_blank"></font><font size="3" color="#0080FF"><font face="黑体">齐己</font></a></big> 
<br>
</font><br>
<font color="#400080">弘文初命下江边，难恋沙鸥与钓船。蓝绶乍称新学士，<BR>
</font></big>
<font color="#400080">白衫初脱旧神仙。龙山送别风生路，鸡树从容雪照筵。<BR>
</font></big>
<font color="#400080">重谒往年金榜主，便将才术佐陶甄。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
