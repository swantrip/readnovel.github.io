<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百三十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百三十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷633_1 </em></strong></font><font
face="黑体" color="#800080"> </font><font size="4" color="#800080" face="宋体">【有感】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">国事皆须救未然，汉家高阁漫凌烟。<br>功臣尽遣词人赞，不省沧洲画鲁连。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_2 </em></strong></font><font
face="黑体" color="#800080"> </font><font size="4" color="#800080" face="宋体">【歌】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">处处亭台只坏墙，军营人学内人妆。<br>太平故事因君唱，马上曾听隔教坊。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_3 </em></strong></font><font
face="黑体" color="#800080"> </font><font size="4" color="#800080" face="宋体">【偈】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">人若憎时我亦憎，逃名最要是无能。<br>后生乞汝残风月，自作深林不语僧。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_4 </em></strong></font><font
face="黑体" color="#800080"> </font><font size="4" color="#800080" face="宋体">【鹂】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">不是流莺独占春，林间彩翠四时新。<br>应知拟上屏风画，偏坐横枝亦向人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_5 </em></strong></font><font
face="黑体" color="#800080"> </font><font size="4" color="#800080" face="宋体">【白菊杂书四首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">黄昏寒立更披襟，露徘逑阍玫佬摹<br>却笑谁家扃绣户，正薰龙麝暖鸳衾。<br>
<br>
<font color="#400080">四面云屏一带天，是非断得自然。<br>此生只是偿诗债，白菊开时最不眠。<br>
<br>
<font color="#400080">狂才不足自英雄，仆妾驱令学贩舂。<br>侯印几人封万户，侬家只办买孤峰。<br>
<br>
<font color="#400080">黄鹂啭处谁同听，白菊开时且剩过。<br>漫道南朝足流品，由来叔宝不宜多。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_6 </em></strong></font><font
face="黑体" color="#800080"> </font><font size="4" color="#800080" face="宋体">【漫题】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">经乱年年厌别离，歌声喜似太平时。<br>词臣更有中兴颂，磨取莲峰便作碑。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_7 </em></strong></font><font
face="黑体" color="#800080"> </font><font size="4" color="#800080" face="宋体">【率题】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">宦路前衔闲不记，醉乡佳境兴方浓。<br>一林高竹长遮日，四壁寒山更闰冬。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_8 </em></strong></font><font
face="黑体" color="#800080"> </font><font size="4" color="#800080" face="宋体">【涧户】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">涧户芳烟接水村，乱来归得道仍存。<br>数竿新竹当轩上，不羡侯家立戟门。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_9 </em></strong></font><font
face="黑体" color="#800080"> </font><font size="4" color="#800080" face="宋体">【故乡杏花】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">寄花寄酒喜新开，左把花枝右把杯。<br>欲问花枝与杯酒，故人何得不同来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_10 </em></strong></font><font
face="黑体" color="#800080"> </font><font size="4" color="#800080" face="宋体">【华上二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">故国春归未有涯，小栏高槛别人家。<br>五更惆怅回孤枕，犹自残灯照落花。<br>
<br>
<font color="#400080">关外风昏欲雨天，荠花耕倒枕河肌<br>村南寂寞时回望，一只鸳鸯下渡船。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_11 </em></strong></font><font
face="黑体" color="#800080"> </font><font size="4" color="#800080" face="宋体">【梦中】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">几多亲爱在人间，上彻霞梯会却还。<br>须是蓬瀛长买得，一家同占作家山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_12 </em></strong></font><font
face="黑体" color="#800080"> </font><font size="4" color="#800080" face="宋体">【榜下】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">三十功名志未伸，初将文字竞通津。<br>春风漫折一枝桂，烟阁英雄笑杀人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_13 </em></strong></font><font
face="黑体" color="#800080"> </font><font size="4" color="#800080" face="宋体">【涔阳渡】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">楚田人立带残晖，驿迥村幽客路微。<br>两岸芦花正萧飒，渚烟深处白牛归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_14 </em></strong></font><font
face="黑体" color="#800080"> </font><font size="4" color="#800080" face="宋体">【偶作】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">索得身归未保闲，乱来道在辱来顽。<br>留侯万户虽无分，病骨应消一片山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_15 </em></strong></font><font
face="黑体" color="#800080"> </font><font size="4" color="#800080" face="宋体">【寓居有感三首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">亦知世路薄忠贞，不忍残年负圣明。<br>只待东封沾庆赐，碑阴别刻老臣名。<br>
<br>
<font color="#400080">不放残年却到家，衔杯懒更问生涯。<br>河堤往往人相送，一曲晴川隔蓼花。<br>
<br>
<font color="#400080">黑须寄在白须生，一度秋风减几茎。<br>客处不堪频送别，无多情绪更伤情。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_16 </em></strong></font><font
face="黑体" color="#800080"> </font><font size="4" color="#800080" face="宋体">【淮西】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">鳌冠三山安海浪，龙盘九鼎镇皇都。<br>莫夸十万兵威盛，消个忠良效顺无。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_17 </em></strong></font><font
face="黑体" color="#800080"> </font><font size="4" color="#800080" face="宋体">【河湟有感】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">一自萧关起战尘，河湟隔断异乡春。<br>汉儿尽作胡儿语，却向城头骂汉人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_18 </em></strong></font><font
face="黑体" color="#800080"> </font><font size="4" color="#800080" face="宋体">【自gM乡北归】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">巴烟幂幂久萦恨，楚柳绵绵今送归。<br>回避江边同去雁，莫教惊起错南飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_19 </em></strong></font><font
face="黑体" color="#800080"> </font><font size="4" color="#800080" face="宋体">【青龙师安上人】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">灾曜偏临许国人，雨中衰菊病中身。<br>清香一炷知师意，应为昭陵惜老臣。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_20 </em></strong></font><font
face="黑体" color="#800080"> </font><font size="4" color="#800080" face="宋体">【山中】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">凡鸟爱喧人静处，闲云似妒月明时。<br>世间万事非吾事，只愧秋来未有诗。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_21 </em></strong></font><font
face="黑体" color="#800080"> </font><font size="4" color="#800080" face="宋体">【有感二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">自古经纶足是非，阴谋最忌夺天机。<br>留侯却粒商翁去，甲第何人意气归。<br>
<br>
<font color="#400080">古来贤俊共悲辛，长是豪家拒要津。<br>从此当歌唯痛饮，不须经世为闲人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_22 </em></strong></font><font
face="黑体" color="#800080"> </font><font size="4" color="#800080" face="宋体">【闲夜二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">道侣难留为虐棋，邻家闻说厌吟诗。<br>前峰月照分明见，夜合香中露卧时。<br>
<br>
<font color="#400080">此身闲得易为家，业是吟诗与看花。<br>若使他生抛笔砚，更应无事老烟霞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_23 </em></strong></font><font
face="黑体" color="#800080"> </font><font size="4" color="#800080" face="宋体">【雨中】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">维摩居士陶居士，尽说高情未足夸。<br>檐外莲峰阶下菊，碧莲黄菊是吾家。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_24 </em></strong></font><font
face="黑体" color="#800080"> </font><font size="4" color="#800080" face="宋体">【送道者二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">洞天真侣昔曾逢，西岳今居第几峰。<br>峰顶他时教我认，相招须把碧芙蓉。<br>
<br>
<font color="#400080">殷勤不为学烧金，道侣惟应识此心。<br>雪里千山访君易，微微鹿迹入深林。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_25 </em></strong></font><font
face="黑体" color="#800080"> </font><font size="4" color="#800080" face="宋体">【重阳阻雨】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">重阳阻雨独衔杯，移得山家菊未开。<br>犹胜登高闲望断，孤烟残照马嘶回。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_26 </em></strong></font><font
face="黑体" color="#800080"> </font><font size="4" color="#800080" face="宋体">【省试】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">粉闱深锁唱同人，正是终南雪霁春。<br>闲系长安千匹马，今朝似减六街尘。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_27 </em></strong></font><font
face="黑体" color="#800080"> </font><font size="4" color="#800080" face="宋体">【有赠】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">有诗有酒有高歌，春色年年奈我何。<br>试问羲和能驻否，不劳频借鲁阳戈。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_28 </em></strong></font><font
face="黑体" color="#800080"> </font><font size="4" color="#800080" face="宋体">【证因亭】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">峰北幽亭愿证因，他生此地却容身。<br>上方僧在时应到，笑认前衔记写真。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_29 </em></strong></font><font
face="黑体" color="#800080"> </font><font size="4" color="#800080" face="宋体">【顷年陪恩地赴甘棠之召感动留题】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">去时憔悴青衿在，归路凄凉绛帐空。<br>无限酬恩心未展，又将孤剑别从公。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_30 </em></strong></font><font
face="黑体" color="#800080"> </font><font size="4" color="#800080" face="宋体">【九月八日】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">已是人间寂寞花，解怜寂寞傍贫家。<br>老来不得登高看，更甚残春惜岁华。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_31 </em></strong></font><font
face="黑体" color="#800080"> </font><font size="4" color="#800080" face="宋体">【敷溪桥院有感】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">昔岁攀游景物同，药炉今在鹤归空。<br>青山满眼泪堪碧，绛帐无人花自红。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_32 </em></strong></font><font
face="黑体" color="#800080"> </font><font size="4" color="#800080" face="宋体">【寺阁】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">昔岁登临未衰飒，不知何事爱伤情。<br>今来揽镜翻堪喜，乱后霜须长几茎。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_33 </em></strong></font><font
face="黑体" color="#800080"> </font><font size="4" color="#800080" face="宋体">【武陵路】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">橘岸舟间罾网挂，茶坡日暖鹧鸪啼。<br>女郎指点行人笑，知向花间路已迷。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_34 </em></strong></font><font
face="黑体" color="#800080"> </font><font size="4" color="#800080" face="宋体">【南北史感遇十首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">雨淋麟阁名臣画，雪卧龙庭猛将碑。<br>不用黄金铸侯印，尽输公子买蛾眉。<br>
<br>
<font color="#400080">汉世频封万户侯，云台空峻谢风流。<br>江南不有名儒相，齿冷中原笑未休。<br>
<br>
<font color="#400080">天风斡海怒长鲸，永固南来百万兵。<br>若向沧洲犹笑傲，江山虚有石头城。<br>
<br>
<font color="#400080">花迷公子玉楼恩，镜弄佳人红粉春。<br>不信关山劳远戍，绮罗香外任行尘。<br>
<br>
<font color="#400080">兵围梁殿金瓯破，火发陈宫玉树摧。<br>奸佞岂能惭误国，空令怀古更徘徊。<br>
<br>
<font color="#400080">行乐最宜连夜景，太平方觉有春风。<br>千金尽把酬歌舞，犹胜三边赏战功。<br>
<br>
<font color="#400080">桃芳李艳年年发，羌管蛮弦处处多。<br>海上应无三岛路，人间惟有一声歌。<br>
<br>
<font color="#400080">佳人自折一枝红，把唱新词曲未终。<br>惟向眼前怜易落，不如抛掷任春风。<br>
<br>
<font color="#400080">景阳楼下花钿镜，玄武湖边锦绣旗。<br>昔日繁华今日恨，雉媒声晚草芳时。<br>
<br>
<font color="#400080">乱后人间尽不平，秦川花木最伤情。<br>无穷红艳红尘里，骤马分香散入营。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_35 </em></strong></font><font
face="黑体" color="#800080"> </font><font size="4" color="#800080" face="宋体">【狂题二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">草堂旧隐犹招我，烟阁英才不见君。<br>惆怅故山归未得，酒狂叫断暮天云。<br>
<br>
<font color="#400080">须知世乱身难保，莫喜天晴菊并开。<br>长短此身长是客，黄花更助白头催。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_36 </em></strong></font><font
face="黑体" color="#800080"> </font><font size="4" color="#800080" face="宋体">【红茶花】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">景物诗人见即夸，岂怜高韵说红茶。<br>牡丹枉用三春力，开得方知不是花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_37 </em></strong></font><font
face="黑体" color="#800080"> </font><font size="4" color="#800080" face="宋体">【秋燕】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">从扑香尘拂面飞，怜渠只为解相依。<br>经冬好近深炉暖，何必千岩万水归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_38 </em></strong></font><font
face="黑体" color="#800080"> </font><font size="4" color="#800080" face="宋体">【见后雁有感】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">笑尔穷通亦似人，高飞偶滞莫悲辛。<br>却缘风雪频相阻，只向关中待得春。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_39 </em></strong></font><font
face="黑体" color="#800080"> </font><font size="4" color="#800080" face="宋体">【移桃栽】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">独临官路易伤摧，从遣春风恣意开。<br>禅客笑移山上看，流莺直到槛前来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_40 </em></strong></font><font
face="黑体" color="#800080"> </font><font size="4" color="#800080" face="宋体">【忆中条】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">燕辞旅舍人空在，萤出疏篱菊正芳。<br>堪恨昔年联句地，念经僧扫过重阳。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_41 </em></strong></font><font
face="黑体" color="#800080"> </font><font size="4" color="#800080" face="宋体">【乐府】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">五更窗下簇妆台，已怕堂前阿母催。<br>满鸭香薰鹦鹉睡，隔帘灯照牡丹开。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_42 </em></strong></font><font
face="黑体" color="#800080"> </font><font size="4" color="#800080" face="宋体">【放龟二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">却为多知自不灵，今朝教汝卜长生。<br>若求深处无深处，只有依人会有情。<br>
<br>
<font color="#400080">世外犹迷不死庭，人间莫恃自无营。<br>本期沧海堪投迹，却向朱门待放生。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_43 </em></strong></font><font
face="黑体" color="#800080"> </font><font size="4" color="#800080" face="宋体">【灯花三首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">蜀柳丝丝幂画楼，窗尘满镜不梳头。<br>几时金雁传归信，剪断香魂一缕愁。<br>
<br>
<font color="#400080">姊姊教人且抱儿，逐他女伴卸头迟。<br>明朝斗草多应喜，翦得灯花自扫眉。<br>
<br>
<font color="#400080">闰前小雪过经旬，犹自依依向主人。<br>开尽菊花怜强舞，与教弟子待新春。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_44 </em></strong></font><font
face="黑体" color="#800080"> </font><font size="4" color="#800080" face="宋体">【偶题三首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">浮世悠悠旋一空，多情偏解挫英雄。<br>风光只在歌声里，不必楼前万树红。<br>
<br>
<font color="#400080">小池随事有风荷，烧酹倾壶一曲歌。<br>欲待秋塘擎露看，自怜生意已无多。<br>
<br>
<font color="#400080">辽阳音信近来稀，纵有虚传逼节归。<br>永日无人新睡觉，小窗晴暖虫飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_45 </em></strong></font><font
face="黑体" color="#800080"> </font><font size="4" color="#800080" face="宋体">【华下对菊】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">清香`露对高斋，泛酒偏能浣旅怀。<br>不似春风逞红艳，镜前空坠玉人钗。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_46 </em></strong></font><font
face="黑体" color="#800080"> </font><font size="4" color="#800080" face="宋体">【与都统参谋书有感】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">惊鸾迸鹭尽归林，弱羽低垂分独沈。<br>带病深山犹草檄，昭陵应识老臣心。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_47 </em></strong></font><font
face="黑体" color="#800080"> </font><font size="4" color="#800080" face="宋体">【漫题】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">无宦无名拘逸兴，有歌有酒任他乡。<br>看看万里休征戍，莫向新词寄断肠。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_48 </em></strong></font><font
face="黑体" color="#800080"> </font><font size="4" color="#800080" face="宋体">【商山二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">清溪一路照羸身，不似云台画像人。<br>国史数行犹有志，只将谈笑继英尘。<br>
<br>
<font color="#400080">马上搜奇已数篇，籍中犹愧是顽仙。<br>关头传说开元事，指点多疑孟浩然。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_49 </em></strong></font><font
face="黑体" color="#800080"> </font><font size="4" color="#800080" face="宋体">【与伏牛长老偈二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">不算菩提与阐提，惟应执著便生迷。<br>无端指个清凉地，冻杀胡僧雪岭西。<br>
<br>
<font color="#400080">长绳不见系空虚，半偈传心亦未疏。<br>推倒我山无一事，莫将文字缚真如。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_50 </em></strong></font><font
face="黑体" color="#800080"> </font><font size="4" color="#800080" face="宋体">【客中重九】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">楚老相逢泪满衣，片名薄宦已知非。<br>他乡不似人间路，应共东流更不归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_51 </em></strong></font><font
face="黑体" color="#800080"> </font><font size="4" color="#800080" face="宋体">【柳二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">谁家按舞傍池塘，已见繁枝嫩眼黄。<br>漫说早梅先得意，不知春力暗分张。<br>
<br>
<font color="#400080">似拟凌寒妒早梅，无端弄色傍高台。<br>折来未有新枝长，莫遣佳人更折来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_52 </em></strong></font><font
face="黑体" color="#800080"> </font><font size="4" color="#800080" face="宋体">【光启丁未别山】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">草堂琴画已判烧，犹托邻僧护燕巢。<br>此去不缘名利去，若逢逋客莫相嘲。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_53 </em></strong></font><font
face="黑体" color="#800080"> </font><font size="4" color="#800080" face="宋体">【石楠】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">客处偷闲未是闲，石楠虽好懒频攀。<br>如何风叶西归路，吹断寒云见故山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_54 </em></strong></font><font
face="黑体" color="#800080"> </font><font size="4" color="#800080" face="宋体">【力疾马上走笔】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">酿黍长添不尽杯，只忧花尽客空回。<br>垂杨且为晴遮日，留遇重阳即放开。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_55 </em></strong></font><font
face="黑体" color="#800080"> </font><font size="4" color="#800080" face="宋体">【华阴县楼】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">丹霄能有几层梯，懒更扬鞭耸翠U。<br>偶凭危栏且南望，不劳高掌欲相携。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_56 </em></strong></font><font
face="黑体" color="#800080"> </font><font size="4" color="#800080" face="宋体">【南至四首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">今冬腊后无残日，故国烧来有几家。<br>却恨早梅添旅思，强偷春力报年华。<br>
<br>
<font color="#400080">花时不是偏愁我，好事应难总取他。<br>已被诗魔长役思，眼中莫厌早梅多。<br>
<br>
<font color="#400080">年华乱后偏堪惜，世路抛来已自生。<br>犹有玉真长命缕，樽前时唱缓羁情。<br>
<br>
<font color="#400080">一任喧阗绕四邻，闲忙皆是自由身。<br>人来客去还须议，莫遣他人作主人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_57 </em></strong></font><font
face="黑体" color="#800080"> </font><font size="4" color="#800080" face="宋体">【莲峰前轩】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">人间上寿若能添，只向人间也不嫌。<br>看著四邻花竞发，高楼从此莫垂帘。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_58 </em></strong></font><font
face="黑体" color="#800080"> </font><font size="4" color="#800080" face="宋体">【步虚】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">阿母亲教学步虚，三元长遣下蓬壶。<br>云韶韵俗停瑶瑟，鸾鹤飞低拂宝炉。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_59 </em></strong></font><font
face="黑体" color="#800080"> </font><font size="4" color="#800080" face="宋体">【剑器】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">楼下公孙昔擅场，空教女子爱军装。<br>潼关一败吴儿喜，簇马骊山看御汤。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_60 </em></strong></font><font
face="黑体" color="#800080"> </font><font size="4" color="#800080" face="宋体">【乙丑人日】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">自怪扶持七十身，归来又见故乡春。<br>今朝人日逢人喜，不料偷生作老人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_61 </em></strong></font><font
face="黑体" color="#800080"> </font><font size="4" color="#800080" face="宋体">【携仙九首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">岳北秋空渭北川，晴云渐薄薄如烟。<br>坐来还见微风起，吹散残阳一片蝉。<br>
<br>
<font color="#400080">一半晴空一半云，远笼仙掌日初曛。<br>洞天有路不知处，绝顶异香难更闻。<br>
<br>
<font color="#400080">决事还须更事酬，清谭妙理一时休。<br>渔翁亦被机心误，眼暗汀边结钓钩。<br>
<br>
<font color="#400080">迹不趋时分不侯，功名身外最悠悠。<br>听君总画麒麟阁，还我闲眠舴艋舟。<br>
<br>
<font color="#400080">仙凡路阻两难留，烟树人间一片秋。<br>若道阴功能济活，且将方寸自焚修。<br>
<br>
<font color="#400080">若有阴功救未然，玉皇品籍亦搜贤。<br>应知谭笑还高谢，别就沧洲赞上仙。<br>
<br>
<font color="#400080">英名何用苦搜奇，不朽才销一句诗。<br>却赖风波阻三岛，老臣犹得恋明时。<br>
<br>
<font color="#400080">剪取红云剩写诗，年年高会趁花时。<br>水精楼阁分明见，只欠霞浆别著旗。<br>
<br>
<font color="#400080">此生得作太平人，只向尘中便出尘。<br>移取碧桃花万树，年年自乐故乡春。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_62 </em></strong></font><font
face="黑体" color="#800080"> </font><font size="4" color="#800080" face="宋体">【浪淘沙】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">不必长漂玉洞花，曲中偏爱浪淘沙。<br>黄河却胜天河水，万里萦纡入汉家。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_63 </em></strong></font><font
face="黑体" color="#800080"> </font><font size="4" color="#800080" face="宋体">【赠日东鉴禅师】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">故国无心度海潮，老禅方丈倚中条。<br>夜深雨绝松堂静，一点飞萤照寂寥。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_64 </em></strong></font><font
face="黑体" color="#800080"> </font><font size="4" color="#800080" face="宋体">【暮春对柳二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">萦愁惹恨奈杨花，闭户垂帘亦满家。<br>恼得闲人作酒病，刚须又扑越溪茶。<br>
<br>
<font color="#400080">洞中犹说看桃花，轻絮狂飞自俗家。<br>正是阶前开远信，小娥旋拂碾新茶。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_65 </em></strong></font><font
face="黑体" color="#800080"> </font><font size="4" color="#800080" face="宋体">【戊午三月晦二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">随风逐浪剧蓬萍，圆首何曾解最灵。<br>笔砚近来多自弃，不关妖气暗文星。<br>
<br>
<font color="#400080">牛夸棋品无偷校谢占诗家作上流。<br>岂似小敷春水涨，年年鸾鹤待仙舟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_66 </em></strong></font><font
face="黑体" color="#800080"> </font><font size="4" color="#800080" face="宋体">【偶书五首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">情知了得未如僧，客处高楼莫强登。<br>莺也解啼花也发，不关心事最堪憎。<br>
<br>
<font color="#400080">自有池荷作扇摇，不关风动爱芭蕉。<br>只怜直上抽红蕊，似我丹心向本朝。<br>
<br>
<font color="#400080">曾看轻舟渡远津，无风著岸不经旬。<br>只缘命蹇须知命，却是人争阻得人。<br>
<br>
<font color="#400080">上谷何曾解有情，有情人自惜君行。<br>证因池上今生愿，的的他生作化生。<br>
<br>
<font color="#400080">新店南原后夜程，黄河风浪信难平。<br>渡头杨柳知人意，为惹官船莫放行。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_67 </em></strong></font><font
face="黑体" color="#800080"> </font><font size="4" color="#800080" face="宋体">【喜山鹊初归三首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">翠衿红觜便知机，久避重罗稳处飞。<br>只为从来偏护惜，窗前今贺主人归。<br>
<br>
<font color="#400080">山中只是惜珍禽，语不分明识尔心。<br>若使解言天下事，燕台今筑几千金。<br>
<br>
<font color="#400080">阻他罗网到柴扉，不奈偷仓雀转肥。<br>赖尔林塘添景趣，剩留山果引教归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_68 </em></strong></font><font
face="黑体" color="#800080"> </font><font size="4" color="#800080" face="宋体">【虞乡北原】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">泽北村贫烟火狞，稚田冬旱倩牛耕。<br>老人惆怅逢人诉，开尽黄花麦未金。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_69 </em></strong></font><font
face="黑体" color="#800080"> </font><font size="4" color="#800080" face="宋体">【洛中三首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">秋风团扇未惊心，笑看妆台落叶侵。<br>绣凤不教金缕暗，青楼何处有寒砧。<br>
<br>
<font color="#400080">不用频嗟世路难，浮生各自系悲欢。<br>风霜一夜添羁思，罗绮谁家待早寒。<br>
<br>
<font color="#400080">燕巢空后谁相伴，鸳被缝来不忍薰。<br>薄命敢辞长滴泪，倡家未必肯留君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_70 </em></strong></font><font
face="黑体" color="#800080"> </font><font size="4" color="#800080" face="宋体">【寓笔】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">年年镊鬓到花飘，依旧花繁鬓易凋。<br>撩乱一场人更恨，春风谁道胜轻飙。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_71 </em></strong></font><font
face="黑体" color="#800080"> </font><font size="4" color="#800080" face="宋体">【戏题试衫】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">朝班尽说人宜紫，洞府应无鹤着绯。<br>从此玉皇须破例，染霞裁赐地仙衣。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_72 </em></strong></font><font
face="黑体" color="#800080"> </font><font size="4" color="#800080" face="宋体">【汴柳半枯因悲柳中隐】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">行人莫叹前朝树，已占河堤几百春。<br>惆怅题诗柳中隐，柳衰犹在自无身。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_73 </em></strong></font><font
face="黑体" color="#800080"> </font><font size="4" color="#800080" face="宋体">【上方】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">花落更同悲木落，莺声相续即蝉声。<br>荣枯了得无多事，只是闲人漫系情。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_74 </em></strong></font><font
face="黑体" color="#800080"> </font><font size="4" color="#800080" face="宋体">【寄王赞学】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">黄卷不关兼济业，青山自保老闲身。<br>一行万里纤尘静，可要张仪更入秦。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_75 </em></strong></font><font
face="黑体" color="#800080"> </font><font size="4" color="#800080" face="宋体">【新节】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">转悲新岁重于山，不似轻鸥肯复还。<br>朱绂纵教金印换，青云未胜白头闲。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_76 </em></strong></font><font
face="黑体" color="#800080"> </font><font size="4" color="#800080" face="宋体">【自河西归山二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">一水悠悠一叶危，往来长恨阻归期。<br>乡关不是无华表，自为多惊独上迟。<br>
<br>
<font color="#400080">水阔风惊去路危，孤舟欲上更迟迟。<br>鹤群长扰三珠树，不借人间一只骑。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_77 </em></strong></font><font
face="黑体" color="#800080"> </font><font size="4" color="#800080" face="宋体">【王官二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">风荷似醉和花舞，沙鸟无情伴客闲。<br>总是此中皆有恨，更堪微雨半遮山。<br>
<br>
<font color="#400080">荷塘烟罩小斋虚，景物皆宜入画图。<br>尽日无人只高卧，一双白鸟隔纱厨。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_78 </em></strong></font><font
face="黑体" color="#800080"> </font><font size="4" color="#800080" face="宋体">【贺翰林侍郎二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">太白东归鹤背吟，镜湖空在酒船沈。<br>今朝忽见银台事，早晚重征入翰林。<br>
<br>
<font color="#400080">玉版征书洞里看，沈羲新拜侍郎官。<br>文星喜气连台曜，圣主方知四海安。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_79 </em></strong></font><font
face="黑体" color="#800080"> </font><font size="4" color="#800080" face="宋体">【寄王十四舍人】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">几年汶上约同游，拟为莲峰别置楼。<br>今日凤凰池畔客，五千仞雪不回头。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷633_80 </em></strong></font><font
face="黑体" color="#800080"> </font><font size="4" color="#800080" face="宋体">【纶阁有感】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">风涛曾阻化鳞来，谁料蓬瀛路却开。<br>欲去迟迟还自笑，狂才应不是仙才。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
