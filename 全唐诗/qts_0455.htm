<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百五十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百五十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷455_1 </em></strong></font><font
face="黑体" color="#800080"> </font><font size="4" color="#800080" face="宋体">【读老子】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">言者不如知者默，此语吾闻于老君。<br>若道老君是知者，缘何自著五千文。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_2 </em></strong></font><font
face="黑体" color="#800080"> </font><font size="4" color="#800080" face="宋体">【读庄子】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">庄生齐物同归一，我道同中有不同。<br>遂性逍遥虽一致，鸾凰终校胜蛇虫。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_3 </em></strong></font><font
face="黑体" color="#800080"> </font><font size="4" color="#800080" face="宋体">【读禅经】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">须知诸相皆非相，若住无馀却有馀。言下忘言一时了，<BR>
</font></big>
<font color="#400080">梦中说梦两重虚。空花岂得兼求果，阳焰如何更觅鱼。<BR>
</font></big>
<font color="#400080">摄动是禅禅是动，不禅不动即如如。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_4 </em></strong></font><font
face="黑体" color="#800080"> </font><font size="4" color="#800080" face="宋体">【感兴二首】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">吉凶祸福有来由，但要深知不要忧。只见火光烧润屋，<BR>
</font></big>
<font color="#400080">不闻风浪覆虚舟。名为公器无多取，利是身灾合少求。<BR>
</font></big>
<font color="#400080">虽异匏瓜难不食，大都食足早宜休。<br><BR>
<font color="#400080">鱼能深入宁忧钓，鸟解高飞岂触罗。热处先争炙手去，<BR>
</font></big>
<font color="#400080">悔时其奈噬脐何。尊前诱得猩猩血，幕上偷安燕燕窠。<BR>
</font></big>
<font color="#400080">我有一言君记取，世间自取苦人多。<BR>
<P><big><font size="3" face="黑体" color="#000080"><strong><em>&nbsp;&nbsp; 卷455_5 </em></strong></font><font
face="黑体" color="#800080"> </font><font size="4" color="#800080" face="宋体">【问鹤】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">乌鸢争食雀争窠，独立池边风雪多。<br>尽日蹋冰翘一足，不鸣不动意如何。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_6 </em></strong></font><font
face="黑体" color="#800080"> </font><font size="4" color="#800080" face="宋体">【代鹤答】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">鹰爪攫鸡鸡肋折，鹘拳蹴雁雁头垂。<br>何如敛翅水边立，飞上云松栖稳枝。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_7 </em></strong></font><font
face="黑体" color="#800080"> </font><font size="4" color="#800080" face="宋体">【闲卧有所思二首】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">向夕搴帘卧枕琴，微凉入户起开襟。偶因明月清风夜，<BR>
</font></big>
<font color="#400080">忽想迁臣逐客心。何处投荒初恐惧，谁人绕泽正悲吟。<BR>
</font></big>
<font color="#400080">始知洛下分司坐，一日安闲直万金。<BR>
<font color="#400080">权门要路是身灾，散地闲居少祸胎。今日怜君岭南去，<BR>
</font></big>
<font color="#400080">当时笑我洛中来。虫全性命缘无毒，木尽天年为不才。<BR>
</font></big>
<font color="#400080">大抵吉凶多自致，李斯一去二疏回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_8 </em></strong></font><font
face="黑体" color="#800080"> </font><font size="4" color="#800080" face="宋体">【喜闲】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">萧洒伊嵩下，优游黄绮间。未曾一日闷，已得六年闲。<BR>
</font></big>
<font color="#400080">鱼鸟为徒侣，烟霞是往还。伴僧禅闭目，迎客笑开颜。<BR>
</font></big>
<font color="#400080">兴发宵游寺，慵时昼掩关。夜来风月好，悔不宿香山。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_9 </em></strong></font><font
face="黑体" color="#800080"> </font><font size="4" color="#800080" face="宋体">【诗酒琴人例多薄命予酷好三事雅当此科…成狂咏聊写愧怀】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">爱琴爱酒爱诗客，多贱多穷多苦辛。中散步兵终不贵，<BR>
</font></big>
<font color="#400080">孟郊张籍过于贫。一之已叹关于命，三者何堪并在身。<BR>
</font></big>
<font color="#400080">只合飘零随草木，谁教凌厉出风尘。荣名厚禄二千石，<BR>
</font></big>
<font color="#400080">乐饮闲游三十春。何得无厌时咄咄，犹言薄命不如人。<br>
<P><big><font size="3" face="黑体" color="#000080"><strong><em>&nbsp;&nbsp; 卷455_10 </em></strong></font><font
face="黑体" color="#800080"> </font><font size="4" color="#800080" face="宋体">【寄明州于驸马使君三绝句】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">有花有酒有笙歌，其奈难逢亲故何。<br>近海饶风春足雨，白须太守闷时多。<br>
<br>
<font color="#400080">平阳音乐随都尉，留滞三年在浙东。<br>吴越声邪无法用，莫教偷入管弦中。<br>
<br>
<font color="#400080">何郎小妓歌喉好，严老呼为一串珠。<br>海味腥咸损声气，听看犹得断肠无。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_11 </em></strong></font><font
face="黑体" color="#800080"> </font><font size="4" color="#800080" face="宋体">【闲卧】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">薄食当斋戒，散班同隐沦。佛容为弟子，天许作闲人。<BR>
</font></big>
<font color="#400080">唯置床临水，都无物近身。清风散发卧，兼不要纱巾。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_12 </em></strong></font><font
face="黑体" color="#800080"> </font><font size="4" color="#800080" face="宋体">【春早秋初，因时即事，兼寄浙东李侍郎】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">春早秋初昼夜长，可怜天气好年光。和风细动帘帷暖，<BR>
</font></big>
<font color="#400080">清露微凝枕簟凉。窗下晓眠初减被，池边晚坐乍移床。<BR>
</font></big>
<font color="#400080">闲从蕙草侵阶绿，静任槐花满地黄。理曲管弦闻后院，<BR>
</font></big>
<font color="#400080">熨衣灯火映深房。四时新景何人别，遥忆多情李侍郎。<br>
<P><big><font size="3" face="黑体" color="#000080"><strong><em>&nbsp;&nbsp; 卷455_13 </em></strong></font><font
face="黑体" color="#800080"> </font><font size="4" color="#800080" face="宋体">【新秋喜凉】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">过得炎蒸月，尤宜老病身。衣裳朝不润，枕簟夜相亲。<BR>
</font></big>
<font color="#400080">楼月纤纤早，波风袅袅新。光阴与时节，先感是诗人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_14 </em></strong></font><font
face="黑体" color="#800080"> </font><font size="4" color="#800080" face="宋体">【初夏闲吟，兼呈韦宾客】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">孟夏清和月，东都闲散官。体中无病痛，眼下未饥寒。<BR>
</font></big>
<font color="#400080">世事闻常闷，交游见即欢。杯觞留客切，妓乐取人宽。<BR>
</font></big>
<font color="#400080">雪鬓随身老，云心著处安。此中殊有味，试说向君看。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_15 </em></strong></font><font
face="黑体" color="#800080"> </font><font size="4" color="#800080" face="宋体">【哭崔二十四常侍】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">貂冠初别九重门，马鬣新封四尺坟。薤露歌词非白雪，<BR>
</font></big>
<font color="#400080">旌铭官爵是浮云。伯伦每置随身锸，元亮先为自祭文。<BR>
</font></big>
<font color="#400080">莫道高风无继者，一千年内有崔君。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_16 </em></strong></font><font
face="黑体" color="#800080"> </font><font size="4" color="#800080" face="宋体">【奉酬侍中夏中雨后游城南庄见示八韵】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">岛树间林峦，云收雨气残。四山岚色重，五月水声寒。<BR>
</font></big>
<font color="#400080">老鹤两三只，新篁千万竿。化成天竺寺，移得子陵滩。<BR>
</font></big>
<font color="#400080">心觉闲弥贵，身缘健更欢。帝将风后待，人作谢公看。<BR>
</font></big>
<font color="#400080">f里年虽老，高阳兴未阑。佳辰不见召，争免趁杯盘。<br>
<P><big><font size="3" face="黑体" color="#000080"><strong><em>&nbsp;&nbsp; 卷455_17 </em></strong></font><font
face="黑体" color="#800080"> </font><font size="4" color="#800080" face="宋体">【送兖州崔大夫驸马赴镇（唐人绝句作送崔驸马赴衮州）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">戚里夸为贤驸马，儒家认作好诗人。<br>鲁侯不得辜风景，沂水年年有暮春。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_18 </em></strong></font><font
face="黑体" color="#800080"> </font><font size="4" color="#800080" face="宋体">【少年问】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">少年怪我问如何，何事朝朝醉复歌。<br>号作乐天应不错，忧愁时少乐时多。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_19 </em></strong></font><font
face="黑体" color="#800080"> </font><font size="4" color="#800080" face="宋体">【问少年】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">千首诗堆青玉案，十分酒写白金盂。<br>回头却问诸年少，作个狂夫得了无。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_20 </em></strong></font><font
face="黑体" color="#800080"> </font><font size="4" color="#800080" face="宋体">【代琵琶弟子谢女师曹供奉寄新调弄谱】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">琵琶师在九重城，忽得书来喜且惊。一纸展看非旧谱，<BR>
</font></big>
<font color="#400080">四弦翻出是新声。蕤宾掩抑娇多怨，散水玲珑峭更清。<BR>
</font></big>
<font color="#400080">珠颗泪沾金捍拨，红妆弟子不胜情。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_21 </em></strong></font><font
face="黑体" color="#800080"> </font><font size="4" color="#800080" face="宋体">【代林园戏赠】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">南院今秋游宴少，西坊近日往来频。<br>假如宰相池亭好，作客何如作主人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_22 </em></strong></font><font
face="黑体" color="#800080"> </font><font size="4" color="#800080" face="宋体">【戏答林园】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">岂独西坊来往频，偷闲处处作游人。<br>衡门虽是栖迟地，不可终朝锁老身。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_23 </em></strong></font><font
face="黑体" color="#800080"> </font><font size="4" color="#800080" face="宋体">【重戏赠】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">集贤池馆从他盛，履道林亭勿自轻。<br>往往归来嫌窄小，年年为主莫无情。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_24 </em></strong></font><font
face="黑体" color="#800080"> </font><font size="4" color="#800080" face="宋体">【重戏答】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">小水低亭自可亲，大池高馆不关身。<br>林园莫妒裴家好，憎故怜新岂是人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_25 </em></strong></font><font
face="黑体" color="#800080"> </font><font size="4" color="#800080" face="宋体">【早秋登天宫寺阁赠诸客】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">天宫阁上醉萧辰，丝管闲听酒慢巡。<br>为向凉风清景道，今朝属我两三人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_26 </em></strong></font><font
face="黑体" color="#800080"> </font><font size="4" color="#800080" face="宋体">【晓上天津桥闲望偶逢卢郎中、张员外携酒同倾】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">上阳宫里晓钟后，天津桥头残月前。空阔境疑非下界，<BR>
</font></big>
<font color="#400080">飘u身似在寥天。星河隐映初生日，楼阁葱茏半出烟。<BR>
</font></big>
<font color="#400080">此处相逢倾一\，始知地上有神仙。<BR>
<P><big><font size="3" face="黑体" color="#000080"><strong><em>&nbsp;&nbsp; 卷455_27 </em></strong></font><font
face="黑体" color="#800080"> </font><font size="4" color="#800080" face="宋体">【八月十五日夜同诸客玩月】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">月好共传唯此夜，境闲皆道是东都。嵩山表里千重雪，<BR>
</font></big>
<font color="#400080">洛水高低两颗珠。清景难逢宜爱惜，白头相劝强欢娱。<BR>
</font></big>
<font color="#400080">诚知亦有来年会，保得晴明强健无。<BR>
<P><big><font size="3" face="黑体" color="#000080"><strong><em>&nbsp;&nbsp; 卷455_28 </em></strong></font><font
face="黑体" color="#800080"> </font><font size="4" color="#800080" face="宋体">【对晚开夜合花赠皇甫郎中】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">移晚校一月，花迟过半年。红开杪秋日，翠合欲昏天。<BR>
</font></big>
<font color="#400080">白露滴未死，凉风吹更鲜。后时谁肯顾，唯我与君怜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_29 </em></strong></font><font
face="黑体" color="#800080"> </font><font size="4" color="#800080" face="宋体">【醉游平泉】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">狂歌箕踞酒尊前，眼不看人面向天。<br>洛客最闲唯有我，一年四度到平泉。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_30 </em></strong></font><font
face="黑体" color="#800080"> </font><font size="4" color="#800080" face="宋体">【题赠平泉韦征君拾遗】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">箕颍千年后，唯君得古风。位留丹陛上，身入白云中。<BR>
</font></big>
<font color="#400080">躁静心相背，高低迹不同。笼鸡与梁燕，不信有冥鸿。<br>
<P><big><font size="3" face="黑体" color="#000080"><strong><em>&nbsp;&nbsp; 卷455_31 </em></strong></font><font
face="黑体" color="#800080"> </font><font size="4" color="#800080" face="宋体">【酬皇甫郎中对新菊花见忆】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">爱菊高人吟逸韵，悲秋病客感衰怀。黄花助兴方携酒，<BR>
</font></big>
<font color="#400080">红叶添愁正满阶。居士荤腥今已断，仙郎杯杓为谁排。<BR>
</font></big>
<font color="#400080">愧君相忆东篱下，拟废重阳一日斋。<BR>
<P><big><font size="3" face="黑体" color="#000080"><strong><em>&nbsp;&nbsp; 卷455_32 </em></strong></font><font
face="黑体" color="#800080"> </font><font size="4" color="#800080" face="宋体">【夜宴醉后留献裴侍中】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">九烛台前十二姝，主人留醉任欢娱。翩翻舞袖双飞蝶，<BR>
</font></big>
<font color="#400080">宛转歌声一索珠。坐久欲醒还酩酊，夜深初散又踟蹰。<BR>
</font></big>
<font color="#400080">南山宾客东山妓，此会人间曾有无。<BR>
<P><big><font size="3" face="黑体" color="#000080"><strong><em>&nbsp;&nbsp; 卷455_33 </em></strong></font><font
face="黑体" color="#800080"> </font><font size="4" color="#800080" face="宋体">【和韦庶子远坊赴宴未夜先归之作兼呈裴员外】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">促席留欢日未曛，远坊归思已纷纷。无妨按辔行乘月，<BR>
</font></big>
<font color="#400080">何必逃杯走似云。银烛忍抛杨柳曲，金鞍潜送石榴裙。<BR>
</font></big>
<font color="#400080">到时常晚归时早，笑乐三分校一分。<BR>
<P><big><font size="3" face="黑体" color="#000080"><strong><em>&nbsp;&nbsp; 卷455_34 </em></strong></font><font
face="黑体" color="#800080"> </font><font size="4" color="#800080" face="宋体">【集贤池答侍中问】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">主人晚入皇城宿，问客裴回何所须。<br>池月幸闲无用处，今宵能借客游无。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_35 </em></strong></font><font
face="黑体" color="#800080"> </font><font size="4" color="#800080" face="宋体">【杨柳枝二十韵】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">小妓携桃叶，新声蹋柳枝。妆成剪烛后，醉起拂衫时。<BR>
</font></big>
<font color="#400080">绣履娇行缓，花筵笑上迟。身轻委回雪，罗薄透凝脂。<BR>
</font></big>
<font color="#400080">笙引簧频暖，筝催柱数移。乐童翻怨调，才子与妍词。<BR>
</font></big>
<font color="#400080">便想人如树，先将发比丝。风条摇两带，烟叶贴双眉。<BR>
</font></big>
<font color="#400080">口动樱桃破，鬟低翡翠垂。枝柔腰袅娜，荑嫩手葳蕤。<BR>
</font></big>
<font color="#400080">唳鹤晴呼侣，哀猿夜叫儿。玉敲音历历，珠贯字累累。<BR>
</font></big>
<font color="#400080">袖为收声点，钗因赴节遗。重重遍头别，一一拍心知。<BR>
</font></big>
<font color="#400080">塞北愁攀折，江南苦别离。黄遮金谷岸，绿映杏园池。<BR>
</font></big>
<font color="#400080">春惜芳华好，秋怜颜色衰。取来歌里唱，胜向笛中吹。<BR>
</font></big>
<font color="#400080">曲罢那能别，情多不自持。缠头无别物，一首断肠诗。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_36 </em></strong></font><font
face="黑体" color="#800080"> </font><font size="4" color="#800080" face="宋体">【答皇甫十郎中秋深酒熟见忆】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">烟景冷苍茫，秋深夜夜霜。为思池上酌，先觉瓮头香。<BR>
</font></big>
<font color="#400080">未暇倾巾漉，还应染指尝。醍醐惭气味，琥珀让晶光。<BR>
</font></big>
<font color="#400080">若许陪歌席，须容散道场。月终斋戒毕，犹及菊花黄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_37 </em></strong></font><font
face="黑体" color="#800080"> </font><font size="4" color="#800080" face="宋体">【老去】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">老去愧妻儿，冬来有劝词。暖寒从饮酒，冲冷少吟诗。<BR>
</font></big>
<font color="#400080">战胜心还壮，斋勤体校羸。由来世间法，损益合相随。<br>
<P><big><font size="3" face="黑体" color="#000080"><strong><em>&nbsp;&nbsp; 卷455_38 </em></strong></font><font
face="黑体" color="#800080"> </font><font size="4" color="#800080" face="宋体">【送宗实上人游江南】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">忽辞洛下缘何事，拟向江南住几时。<br>每过渡头应问法，无妨菩萨是船师。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_39 </em></strong></font><font
face="黑体" color="#800080"> </font><font size="4" color="#800080" face="宋体">【和同州杨侍郎夸柘枝见寄】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">细吟冯翊使君诗，忆作馀杭太守时。<br>君有一般输我事，柘枝看校十年迟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_40 </em></strong></font><font
face="黑体" color="#800080"> </font><font size="4" color="#800080" face="宋体">【冬初酒熟二首】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">霜繁脆庭柳，风利剪池荷。月色晓弥苦，鸟声寒更多。<BR>
</font></big>
<font color="#400080">秋怀久寥落，冬计又如何。一瓮新醅酒，萍浮春水波。<BR><BR>
<font color="#400080">酒熟无来客，因成独酌谣。人间老黄绮，地上散松乔。<BR>
</font></big>
<font color="#400080">忽忽醒还醉，悠悠暮复朝。残年多少在，尽付此中销。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_41 </em></strong></font><font
face="黑体" color="#800080"> </font><font size="4" color="#800080" face="宋体">【送姚杭州赴任，因思旧游二首】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">与君细话杭州事，为我留心莫等闲。闾里固宜勤抚恤，<BR>
</font></big>
<font color="#400080">楼台亦要数跻攀。笙歌缥缈虚空里，风月依稀梦想间。<BR>
</font></big>
<font color="#400080">且喜诗人重管领，遥飞一\贺江山。<br><BR>
<font color="#400080">渺渺钱唐路几千，想君到后事依然。静逢竺寺猿偷橘，<BR>
</font></big>
<font color="#400080">闲看苏家女采莲。故妓数人凭问讯，新诗两首倩留传。<BR>
</font></big>
<font color="#400080">舍人虽健无多兴，老校当时八九年。<BR>
<P><big><font size="3" face="黑体" color="#000080"><strong><em>&nbsp;&nbsp; 卷455_42 </em></strong></font><font
face="黑体" color="#800080"> </font><font size="4" color="#800080" face="宋体">【寄李相公】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">渐老只谋欢，虽贫不要官。唯求造化力，试为驻春看。
<P><big><font size="3" face="黑体" color="#000080"><strong><em>&nbsp;&nbsp; 卷455_43 </em></strong></font><font
face="黑体" color="#800080"> </font><font size="4" color="#800080" face="宋体">【冬日平泉路晚归】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">山路难行日易斜，烟村霜树欲栖鸦。<br>夜归不到应闲事，热饮三杯即是家。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_44 </em></strong></font><font
face="黑体" color="#800080"> </font><font size="4" color="#800080" face="宋体">【利仁北街作】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">草色斑斑春雨晴，利仁坊北面西行。<br>踟蹰立马缘何事，认得张家歌吹声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_45 </em></strong></font><font
face="黑体" color="#800080"> </font><font size="4" color="#800080" face="宋体">【洛阳堰闲行】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">洛阳堰上新晴日，长夏门前欲暮春。<br>遇酒即沽逢树歇，七年此地作闲人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_46 </em></strong></font><font
face="黑体" color="#800080"> </font><font size="4" color="#800080" face="宋体">【过永宁】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">村杏野桃繁似雪，行人不醉为谁开。<br>赖逢山县卢明府，引我花前劝一杯。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_47 </em></strong></font><font
face="黑体" color="#800080"> </font><font size="4" color="#800080" face="宋体">【往年稠桑曾丧白马题诗厅壁今来尚存又复感怀更题绝句】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">路傍埋骨蒿草合，壁上题诗尘藓生。<br>马死七年犹怅望，自知无乃太多情。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_48 </em></strong></font><font
face="黑体" color="#800080"> </font><font size="4" color="#800080" face="宋体">【罗敷水】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">野店东头花落处，一条流水号罗敷。<br>芳魂艳骨知何处，春草茫茫墓亦无。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_49 </em></strong></font><font
face="黑体" color="#800080"> </font><font size="4" color="#800080" face="宋体">【路逢青州王大夫赴镇，立马赠别】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">大旆拥金羁，书生得者稀。何劳问官职，岂不见光辉。<BR>
</font></big>
<font color="#400080">赫赫人争看，翩翩马欲飞。不期前岁尹，驻节语依依。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_50 </em></strong></font><font
face="黑体" color="#800080"> </font><font size="4" color="#800080" face="宋体">【和杨同州寒食乾坑会后闻杨工部欲到知予与工部有宿酲】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">夜饮归常晚，朝眠起更迟。举头中酒后，引手索茶时。<BR>
</font></big>
<font color="#400080">拂枕青长袖，欹簪白接<a href="../BZK/z55.jpg"target="_blank">z5</a>。宿酲无兴味，先是肺神知。<br><br>
<P><big><font size="3" face="黑体" color="#000080"><strong><em>&nbsp;&nbsp; 卷455_21 </em></strong></font><font
face="黑体" color="#800080"> </font><font size="4" color="#800080" face="宋体">【和刘汝州酬侍中见寄长句因书集贤坊胜事戏而问之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">洛川汝海封畿接，履道集贤来往频。一复时程虽不远，<BR>
</font></big>
<font color="#400080">百馀步地更相亲。朱门陪宴多投辖，青眼留欢任吐茵。<BR>
</font></big>
<font color="#400080">闻道郡斋还有酒，花前月下对何人。<BR>
<P><big><font size="3" face="黑体" color="#000080"><strong><em>&nbsp;&nbsp; 卷455_22 </em></strong></font><font
face="黑体" color="#800080"> </font><font size="4" color="#800080" face="宋体">【池上二绝】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">山僧对棋坐，局上竹阴清。映竹无人见，时闻下子声。<BR>
<font color="#400080">小娃撑小艇，偷采白莲回。不解藏踪迹，浮萍一道开。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_23 </em></strong></font><font
face="黑体" color="#800080"> </font><font size="4" color="#800080" face="宋体">【白羽扇】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">素是自然色，圆因裁制功。飒如松起籁，飘似鹤翻空。<BR>
</font></big>
<font color="#400080">盛夏不销雪，终年无尽风。引秋生手里，藏月入怀中。<BR>
</font></big>
<font color="#400080">麈尾斑非疋，蒲葵陋不同。何人称相对，清瘦白须翁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_24 </em></strong></font><font
face="黑体" color="#800080"> </font><font size="4" color="#800080" face="宋体">【五月斋戒罢宴彻乐闻韦宾客皇甫郎中饮会亦稀…长句呈谢】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">妓房匣镜满红埃，酒库封瓶生绿苔。居士尔时缘护戒，<BR>
</font></big>
<font color="#400080">车公何事亦停杯。散斋香火今朝散，开素盘筵后日开。<BR>
</font></big>
<font color="#400080">随意往还君莫怪，坐禅僧去饮徒来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_25 </em></strong></font><font
face="黑体" color="#800080"> </font><font size="4" color="#800080" face="宋体">【闲园独赏（因梦得所寄蜂鹤之咏，因成此篇以和之）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">午后郊园静，晴来景物新。雨添山气色，风借水精神。<BR>
</font></big>
<font color="#400080">永日若为度，独游何所亲。仙禽狎君子，芳树倚佳人。<BR>
</font></big>
<font color="#400080">蚁斗王争肉，蜗移舍逐身。蝶双知伉俪，蜂分见君臣。<BR>
</font></big>
<font color="#400080">蠢蠕形虽小，逍遥性即均。不知鹏与`，相去几微尘。<br>
<P><big><font size="3" face="黑体" color="#000080"><strong><em>&nbsp;&nbsp; 卷455_26 </em></strong></font><font
face="黑体" color="#800080"> </font><font size="4" color="#800080" face="宋体">【种柳三咏】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">白头种松桂，早晚见成林。不及栽杨柳，明年便有阴。<BR>
</font></big>
<font color="#400080">春风为催促，副取老人心。<BR>
<font color="#400080">从君种杨柳，夹水意如何。准拟三年后，青丝拂绿波。<BR>
</font></big>
<font color="#400080">仍教小楼上，对唱柳枝歌。<br><BR>
<font color="#400080">更想五年后，千千条L尘。路傍深映月，楼上暗藏春。<BR>
</font></big>
<font color="#400080">愁杀闲游客，闻歌不见人。
<P><big><font size="3" face="黑体" color="#000080"><strong><em>&nbsp;&nbsp; 卷455_27 </em></strong></font><font
face="黑体" color="#800080"> </font><font size="4" color="#800080" face="宋体">【偶吟】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">好官病免曾三度，散地归休已七年。老自退闲非世弃，<BR>
</font></big>
<font color="#400080">贫蒙强健是天怜。韦荆南去留春服，王侍中来乞酒钱。<BR>
</font></big>
<font color="#400080">便得一年生计足，与君美食复甘眠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_28 </em></strong></font><font
face="黑体" color="#800080"> </font><font size="4" color="#800080" face="宋体">【池上即事】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">移床避日依松竹，解带当风挂薜萝。钿砌池心绿O合，<BR>
</font></big>
<font color="#400080">粉开花面白莲多。久阴新霁宜丝管，苦热初凉入绮罗。<BR>
</font></big>
<font color="#400080">家酝瓶空人客绝，今宵争奈月明何。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_29 </em></strong></font><font
face="黑体" color="#800080"> </font><font size="4" color="#800080" face="宋体">【南塘暝兴】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">水色昏犹白，霞光暗渐无。风荷摇破扇，波月动连珠。<BR>
</font></big>
<font color="#400080">蟋蟀啼相应，鸳鸯宿不孤。小僮频报夜，归步尚踟蹰。
<P><big><font size="3" face="黑体" color="#000080"><strong><em>&nbsp;&nbsp; 卷455_30 </em></strong></font><font
face="黑体" color="#800080"> </font><font size="4" color="#800080" face="宋体">【小宅】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">小宅里闾接，疏篱鸡犬通。渠分南巷水，窗借北家风。<BR>
</font></big>
<font color="#400080">庾信园殊小，陶潜屋不丰。何劳问宽窄，宽窄在心中。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_31 </em></strong></font><font
face="黑体" color="#800080"> </font><font size="4" color="#800080" face="宋体">【谕亲友】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">适情处处皆安乐，大抵园林胜市朝。烦闹荣华犹易过，<BR>
</font></big>
<font color="#400080">优闲福禄更难销。自怜老大宜疏散，却被交亲叹寂寥。<BR>
</font></big>
<font color="#400080">终日相逢不相见，两心相去一何遥。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_32 </em></strong></font><font
face="黑体" color="#800080"> </font><font size="4" color="#800080" face="宋体">【龙门送别皇甫泽州赴任、韦山人南游】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">隼归洛知何日，鹤驾还嵩莫过春。<br>惆怅香山云水冷，明朝便是独游人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_33 </em></strong></font><font
face="黑体" color="#800080"> </font><font size="4" color="#800080" face="宋体">【刘苏州寄酿酒糯米李浙东寄杨柳枝舞衫偶因尝酒…寄谢之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">柳枝谩蹋试双袖，桑落初香尝一杯。金屑醅浓吴米酿，<BR>
</font></big>
<font color="#400080">银泥衫稳越娃裁。舞时已觉愁眉展，醉后仍教笑口开。<BR>
</font></big>
<font color="#400080">惭愧故人怜寂寞，三千里外寄欢来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_34 </em></strong></font><font
face="黑体" color="#800080"> </font><font size="4" color="#800080" face="宋体">【诏授同州刺史，病不赴任，因咏所怀】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">同州慵不去，此意复谁知。诚爱俸钱厚，其如身力衰。<BR>
</font></big>
<font color="#400080">可怜病判案，何似醉吟诗。劳逸悬相远，行藏决不疑。<BR>
</font></big>
<font color="#400080">徒烦人劝谏，只合自寻思。白发来无限，青山去有期。<BR>
</font></big>
<font color="#400080">野心惟怕闹，家口莫愁饥。卖却新昌宅，聊充送老资。<br>
<P><big><font size="3" face="黑体" color="#000080"><strong><em>&nbsp;&nbsp; 卷455_35 </em></strong></font><font
face="黑体" color="#800080"> </font><font size="4" color="#800080" face="宋体">【寄杨六侍郎（时杨初授户部，予不赴同州）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">西户最荣君好去，左冯虽稳我慵来。<br>秋风一箸鲈鱼，张翰摇头唤不回。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_36 </em></strong></font><font
face="黑体" color="#800080"> </font><font size="4" color="#800080" face="宋体">【韦七自太子宾客再除秘书监，以长句贺而饯之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">离筵莫怆且同欢，共贺新恩拜旧官。屈就商山伴麋鹿，<BR>
</font></big>
<font color="#400080">好归芸阁狎g鸾。落星石上苍苔古，画鹤厅前白露寒。<BR>
</font></big>
<font color="#400080">老监姓名应在壁，相思试为拂尘看。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_37 </em></strong></font><font
face="黑体" color="#800080"> </font><font size="4" color="#800080" face="宋体">【酒熟忆皇甫十】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">新酒此时熟，故人何日来。自从金谷别，不见玉山颓。<BR>
</font></big>
<font color="#400080">疏索柳花碗，寂寥荷叶杯。今冬问毡帐，雪里为谁开。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_38 </em></strong></font><font
face="黑体" color="#800080"> </font><font size="4" color="#800080" face="宋体">【九年十一月二十一日感事而作（其日独游香山寺）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">祸福茫茫不可期，大都早退似先知。当君白首同归日，<BR>
</font></big>
<font color="#400080">是我青山独往时。顾索素琴应不暇，忆牵黄犬定难追。<BR>
</font></big>
<font color="#400080">麒麟作脯龙为醢，何似泥中曳尾龟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_39 </em></strong></font><font
face="黑体" color="#800080"> </font><font size="4" color="#800080" face="宋体">【即事重题】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">重裘暖帽宽毡履，小阁低窗深地炉。<br>身稳心安眠未起，西京朝士得知无。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷455_40 </em></strong></font><font
face="黑体" color="#800080"> </font><font size="4" color="#800080" face="宋体">【将归渭村先寄舍弟】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">一年年觉此身衰，一日日知前事非。咏月嘲风先要减，<BR>
</font></big>
<font color="#400080">登山临水亦宜稀。子平嫁娶贫中毕，元亮田园醉里归。<BR>
</font></big>
<font color="#400080">为报阿连寒食下，与吾酿酒扫柴扉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_41 </em></strong></font><font
face="黑体" color="#800080"> </font><font size="4" color="#800080" face="宋体">【看嵩洛有叹】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">今日看嵩洛，回头叹世间。荣华急如水，忧患大于山。<BR>
</font></big>
<font color="#400080">见苦方知乐，经忙始爱闲。未闻笼里鸟，飞出肯飞还。
<P><big><font size="3" face="黑体" color="#000080"><strong><em>&nbsp;&nbsp; 卷455_42 </em></strong></font><font
face="黑体" color="#800080"> </font><font size="4" color="#800080" face="宋体">【咏怀】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">随缘逐处便安闲，不入朝廷不住山。心似虚舟浮水上，<BR>
</font></big>
<font color="#400080">身同宿鸟寄林间。尚平婚嫁了无累，冯翊符章封却还。<BR>
</font></big>
<font color="#400080">处分贫家残活计，匹如身后莫相关。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷455_43 </em></strong></font><font
face="黑体" color="#800080"> </font><font size="4" color="#800080" face="宋体">【咏老赠梦得】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">与君俱老也，自问老何如。眼涩夜先卧，头慵朝未梳。<BR>
</font></big>
<font color="#400080">有时扶杖出，尽日闭门居。懒照新磨镜，休看小字书。<BR>
</font></big>
<font color="#400080">情于故人重，迹共少年疏。唯是闲谈兴，相逢尚有馀。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
