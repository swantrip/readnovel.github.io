<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百四十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百四十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷142_1 </em></strong></font><font
face="黑体" color="#800080"> </font><font size="4" color="#800080" face="宋体">【驾出长安（一作宋之问诗）】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">圣德超千古，皇风扇九围。天回万象出，驾动六龙飞。<BR>
</font></big>
<font color="#400080">淑气来黄道，祥云覆紫微。太平多扈从，文物有光辉。<br>
<P><big><font size="3" face="黑体" color="#000080"><strong><em>&nbsp;&nbsp; 卷142_2 </em></strong></font><font
face="黑体" color="#800080"> </font><font size="4" color="#800080" face="宋体">【驾幸河东】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">晋水千庐合，汾桥万国从。开唐天业盛，入沛圣恩浓。<BR>
</font></big>
<font color="#400080">下辇回三象，题碑任六龙。睿明悬日月，千岁此时逢。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷142_3 </em></strong></font><font
face="黑体" color="#800080"> </font><font size="4" color="#800080" face="宋体">【胡笳曲】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">城南虏已合，一夜几重围。自有金笳引，能沾出塞衣。<BR>
</font></big>
<font color="#400080">听临关月苦，清入海风微。三奏高楼晓，胡人掩涕归。
<P><big><font size="3" face="黑体" color="#000080"><strong><em>&nbsp;&nbsp; 卷142_4 </em></strong></font><font
face="黑体" color="#800080"> </font><font size="4" color="#800080" face="宋体">【潞府客亭寄崔凤童】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">萧条郡城闭，旅馆空寒烟。秋月对愁客，山钟摇暮天。<BR>
</font></big>
<font color="#400080">新知偶相访，斗酒情依然。一宿阻长会，清风徒满川。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷142_5 </em></strong></font><font
face="黑体" color="#800080"> </font><font size="4" color="#800080" face="宋体">【和振上人秋夜怀士会】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">白露伤草木，山风吹夜寒。遥林梦亲友，高兴发云端。<BR>
</font></big>
<font color="#400080">郭外秋声急，城边月色残。瑶琴多远思，更为客中弹。<br>
<P><big><font size="3" face="黑体" color="#000080"><strong><em>&nbsp;&nbsp; 卷142_6 </em></strong></font><font
face="黑体" color="#800080"> </font><font size="4" color="#800080" face="宋体">【送李擢游江东】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">清洛日夜涨，微风引孤舟。离肠便千里，远梦生江楼。<BR>
</font></big>
<font color="#400080">楚国橙橘暗，吴门烟雨愁。东南具今古，归望山云秋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷142_7 </em></strong></font><font
face="黑体" color="#800080"> </font><font size="4" color="#800080" face="宋体">【沙苑南渡头】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">秋雾连云白，归心浦溆悬。津人空守缆，村馆复临川。<BR>
</font></big>
<font color="#400080">篷隔苍茫雨，波连演漾田。孤舟未得济，入梦在何年。
<P><big><font size="3" face="黑体" color="#000080"><strong><em>&nbsp;&nbsp; 卷142_8 </em></strong></font><font
face="黑体" color="#800080"> </font><font size="4" color="#800080" face="宋体">【客广陵】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">楼头广陵近，九月在南徐。秋色明海县，寒烟生里闾。<BR>
</font></big>
<font color="#400080">夜帆归楚客，昨日度江书。为问易名叟，垂纶不见鱼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷142_9 </em></strong></font><font
face="黑体" color="#800080"> </font><font size="4" color="#800080" face="宋体">【静法师东斋】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">筑室在人境，遂得真隐情。春尽草木变，雨来池馆清。<BR>
</font></big>
<font color="#400080">琴书全雅道，视听已无生。闭户脱三界，白云自虚盈。<br>
<P><big><font size="3" face="黑体" color="#000080"><strong><em>&nbsp;&nbsp; 卷142_10 </em></strong></font><font
face="黑体" color="#800080"> </font><font size="4" color="#800080" face="宋体">【素上人影塔】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">物化同枯木，希夷明月珠。本来生灭尽，何者是虚无。<BR>
</font></big>
<font color="#400080">一坐看如故，千龄独向隅。至人非别有，方外不应殊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷142_11 </em></strong></font><font
face="黑体" color="#800080"> </font><font size="4" color="#800080" face="宋体">【遇薛明府谒聪上人】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">欣逢柏梁故，共谒聪公禅。石室无人到，绳床见虎眠。<BR>
</font></big>
<font color="#400080">阴崖常抱雪，枯涧为生泉。出处虽云异，同欢在法筵。
<P><big><font size="3" face="黑体" color="#000080"><strong><em>&nbsp;&nbsp; 卷142_12 </em></strong></font><font
face="黑体" color="#800080"> </font><font size="4" color="#800080" face="宋体">【谒焦炼师】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">中峰青苔壁，一点云生时。岂意石堂里，得逢焦炼师。<BR>
</font></big>
<font color="#400080">炉香净琴案，松影闲瑶墀。拜受长年药，翩翻西海期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷142_13 </em></strong></font><font
face="黑体" color="#800080"> </font><font size="4" color="#800080" face="宋体">【宿京江口期刘Y虚不至】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">霜天起长望，残月生海门。风静夜潮满，城高寒气昏。<BR>
</font></big>
<font color="#400080">故人何寂寞，久已乖清言。明发不能寐，徒盈江上尊。<br>
<P><big><font size="3" face="黑体" color="#000080"><strong><em>&nbsp;&nbsp; 卷142_14 </em></strong></font><font
face="黑体" color="#800080"> </font><font size="4" color="#800080" face="宋体">【寒食即事】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">晋阳寒食地，风俗旧来传。雨灭龙蛇火，春生鸿雁天。<BR>
</font></big>
<font color="#400080">泣多流水涨，歌发舞云旋。西见之推庙，空为人所怜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷142_15 </em></strong></font><font
face="黑体" color="#800080"> </font><font size="4" color="#800080" face="宋体">【九日登高】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">青山远近带皇州，霁景重阳上北楼。雨歇亭皋仙菊润，<BR>
</font></big>
<font color="#400080">霜飞天苑御梨秋。茱萸插鬓花宜寿，翡翠横钗舞作愁。<BR>
</font></big>
<font color="#400080">谩说陶潜篱下醉，何曾得见此风流。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷142_16 </em></strong></font><font
face="黑体" color="#800080"> </font><font size="4" color="#800080" face="宋体">【万岁楼】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">江上巍巍万岁楼，不知经历几千秋。年年喜见山长在，<BR>
</font></big>
<font color="#400080">日日悲看水独流。猿何曾离暮岭，鸬鹚空自泛寒洲。<BR>
</font></big>
<font color="#400080">谁堪登望云烟里，向晚茫茫发旅愁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷142_17 </em></strong></font><font
face="黑体" color="#800080"> </font><font size="4" color="#800080" face="宋体">【夏月花萼楼T宴应制】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">土德三元正，尧心万国同。汾阴备冬礼，长乐应和风。<BR>
</font></big>
<font color="#400080">赐庆垂天泽，流欢旧渚宫。楼台生海上，箫鼓出天中。<BR>
</font></big>
<font color="#400080">雾晓筵初接，宵长曲未终。雨随青幕合，月照舞罗空。<BR>
</font></big>
<font color="#400080">玉陛分朝列，文章发圣聪。愚臣忝书赋，歌咏颂丝桐。<br>
<P><big><font size="3" face="黑体" color="#000080"><strong><em>&nbsp;&nbsp; 卷142_18 </em></strong></font><font
face="黑体" color="#800080"> </font><font size="4" color="#800080" face="宋体">【送欧阳会稽之任】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">怀禄贵心赏，东流山水长。官移会稽郡，地迩上虞乡。<BR>
</font></big>
<font color="#400080">缓带屏纷杂，渔舟临讼堂。逶迤回溪趣，猿啸飞鸟行。<BR>
</font></big>
<font color="#400080">万室霁朝雨，千峰迎夕阳。辉辉远洲映，暧暧澄湖光。<BR>
</font></big>
<font color="#400080">白发有高士，青春期上皇。应须枉车歇，为我访荷裳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷142_19 </em></strong></font><font
face="黑体" color="#800080"> </font><font size="4" color="#800080" face="宋体">【同王维集青龙寺昙壁上人兄院五韵】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">本来清净所，竹树引幽阴。檐外含山翠，人间出世心。<BR>
</font></big>
<font color="#400080">圆通无有象，圣境不能侵。真是吾兄法，何妨友弟深。<BR>
</font></big>
<font color="#400080">天香自然会，灵异识钟音。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷142_20 </em></strong></font><font
face="黑体" color="#800080"> </font><font size="4" color="#800080" face="宋体">【东溪玩月（一作王维诗）】<a
href="authers/qzz_0401.htm" target="_blank"></font><font size="3" color="#0080FF"><font face="黑体">王昌龄</font></a></big> 
<br>
</font><br>
<font color="#400080">月从断山口，遥吐柴门端。万木分空霁，流阴中夜攒。<BR>
</font></big>
<font color="#400080">光连虚象白，气与风露寒。谷静秋泉响，岩深青霭残。<BR>
</font></big>
<font color="#400080">澄清入幽梦，破影抱空峦。恍惚琴窗里，松溪晓思难。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
