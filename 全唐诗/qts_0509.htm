<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百零九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百零九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷509_1 </em></strong></font><font
face="黑体" color="#800080"> </font><font size="4" color="#800080" face="宋体">【秋日陕州道中作】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">孤客秋风里，驱车入陕西。关河午时路，村落一声鸡。<BR>
</font></big>
<font color="#400080">树势标秦远，天形到岳低。谁知我名姓，来往自栖栖。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_2 </em></strong></font><font
face="黑体" color="#800080"> </font><font size="4" color="#800080" face="宋体">【经杭州】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">郡郭绕江澹人家近白云。晚涛临槛看，夜橹隔城闻。<BR>
</font></big>
<font color="#400080">浦转山初尽，虹斜雨未分。有谁知我意，心绪逐鸥群。
<P><big><font size="3" face="黑体" color="#000080"><strong><em>&nbsp;&nbsp; 卷509_3 </em></strong></font><font
face="黑体" color="#800080"> </font><font size="4" color="#800080" face="宋体">【经河中】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">一望蒲城路，关河气象雄。楼台山色里，杨柳水声中。<BR>
</font></big>
<font color="#400080">思起怀吴客，行斜向碛鸿。我来寻古迹，唯见舜祠风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_4 </em></strong></font><font
face="黑体" color="#800080"> </font><font size="4" color="#800080" face="宋体">【送僧归洞庭】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">江山万万重，归去指何峰。未入连云寺，先斋越浪钟。<BR>
</font></big>
<font color="#400080">岛香回栈柏，秋荫出庵松。若救吴人病，须降震泽龙。<br>
<P><big><font size="3" face="黑体" color="#000080"><strong><em>&nbsp;&nbsp; 卷509_5 </em></strong></font><font
face="黑体" color="#800080"> </font><font size="4" color="#800080" face="宋体">【题觉真上人院】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">长安车马地，此院闭松声。新罢九天讲，旧曾诸岳行。<BR>
</font></big>
<font color="#400080">能诗因作偈，好客岂关名。约我中秋夜，同来看月明。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_6 </em></strong></font><font
face="黑体" color="#800080"> </font><font size="4" color="#800080" face="宋体">【寄太白无能禅师】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">太白山中寺，师居最上方。猎人偷佛火，栎鼠戏禅床。<BR>
</font></big>
<font color="#400080">定久衣尘积，行稀径草长。有谁来问法，林杪过残阳。
<P><big><font size="3" face="黑体" color="#000080"><strong><em>&nbsp;&nbsp; 卷509_7 </em></strong></font><font
face="黑体" color="#800080"> </font><font size="4" color="#800080" face="宋体">【舒州酬别侍御】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">故交他郡见，下马失愁容。执手向残日，分襟在晚钟。<BR>
</font></big>
<font color="#400080">乡心随皖水，客路过庐峰。众惜君材器，何为滞所从。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_8 </em></strong></font><font
face="黑体" color="#800080"> </font><font size="4" color="#800080" face="宋体">【姚岩寺路怀友（一作桃岩怀贾岛）】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">路向姚岩寺，多行洞壑间。鹤声连坞静，溪色带村闲。<BR>
</font></big>
<font color="#400080">疏叶秋前渚，斜阳雨外山。怜君不得见，诗思最相关。<br>
<P><big><font size="3" face="黑体" color="#000080"><strong><em>&nbsp;&nbsp; 卷509_9 </em></strong></font><font
face="黑体" color="#800080"> </font><font size="4" color="#800080" face="宋体">【天河阁到啼猿阁即事】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">万壑褒中路，何层不架虚。湿云和栈起，ù畲馀。<BR>
</font></big>
<font color="#400080">岩牵垂果，湍禽接迸鱼。每逢维艇处，坞里有人居。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_10 </em></strong></font><font
face="黑体" color="#800080"> </font><font size="4" color="#800080" face="宋体">【夏日会修行段将军宅】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">爱君书院静，莎覆藓阶浓。连穗古藤暗，领雏幽鸟重。<BR>
</font></big>
<font color="#400080">樽前迎远客，林杪见晴峰。谁谓朱门内，云山满座逢。
<P><big><font size="3" face="黑体" color="#000080"><strong><em>&nbsp;&nbsp; 卷509_11 </em></strong></font><font
face="黑体" color="#800080"> </font><font size="4" color="#800080" face="宋体">【送杭州姚员外】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">浙江江上郡，杨柳到时春。堑起背城雁，帆分向海人。<BR>
</font></big>
<font color="#400080">峤云侵寺吐，汀月隔楼新。静理更何事，还应咏白O。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_12 </em></strong></font><font
face="黑体" color="#800080"> </font><font size="4" color="#800080" face="宋体">【送朴处士归新罗】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">少年离本国，今去已成翁。客梦孤舟里，乡山积水东。<BR>
</font></big>
<font color="#400080">鳌沈崩巨岸，龙斗出遥空。学得中华语，将归谁与同。<br>
<P><big><font size="3" face="黑体" color="#000080"><strong><em>&nbsp;&nbsp; 卷509_13 </em></strong></font><font
face="黑体" color="#800080"> </font><font size="4" color="#800080" face="宋体">【送马戴入山】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">古木乱重重，何人识去踪。斜阳收万壑，圆月上三峰。<BR>
</font></big>
<font color="#400080">云里泉萦石，窗间鸟下松。唯应采药客，时与此相逢。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_14 </em></strong></font><font
face="黑体" color="#800080"> </font><font size="4" color="#800080" face="宋体">【送喻凫春归江南】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">去年登第客，今日及春归。莺影离秦马，莲香入楚衣。<BR>
</font></big>
<font color="#400080">里闾争庆贺，亲戚共光辉。唯我门前浦，苔应满钓矶。
<P><big><font size="3" face="黑体" color="#000080"><strong><em>&nbsp;&nbsp; 卷509_15 </em></strong></font><font
face="黑体" color="#800080"> </font><font size="4" color="#800080" face="宋体">【送友人及第归苏州】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">见君先得意，希我命还通。不道才堪并，多缘蹇共同。<BR>
</font></big>
<font color="#400080">鹤鸣荒苑内，鱼跃夜潮中。若问家山路，知连震泽东。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_16 </em></strong></font><font
face="黑体" color="#800080"> </font><font size="4" color="#800080" face="宋体">【送皇甫司录赴黔南幕】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">黔南从事客，禄利先来饶。官受外台屈，家移一舸遥。<BR>
</font></big>
<font color="#400080">夜猿声不断，寒木叶微凋。远别因多感，新郎倍寂寥。<br>
<P><big><font size="3" face="黑体" color="#000080"><strong><em>&nbsp;&nbsp; 卷509_17 </em></strong></font><font
face="黑体" color="#800080"> </font><font size="4" color="#800080" face="宋体">【寄九华山费拾遗】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">先生九华隐，鸟道隔尘埃。石室和云住，山田引烧开。<BR>
</font></big>
<font color="#400080">久闻仙客降，高卧诏书来。一入深林去，人间更不回。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_18 </em></strong></font><font
face="黑体" color="#800080"> </font><font size="4" color="#800080" face="宋体">【雁】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">逐暖来南国，迎寒背朔云。下时波势出，起处阵形分。<BR>
</font></big>
<font color="#400080">声急奔前侣，行低续后群。何人寄书札，绝域可知闻。
<P><big><font size="3" face="黑体" color="#000080"><strong><em>&nbsp;&nbsp; 卷509_19 </em></strong></font><font
face="黑体" color="#800080"> </font><font size="4" color="#800080" face="宋体">【铜雀妓】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">鸦散陵树晓，筵开帐空。婵娟宠休妒，歌舞怨来同。<BR>
</font></big>
<font color="#400080">往事与尘化，新愁生曲终。回轩叶正落，寂寞听秋风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_20 </em></strong></font><font
face="黑体" color="#800080"> </font><font size="4" color="#800080" face="宋体">【早秋雨夕】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">贫居常寂寞，况复是秋天。黄叶如霜后，清风似水边。<BR>
</font></big>
<font color="#400080">中宵疑有雁，当夕暂无蝉。就枕终难寐，残灯灭又然。<br>
<P><big><font size="3" face="黑体" color="#000080"><strong><em>&nbsp;&nbsp; 卷509_21 </em></strong></font><font
face="黑体" color="#800080"> </font><font size="4" color="#800080" face="宋体">【天津桥晚望】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">晴登洛桥望，寒色古槐稀。流水东不息，翠华西未归。<BR>
</font></big>
<font color="#400080">云收中岳近，钟出后宫微。回首禁门路，群鸦度落晖。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_22 </em></strong></font><font
face="黑体" color="#800080"> </font><font size="4" color="#800080" face="宋体">【月夜登王屋仙坛】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">月临峰顶坛，气爽觉天宽。身去银河近，衣沾玉露寒。<BR>
</font></big>
<font color="#400080">云中日已赤，山外夜初残。即此是仙境，惟愁再上难。
<P><big><font size="3" face="黑体" color="#000080"><strong><em>&nbsp;&nbsp; 卷509_23 </em></strong></font><font
face="黑体" color="#800080"> </font><font size="4" color="#800080" face="宋体">【下第后晓坐】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">远客滞都邑，老惊时节催。海边身梦觉，枕上鼓声来。<BR>
</font></big>
<font color="#400080">起见银河没，坐知阊阖开。何为此生内，终夜泣尘埃。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_24 </em></strong></font><font
face="黑体" color="#800080"> </font><font size="4" color="#800080" face="宋体">【下第后送友人不及】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">失意经寒食，情偏感别离。来逢人已去，坐见柳空垂。<BR>
</font></big>
<font color="#400080">细雨飞黄鸟，新蒲长绿池。自倾相送酒，终不展愁眉。<br>
<P><big><font size="3" face="黑体" color="#000080"><strong><em>&nbsp;&nbsp; 卷509_25 </em></strong></font><font
face="黑体" color="#800080"> </font><font size="4" color="#800080" face="宋体">【与无可宿辉公院】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">夜僧同静语，秋寺近严城。世路虽多梗，玄心各自明。<BR>
</font></big>
<font color="#400080">寒池清月彩，危阁听林声。倘许双摩顶，随缘万劫生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_26 </em></strong></font><font
face="黑体" color="#800080"> </font><font size="4" color="#800080" face="宋体">【题平陆县亭】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">孤亭临峭岸，别有远泉来。山与中条合，河逢一曲回。<BR>
</font></big>
<font color="#400080">夜声多雁过，晚色乱云开。却自求僮仆，淹留莫谩催。
<P><big><font size="3" face="黑体" color="#000080"><strong><em>&nbsp;&nbsp; 卷509_27 </em></strong></font><font
face="黑体" color="#800080"> </font><font size="4" color="#800080" face="宋体">【题马儒V石门山居】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">寻君石门隐，山近渐无青。鹿迹入柴户，树身穿草亭。<BR>
</font></big>
<font color="#400080">云低收药径，苔惹取泉瓶。此地客难到，夜琴谁共听。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_28 </em></strong></font><font
face="黑体" color="#800080"> </font><font size="4" color="#800080" face="宋体">【题春明门外镇国禅院】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">空门临大道，师坐此中禅。过客自生敬，焚香惟默然。<BR>
</font></big>
<font color="#400080">书灯明象外，古木覆檐前。不得如驯鸽，人间万虑牵。<br>
<P><big><font size="3" face="黑体" color="#000080"><strong><em>&nbsp;&nbsp; 卷509_29 </em></strong></font><font
face="黑体" color="#800080"> </font><font size="4" color="#800080" face="宋体">【夏夜汉渚归舟即事】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">扁舟江濑尽，归路海山青。巨浸分圆象，危樯入众星。<BR>
</font></big>
<font color="#400080">雨遥明电影，蜃晓识楼形。不是长游客，那知造化灵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_30 </em></strong></font><font
face="黑体" color="#800080"> </font><font size="4" color="#800080" face="宋体">【酬均州郑使君见送归茅山】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">饯行诗意厚，惜别独筵重。解缆城边柳，还舟海上峰。<BR>
</font></big>
<font color="#400080">饮猿当濑见，浴鸟带槎逢。吏隐应难逐，为霖是蛰龙。
<P><big><font size="3" face="黑体" color="#000080"><strong><em>&nbsp;&nbsp; 卷509_31 </em></strong></font><font
face="黑体" color="#800080"> </font><font size="4" color="#800080" face="宋体">【成名后将归茅山酬群公见送】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">此名谁不得，人贺至公难。素业承家了，离筵去国欢。<BR>
</font></big>
<font color="#400080">暮天行雁断，晓渡落潮寒。旧隐茅峰下，松根石上盘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_32 </em></strong></font><font
face="黑体" color="#800080"> </font><font size="4" color="#800080" face="宋体">【酬陈科朗孪布暗谟攵魏喂碴荨<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">至公平得意，自喜不因媒。榜入金门去，名从玉案来。<BR>
</font></big>
<font color="#400080">欢情听鸟语，笑眼对花开。若拟华筵贺，当期醉百杯。<br>
<P><big><font size="3" face="黑体" color="#000080"><strong><em>&nbsp;&nbsp; 卷509_33 </em></strong></font><font
face="黑体" color="#800080"> </font><font size="4" color="#800080" face="宋体">【关试后嘉会里闻蝉感怀呈主司】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">昔闻惊节换，常抱异乡愁。今听当名遂，方欢上国游。<BR>
</font></big>
<font color="#400080">吟才依树午，风已报庭秋。并觉声声好，怀恩忽泪流。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_34 </em></strong></font><font
face="黑体" color="#800080"> </font><font size="4" color="#800080" face="宋体">【赠友人】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">吾友昔同道，唯予今独行。青云期未遂，白发镊还生。<BR>
</font></big>
<font color="#400080">旧隐连江色，新春闻鸟声。休明独不遇，何计可归耕。
<P><big><font size="3" face="黑体" color="#000080"><strong><em>&nbsp;&nbsp; 卷509_35 </em></strong></font><font
face="黑体" color="#800080"> </font><font size="4" color="#800080" face="宋体">【落第后赠同居友人】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">有情天地内，多感是诗人。见月长怜夜，看花又惜春。<BR>
</font></big>
<font color="#400080">愁为终日客，闲过少年身。寂寞正相对，笙歌满四邻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_36 </em></strong></font><font
face="黑体" color="#800080"> </font><font size="4" color="#800080" face="宋体">【冬日寄蔡先辈校书京】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">弱冠下茅岭，中年道不行。旧交因贵绝，新月对愁生。<BR>
</font></big>
<font color="#400080">旅思风飘叶，归心雁过城。惟君知我苦，何异爨桐鸣。<br>
<P><big><font size="3" face="黑体" color="#000080"><strong><em>&nbsp;&nbsp; 卷509_37 </em></strong></font><font
face="黑体" color="#800080"> </font><font size="4" color="#800080" face="宋体">【行经褒城寄兴元姚从事】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">往岁客龟城，同时听鹿鸣。君兼莲幕贵，我得桂枝荣。<BR>
</font></big>
<font color="#400080">栈阁危初尽，褒川路忽平。心期一壶酒，静话别离情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_38 </em></strong></font><font
face="黑体" color="#800080"> </font><font size="4" color="#800080" face="宋体">【下第后寄高山人】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">我家堂屋前，仰视大茅巅。潭静鸟声异，地寒松色鲜。<BR>
</font></big>
<font color="#400080">人眠瓮牖月，鹿饮竹门泉。多愧邻高隐，无成又一年。
<P><big><font size="3" face="黑体" color="#000080"><strong><em>&nbsp;&nbsp; 卷509_39 </em></strong></font><font
face="黑体" color="#800080"> </font><font size="4" color="#800080" face="宋体">【寄紫阁无名新罗头陀僧】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">棕床已自檠，野宿更何营。大海谁同过，空山虎共行。<BR>
</font></big>
<font color="#400080">身心相外尽，鬓发定中生。紫阁人来礼，无名便是名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_40 </em></strong></font><font
face="黑体" color="#800080"> </font><font size="4" color="#800080" face="宋体">【送信州卢员外兼寄薛员外】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">五马弋阳行，分忧出禁城。粉闱移席近，茜旆越疆行。<BR>
</font></big>
<font color="#400080">德茂荣方渐，仁深瑞必呈。疲m复何幸，前政已残声。<br>
<P><big><font size="3" face="黑体" color="#000080"><strong><em>&nbsp;&nbsp; 卷509_41 </em></strong></font><font
face="黑体" color="#800080"> </font><font size="4" color="#800080" face="宋体">【送于中丞入回鹘】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">风沙万里行，边色看双旌。去展中华礼，将安外国情。<BR>
</font></big>
<font color="#400080">朝衣惊异俗，牙帐见新正。料得归来路，春深草未生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_42 </em></strong></font><font
face="黑体" color="#800080"> </font><font size="4" color="#800080" face="宋体">【送李廓侍御赴剑南】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">鸟道见狼烟，元戎正急贤。图书借朋友，吟咏入戈a。<BR>
</font></big>
<font color="#400080">山色城池近，江声鼓角连。不应夸战胜，知在檄蛮篇。
<P><big><font size="3" face="黑体" color="#000080"><strong><em>&nbsp;&nbsp; 卷509_43 </em></strong></font><font
face="黑体" color="#800080"> </font><font size="4" color="#800080" face="宋体">【送友人归汉阳】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">樽前别楚客，云水思萦回。秦野春将尽，商山花不开。<BR>
</font></big>
<font color="#400080">鸥惊帆乍起，虹见雨初来。自有归期在，蝉声处处催。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_44 </em></strong></font><font
face="黑体" color="#800080"> </font><font size="4" color="#800080" face="宋体">【送造微上人归淮南觐兄】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">到家方坐夏，柳巷对兄禅。雨断芜城路，虹分建邺天。<BR>
</font></big>
<font color="#400080">赴斋随野鹤，迎水上渔船。终拟归何处，三湘思渺然。<br>
<P><big><font size="3" face="黑体" color="#000080"><strong><em>&nbsp;&nbsp; 卷509_45 </em></strong></font><font
face="黑体" color="#800080"> </font><font size="4" color="#800080" face="宋体">【赋得江边柳送陈许郭员外】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">拂水复含烟，行分古岸边。春风正摇落，客思共悠然。<BR>
</font></big>
<font color="#400080">絮急频萦水，根灵复系船。微阴覆离岸，只此醉昏眠。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_46 </em></strong></font><font
face="黑体" color="#800080"> </font><font size="4" color="#800080" face="宋体">【武宗挽歌词二首】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">睿略皇威远，英风帝业开。竹林方受位，薤露忽兴哀。<BR>
</font></big>
<font color="#400080">静塞妖星落，和戎贵主回。龙髯不可附，空见望仙台。<BR>
<font color="#400080">苍生期渐泰，皇道欲中兴。国用销灵像，农功复冗僧。<BR>
</font></big>
<font color="#400080">冕旒辞北阙，歌舞怨西陵。惟有金茎石，长宵对玉绳。<br>
<P><big><font size="3" face="黑体" color="#000080"><strong><em>&nbsp;&nbsp; 卷509_47 </em></strong></font><font
face="黑体" color="#800080"> </font><font size="4" color="#800080" face="宋体">【会中赋得新年】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">万古如昨日，一年加一晨。暗生无限事，潜老几多人。<BR>
</font></big>
<font color="#400080">归路旧侣尽，故乡回雁新。那堪独惆怅，犹是白衣身。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_48 </em></strong></font><font
face="黑体" color="#800080"> </font><font size="4" color="#800080" face="宋体">【斜谷邮亭玩海棠花】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">忽识海棠花，令人只叹嗟。艳繁惟共笑，香近试堪夸。<BR>
</font></big>
<font color="#400080">驻骑忘山险，持杯任日斜。何川是多处，应绕羽人家。
<P><big><font size="3" face="黑体" color="#000080"><strong><em>&nbsp;&nbsp; 卷509_49 </em></strong></font><font
face="黑体" color="#800080"> </font><font size="4" color="#800080" face="宋体">【万年厉员外宅残菊】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">才过重阳后，人心已为残。近霜须苦惜，带蝶更宜看。<BR>
</font></big>
<font color="#400080">色减频经雨，香销恐渐寒。今朝陶令宅，不醉却应难。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_50 </em></strong></font><font
face="黑体" color="#800080"> </font><font size="4" color="#800080" face="宋体">【题永福寺临淮亭（亭即司马复明府所置）】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">淮上前朝寺，因公始建亭。虽无山可望，多有鹤堪听。<BR>
</font></big>
<font color="#400080">引客闲垂钓，看僧静灌瓶。带潮秋见月，隔竹晓闻经。<BR>
</font></big>
<font color="#400080">水气侵衣冷，O风入座馨。路逢沙獭上，船值海人停。<BR>
</font></big>
<font color="#400080">砧杵鸣孤戍，乌鸢下远汀。连波芳草阔，极目暮天青。<BR>
</font></big>
<font color="#400080">创置嗟心匠，幽栖得地形。常来劝农事，赖此近郊s。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_51 </em></strong></font><font
face="黑体" color="#800080"> </font><font size="4" color="#800080" face="宋体">【陈情上郑主司】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">登第久无缘，归情思渺然。艺惭公道日，身贱太平年。<BR>
</font></big>
<font color="#400080">未识笙歌乐，虚逢岁月迁。羁怀吟独苦，愁眼愧花妍。<BR>
</font></big>
<font color="#400080">求达非荣己，修辞欲继先。秦城春十二，吴苑路三千。<BR>
</font></big>
<font color="#400080">茅屋山岚入，柴门海浪连。遥心犹送雁，归梦不离船。<BR>
</font></big>
<font color="#400080">时节思家夜，风霜作客天。庭闱乖旦暮，兄弟阻团圆。<BR>
</font></big>
<font color="#400080">朝乏新知己，村荒旧业田。受恩期望外，效死誓生前。<BR>
</font></big>
<font color="#400080">愿察为裘意，彷徉和角篇。恳情今吐尽，万一冀哀怜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_52 </em></strong></font><font
face="黑体" color="#800080"> </font><font size="4" color="#800080" face="宋体">【长安清明言怀】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">明时帝里遇清明，还逐游人出禁城。九陌芳菲莺自啭，<BR>
</font></big>
<font color="#400080">万家车马雨初晴。客中下第逢今日，愁里看花厌此生。<BR>
</font></big>
<font color="#400080">春色来年谁是主，不堪憔悴更无成。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_53 </em></strong></font><font
face="黑体" color="#800080"> </font><font size="4" color="#800080" face="宋体">【出塞即事二首】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">塞山行尽到乌延，万顷沙堆见极边。河上月沉鸿雁起，<BR>
</font></big>
<font color="#400080">碛中风度犬羊膻。席箕草断城池外，护柳花开帐幕前。<BR>
</font></big>
<font color="#400080">此处游人堪下泪，更闻终日望狼烟。<br><BR>
<font color="#400080">贺兰山便是戎疆，此去萧关路几荒。无限城池非汉界，<BR>
</font></big>
<font color="#400080">几多人物在胡乡。诸侯持节望吾土，男子生身负我唐。<BR>
</font></big>
<font color="#400080">回望风光成异域，谁能献计复河湟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_54 </em></strong></font><font
face="黑体" color="#800080"> </font><font size="4" color="#800080" face="宋体">【送李相公昭义平复起彼宣慰员外副行】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">天井虽收寇未平，所司促战急王程。晓驰云骑穿花去，<BR>
</font></big>
<font color="#400080">夜与星郎带月行。新咏尽题关外事，故乡因过洛阳城。<BR>
</font></big>
<font color="#400080">时逢寒食游人识，竟说从来有大名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_55 </em></strong></font><font
face="黑体" color="#800080"> </font><font size="4" color="#800080" face="宋体">【送从叔尉渑池】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">同登科第皆清列，尚爱东畿一尉闲。虽有田园供海畔，<BR>
</font></big>
<font color="#400080">且无宗党在朝班。甘贫只为心知道，晚达多缘性好山。<BR>
</font></big>
<font color="#400080">白首青衫犹未换，又骑羸马出函关。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_56 </em></strong></font><font
face="黑体" color="#800080"> </font><font size="4" color="#800080" face="宋体">【哭韩将军】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">将军不复见仪形，笑语随风入杳冥。战马旧骑嘶引葬，<BR>
</font></big>
<font color="#400080">歌姬新嫁哭辞灵。功勋客问求为志，服玩僧收与转经。<BR>
</font></big>
<font color="#400080">寂寞一家春色里，百花开落满山庭。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_57 </em></strong></font><font
face="黑体" color="#800080"> </font><font size="4" color="#800080" face="宋体">【崔卿双白鹭】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">朝客高清爱水禽，绿波双鹭在园林。立当风里丝摇急，<BR>
</font></big>
<font color="#400080">步绕池边字印深。刷羽竞生堪画势，依泉各有取鱼心。<BR>
</font></big>
<font color="#400080">我乡多傍门前见，坐觉烟波思不禁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_58 </em></strong></font><font
face="黑体" color="#800080"> </font><font size="4" color="#800080" face="宋体">【子夜夏秋二曲】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">相持薄罗扇，绿树听鸣蜩。君筵呈妙舞，香汗湿鲛绡。<br>
<font color="#400080">银床梧叶下，便觉漏声长。露砌蛩吟切，那怜白苎凉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_59 </em></strong></font><font
face="黑体" color="#800080"> </font><font size="4" color="#800080" face="宋体">【关山月】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">海上清光发，边营照转凄。深闺此宵梦，带月过辽西。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_60 </em></strong></font><font
face="黑体" color="#800080"> </font><font size="4" color="#800080" face="宋体">【采莲词】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">纤手折芙蕖，花洒罗衫湿。女伴唤回船，前溪风浪急。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_61 </em></strong></font><font
face="黑体" color="#800080"> </font><font size="4" color="#800080" face="宋体">【秋月夜】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">旅雁迎风度，阶翻月露华。砧声鸣夜永，江上几多家。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_62 </em></strong></font><font
face="黑体" color="#800080"> </font><font size="4" color="#800080" face="宋体">【登楼】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">登楼一南望，淮树楚山连。见雁无书寄，归吴定此年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_63 </em></strong></font><font
face="黑体" color="#800080"> </font><font size="4" color="#800080" face="宋体">【阊门书感】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">凫p踏波舞，树色接横塘。远近蘼芜绿，吴宫总夕阳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷509_64 </em></strong></font><font
face="黑体" color="#800080"> </font><font size="4" color="#800080" face="宋体">【送内乡张主簿赴任】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">松窗久是餐霞客，山县新为主印官。<br>混俗故来分利禄，不教长作异人看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷509_65 </em></strong></font><font
face="黑体" color="#800080"> </font><font size="4" color="#800080" face="宋体">【瓜洲送朱万言】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">渡头风晚叶飞频，君去还吴我入秦。<br>双泪别家犹未断，不堪仍送故乡人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷509_66 </em></strong></font><font
face="黑体" color="#800080"> </font><font size="4" color="#800080" face="宋体">【秋夜长安病后作】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">秋中帝里经旬雨，晴后蝉声更不闻。<br>牢落闲庭新病起，故乡南去雁成群。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷509_67 </em></strong></font><font
face="黑体" color="#800080"> </font><font size="4" color="#800080" face="宋体">【题王使君片石】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">势似孤峰一片成，坐来疑有白云生。<br>主人莫怪殷勤看，远客长怀旧隐情。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷509_68 </em></strong></font><font
face="黑体" color="#800080"> </font><font size="4" color="#800080" face="宋体">【暮春早起】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">柳梢暗露滴清晨，帘下偏惊独起人。<br>_数声花渐落，园林是处总残春。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷509_69 </em></strong></font><font
face="黑体" color="#800080"> </font><font size="4" color="#800080" face="宋体">【途次怀归】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">陇头禾偃乳乌飞，兀倚征鞍倍忆归。<br>正值江南新酿熟，可容闲却老莱衣。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷509_70 </em></strong></font><font
face="黑体" color="#800080"> </font><font size="4" color="#800080" face="宋体">【寄陆隐君】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">相思迢递隔重城，鸟散阶前竹坞清。<br>定拟秋凉过南崦，长松石上听泉声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷509_71 </em></strong></font><font
face="黑体" color="#800080"> </font><font size="4" color="#800080" face="宋体">【寄吴山净上人】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">忆共蒲团话夜钟，别来落叶s行踪。<br>遥知黛色秋常玩，住向灵岩第几峰。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷509_72 </em></strong></font><font
face="黑体" color="#800080"> </font><font size="4" color="#800080" face="宋体">【送徐五纶南行过吴】<a
href="authers/qzz_1039.htm" target="_blank"></font><font size="3" color="#0080FF"><font face="黑体">顾非熊</font></a></big> 
<br>
</font><br>
<font color="#400080">吴门东去路三千，到得阊门暂泊船。<br>老父出迎应倒屣，贫居江上信谁传。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
