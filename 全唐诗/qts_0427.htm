<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百二十七</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百二十七</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷427_1 </em></strong></font><font
face="黑体" color="#800080"> </font><font size="4" color="#800080" face="宋体">【骊宫高－美天子重惜人之财力也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">高高骊山上有宫，朱楼紫殿三四重。迟迟兮春日，<BR>
</font></big>
<font color="#400080">玉L暖兮温泉溢。袅袅兮秋风，山蝉鸣兮宫树红。<BR>
</font></big>
<font color="#400080">翠华不来岁月久，墙有衣兮瓦有松。吾君在位已五载，<BR>
</font></big>
<font color="#400080">何不一幸乎其中。西去都门几多地，吾君不游有深意。<BR>
</font></big>
<font color="#400080">一人出兮不容易，六宫从兮百司备。八十一车千万骑，<BR>
</font></big>
<font color="#400080">朝有宴饫暮有赐。中人之产数百家，未足充君一日费。<BR>
</font></big>
<font color="#400080">吾君修己人不知，不自逸兮不自嬉。吾君爱人人不识，<BR>
</font></big>
<font color="#400080">不伤财兮不伤力。骊宫高兮高入云，君之来兮为一身，<BR>
</font></big>
<font color="#400080">君之不来兮为万人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷427_2 </em></strong></font><font
face="黑体" color="#800080"> </font><font size="4" color="#800080" face="宋体">【百炼镜－辨皇王鉴也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">百炼镜，F范非常规，日辰处所灵且o。江心波上舟中铸，<BR>
</font></big>
<font color="#400080">五月五日日午时。琼粉金膏磨莹已，化为一片秋潭水。<BR>
</font></big>
<font color="#400080">镜成将献蓬莱宫，扬州长吏手自封。人间臣妾不合照，<BR>
</font></big>
<font color="#400080">背有九五飞天龙。人人呼为天子镜，我有一言闻太宗。<BR>
</font></big>
<font color="#400080">太宗常以人为镜，鉴古鉴今不鉴容。四海安危居掌内，<BR>
</font></big>
<font color="#400080">百王治乱悬心中。乃知天子别有镜，不是扬州百炼铜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷427_3 </em></strong></font><font
face="黑体" color="#800080"> </font><font size="4" color="#800080" face="宋体">【青石－激忠烈也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">青石出自蓝田山，兼车运载来长安。工人磨琢欲何用，<BR>
</font></big>
<font color="#400080">石不能言我代言。不愿作人家墓前神道碣，<BR>
</font></big>
<font color="#400080">坟土未干名已灭。不愿作官家道旁德政碑，<BR>
</font></big>
<font color="#400080">不镌实录镌虚辞。愿为颜氏段氏碑，雕镂太尉与太师。<BR>
</font></big>
<font color="#400080">刻此两片坚贞质，状彼二人忠烈姿。义心如石屹不转，<BR>
</font></big>
<font color="#400080">死节如石确不移。如观奋击朱日，似见叱诃希烈时。<BR>
</font></big>
<font color="#400080">各于其上题名谥，一置高山一沉水。陵谷虽迁碑独存，<BR>
</font></big>
<font color="#400080">骨化为尘名不死。长使不忠不烈臣，观碑改节慕为人。<BR>
</font></big>
<font color="#400080">慕为人，劝事君。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷427_4 </em></strong></font><font
face="黑体" color="#800080"> </font><font size="4" color="#800080" face="宋体">【两朱阁－刺佛寺浸多也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">两朱阁，南北相对起。借问何人家，贞元双帝子。<BR>
</font></big>
<font color="#400080">帝子吹箫双得仙，五云飘u飞上天。第宅亭台不将去，<BR>
</font></big>
<font color="#400080">化为佛寺在人间。妆阁伎楼何寂静，柳似舞腰池似镜。<BR>
</font></big>
<font color="#400080">花落黄昏悄悄时，不闻歌吹闻钟磬。寺门敕榜金字书，<BR>
</font></big>
<font color="#400080">尼院佛庭宽有馀。青苔明月多闲地，比屋疲人无处居。<BR>
</font></big>
<font color="#400080">忆昨平阳宅初置，吞并平人几家地。仙去双双作梵宫，<BR>
</font></big>
<font color="#400080">渐恐人间尽为寺。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷427_5 </em></strong></font><font
face="黑体" color="#800080"> </font><font size="4" color="#800080" face="宋体">【西凉伎－刺封疆之臣也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">西凉伎，假面胡人假狮子。刻木为头丝作尾，<BR>
</font></big>
<font color="#400080">金镀眼睛银帖齿。奋迅毛衣摆双耳，如从流沙来万里。<BR>
</font></big>
<font color="#400080">紫髯深目两胡儿，鼓舞跳梁前致辞。应似凉州未陷日，<BR>
</font></big>
<font color="#400080">安西都护进来时。须臾云得新消息，安西路绝归不得。<BR>
</font></big>
<font color="#400080">泣向狮子涕双垂，凉州陷没知不知。狮子回头向西望，<BR>
</font></big>
<font color="#400080">哀吼一声观者悲。贞元边将爱此曲，醉坐笑看看不足。<BR>
</font></big>
<font color="#400080">娱宾犒士宴监军，狮子胡儿长在目。有一征夫年七十，<BR>
</font></big>
<font color="#400080">见弄凉州低面泣。泣罢敛手白将军，主忧臣辱昔所闻。<BR>
</font></big>
<font color="#400080">自从天宝兵戈起，犬戎日夜吞西鄙。凉州陷来四十年，<BR>
</font></big>
<font color="#400080">河陇侵将七千里。平时安西万里疆，今日边防在凤翔。<BR>
</font></big>
<font color="#400080">缘边空屯十万卒，饱食温衣闲过日。遗民肠断在凉州，<BR>
</font></big>
<font color="#400080">将卒相看无意收。天子每思长痛惜，将军欲说合惭羞。<BR>
</font></big>
<font color="#400080">奈何仍看西凉伎，取笑资欢无所愧。纵无智力未能收，<BR>
</font></big>
<font color="#400080">忍取西凉弄为戏。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷427_6 </em></strong></font><font
face="黑体" color="#800080"> </font><font size="4" color="#800080" face="宋体">【八骏图－戒奇物、惩佚游也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">穆王八骏天马驹，后人爱之写为图。背如龙兮颈如象，<BR>
</font></big>
<font color="#400080">骨耸筋高脂肉壮。日行万里疾如飞，穆王独乘何所之。<BR>
</font></big>
<font color="#400080">四荒八极蹋欲遍，三十二蹄无歇时。属车轴折趁不及，<BR>
</font></big>
<font color="#400080">黄屋草生弃若遗。瑶池西赴王母宴，七庙经年不亲荐。<BR>
</font></big>
<font color="#400080">璧台南与盛姬游，明堂不复朝诸侯。白云黄竹歌声动，<BR>
</font></big>
<font color="#400080">一人荒乐万人愁。周从后稷至文武，积德累功世勤苦。<BR>
</font></big>
<font color="#400080">岂知才及四代孙，心轻王业如灰土。由来尤物不在大，<BR>
</font></big>
<font color="#400080">能荡君心则为害。文帝却之不肯乘，千里马去汉道兴。<BR>
</font></big>
<font color="#400080">穆王得之不为戒，八骏驹来周室坏。至今此物尚称珍，<BR>
</font></big>
<font color="#400080">不知房星之精下为怪。八骏图，君莫爱。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷427_7 </em></strong></font><font
face="黑体" color="#800080"> </font><font size="4" color="#800080" face="宋体">【涧底松－念寒俊也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">有松百尺大十围，生在涧底寒且卑。涧深山险人路绝，<BR>
</font></big>
<font color="#400080">老死不逢工度之。天子明堂欠梁木，此求彼有两不知。<BR>
</font></big>
<font color="#400080">谁喻苍苍造物意，但与之材不与地。金张世禄原宪贫，<BR>
</font></big>
<font color="#400080">牛衣寒贱貂蝉贵。貂蝉与牛衣，高下虽有殊。高者未必贤，<BR>
</font></big>
<font color="#400080">下者未必愚。君不见沉沉海底生珊瑚，历历天上种白榆。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷427_8 </em></strong></font><font
face="黑体" color="#800080"> </font><font size="4" color="#800080" face="宋体">【牡丹芳－美天子忧农也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">牡丹芳，牡丹芳，黄金蕊绽红玉房。千片赤英霞烂烂，<BR>
</font></big>
<font color="#400080">百枝绛点灯煌煌。照地初开锦绣段，当风不结兰麝囊。<BR>
</font></big>
<font color="#400080">仙人琪树白无色，王母桃花小不香。宿露轻盈泛紫艳，<BR>
</font></big>
<font color="#400080">朝阳照耀生红光。红紫二色间深浅，向背万态随低昂。<BR>
</font></big>
<font color="#400080">映叶多情隐羞面，卧丛无力含醉妆。低娇笑容疑掩口，<BR>
</font></big>
<font color="#400080">凝思怨人如断肠。姿贵彩信奇绝，杂卉乱花无比方。<BR>
</font></big>
<font color="#400080">石竹金钱何细碎，芙蓉芍药苦寻常。遂使王公与卿士，<BR>
</font></big>
<font color="#400080">游花冠盖日相望。庳车软舆贵公主，香衫细马豪家郎。<BR>
</font></big>
<font color="#400080">卫公宅静闭东院，西明寺深开北廊。戏蝶双舞看人久，<BR>
</font></big>
<font color="#400080">残莺一声春日长。共愁日照芳难驻，仍张帷幕垂阴凉。<BR>
</font></big>
<font color="#400080">花开花落二十日，一城之人皆若狂。三代以还文胜质，<BR>
</font></big>
<font color="#400080">人心重华不重实。重华直至牡丹芳，其来有渐非今日。<BR>
</font></big>
<font color="#400080">元和天子忧农桑，恤下动天天降祥。去岁嘉禾生九穗，<BR>
</font></big>
<font color="#400080">田中寂寞无人至。今年瑞麦分两歧，君心独喜无人知。<BR>
</font></big>
<font color="#400080">无人知，可叹息。我愿暂求造化力，减却牡丹妖艳色。<BR>
</font></big>
<font color="#400080">少回卿士爱花心，同似吾君忧稼穑。<BR>
<P><big><font size="3" face="黑体" color="#000080"><strong><em>&nbsp;&nbsp; 卷427_9 </em></strong></font><font
face="黑体" color="#800080"> </font><font size="4" color="#800080" face="宋体">【红线毯－忧蚕桑之费也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">红线毯，择茧缲丝清水煮，拣丝练线红蓝染。<BR>
</font></big>
<font color="#400080">染为红线红于蓝，织作披香殿上毯。披香殿广十丈馀，<BR>
</font></big>
<font color="#400080">红线织成可殿铺。彩丝茸茸香拂拂，线软花虚不胜物。<BR>
</font></big>
<font color="#400080">美人蹋上歌舞来，罗袜绣鞋随步没。太原毯涩毳缕硬，<BR>
</font></big>
<font color="#400080">蜀都褥薄锦花冷，不如此毯温且柔，年年十月来宣州。<BR>
</font></big>
<font color="#400080">宣城太守加样织，自谓为臣能竭力。百夫同担进宫中，<BR>
</font></big>
<font color="#400080">线厚丝多卷不得。宣城太守知不知，一丈毯，千两丝。<BR>
</font></big>
<font color="#400080">地不知寒人要暖，少夺人衣作地衣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷427_10 </em></strong></font><font
face="黑体" color="#800080"> </font><font size="4" color="#800080" face="宋体">【杜陵叟－伤农夫之困也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">杜陵叟，杜陵居，岁种薄田一顷馀。三月无雨旱风起，<BR>
</font></big>
<font color="#400080">麦苗不秀多黄死。九月降霜秋早寒，禾穗未熟皆青干。<BR>
</font></big>
<font color="#400080">长吏明知不申破，急敛暴征求考课。典桑卖地纳官租，<BR>
</font></big>
<font color="#400080">明年衣食将何如。剥我身上帛，夺我口中粟。<BR>
</font></big>
<font color="#400080">虐人害物即豺狼，何必钩爪锯牙食人肉。不知何人奏皇帝，<BR>
</font></big>
<font color="#400080">帝心恻隐知人弊。白麻纸上书德音，京畿尽放今年税。<BR>
</font></big>
<font color="#400080">昨日里胥方到门，手持尺牒榜乡村。十家租税九家毕，<BR>
</font></big>
<font color="#400080">虚受吾君蠲免恩。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷427_11 </em></strong></font><font
face="黑体" color="#800080"> </font><font size="4" color="#800080" face="宋体">【缭绫－念女工之劳也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">缭绫缭绫何所似，不似罗绡与纨绮。应似天台山上月明前，<BR>
</font></big>
<font color="#400080">四十五尺瀑布泉。中有文章又奇绝，地铺白烟花簇雪。<BR>
</font></big>
<font color="#400080">织者何人衣者谁，越溪寒女汉宫姬。去年中使宣口敕，<BR>
</font></big>
<font color="#400080">天上取样人间织。织为云外秋雁行，染作江南春水色。<BR>
</font></big>
<font color="#400080">广裁衫袖长制裙，金斗熨波刀翦纹。异彩奇文相隐映，<BR>
</font></big>
<font color="#400080">转侧看花花不定。昭阳舞人恩正深，春衣一对直千金。<BR>
</font></big>
<font color="#400080">汗沾粉污不再著，曳土蹋泥无惜心。缭绫织成费功绩，<BR>
</font></big>
<font color="#400080">莫比寻常缯与帛。丝细缲多女手疼，扎扎千声不盈尺。<BR>
</font></big>
<font color="#400080">昭阳殿里歌舞人。若见织时应也惜。<BR>
<P><big><font size="3" face="黑体" color="#000080"><strong><em>&nbsp;&nbsp; 卷427_12 </em></strong></font><font
face="黑体" color="#800080"> </font><font size="4" color="#800080" face="宋体">【卖炭翁－苦官市也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">卖炭翁，伐薪烧炭南山中。满面尘灰烟火色，<BR>
</font></big>
<font color="#400080">两鬓苍苍十指黑。卖炭得钱何所营，身上衣裳口中食。<BR>
</font></big>
<font color="#400080">可怜身上衣正单，心忧炭贱愿天寒。夜来城上一尺雪，<BR>
</font></big>
<font color="#400080">晓驾炭车辗冰辙。牛困人饥日已高，市南门外泥中歇。<BR>
</font></big>
<font color="#400080">翩翩两骑来是谁，黄衣使者白衫儿。手把文书口称敕，<BR>
</font></big>
<font color="#400080">回车叱牛牵向北。一车炭，千馀斤，官使驱将惜不得。<BR>
</font></big>
<font color="#400080">半匹红纱一丈绫，系向牛头充炭直。<BR>
<P><big><font size="3" face="黑体" color="#000080"><strong><em>&nbsp;&nbsp; 卷427_13 </em></strong></font><font
face="黑体" color="#800080"> </font><font size="4" color="#800080" face="宋体">【母别子－刺新间旧也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">母别子，子别母，白日无光哭声苦。关西骠骑大将军，<BR>
</font></big>
<font color="#400080">去年破虏新策勋。敕赐金钱二百万，洛阳迎得如花人。<BR>
</font></big>
<font color="#400080">新人迎来旧人弃，掌上莲花眼中刺。迎新弃旧未足悲，<BR>
</font></big>
<font color="#400080">悲在君家留两儿。一始扶行一初坐，坐啼行哭牵人衣。<BR>
</font></big>
<font color="#400080">以汝夫妇新燕婉，使我母子生别离。不如林中乌与鹊，<BR>
</font></big>
<font color="#400080">母不失雏雄伴雌。应似园中桃李树，花落随风子在枝。<BR>
</font></big>
<font color="#400080">新人新人听我语，洛阳无限红楼女。但愿将军重立功，<BR>
</font></big>
<font color="#400080">更有新人胜于汝。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷427_14 </em></strong></font><font
face="黑体" color="#800080"> </font><font size="4" color="#800080" face="宋体">【阴山道－疾贪虏也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">阴山道，阴山道，纥逻敦肥水泉好。每至戎人送马时，<BR>
</font></big>
<font color="#400080">道旁千里无纤草。草尽泉枯马病羸，飞龙但印骨与皮。<BR>
</font></big>
<font color="#400080">五十匹缣易一匹，缣去马来无了日。养无所用去非宜，<BR>
</font></big>
<font color="#400080">每岁死伤十六七。缣丝不足女工苦，疏织短截充匹数。<BR>
</font></big>
<font color="#400080">藕丝蛛网三丈馀，回纥诉称无用处。咸安公主号可敦，<BR>
</font></big>
<font color="#400080">远为可汗频奏论。元和二年下新敕，内出金帛酬马直。<BR>
</font></big>
<font color="#400080">仍诏江淮马价缣，从此不令疏短织。合罗将军呼万岁，<BR>
</font></big>
<font color="#400080">捧授金银与缣彩。谁知黠虏启贪心，明年马多来一倍。<BR>
</font></big>
<font color="#400080">缣渐好，马渐多。阴山虏，奈尔何。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷427_15 </em></strong></font><font
face="黑体" color="#800080"> </font><font size="4" color="#800080" face="宋体">【时世妆－儆戎也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">时世妆，时世妆，出自城中传四方。时世流行无远近，<BR>
</font></big>
<font color="#400080">腮不施朱面无粉。乌膏注唇唇似泥，双眉画作八字低。<BR>
</font></big>
<font color="#400080">妍媸黑白失本态，妆成尽似含悲啼。圆鬟无鬓堆髻样，<BR>
</font></big>
<font color="#400080">斜红不晕赭面状。昔闻被发伊川中，辛有见之知有戎。<BR>
</font></big>
<font color="#400080">元和妆梳君记取，髻堆面赭非华风。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷427_16 </em></strong></font><font
face="黑体" color="#800080"> </font><font size="4" color="#800080" face="宋体">【李夫人－鉴嬖惑也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">汉武帝，初丧李夫人。夫人病时不肯别，死后留得生前恩。<BR>
</font></big>
<font color="#400080">君恩不尽念未已，甘泉殿里令写真。丹青画出竟何益，<BR>
</font></big>
<font color="#400080">不言不笑愁杀人。又令方士合灵药，玉釜煎炼金炉焚。<BR>
</font></big>
<font color="#400080">九华帐深夜悄悄，反魂香降夫人魂。夫人之魂在何许，<BR>
</font></big>
<font color="#400080">香烟引到焚香处。既来何苦不须臾，缥缈悠扬还灭去。<BR>
</font></big>
<font color="#400080">去何速兮来何迟，是耶非耶两不知。翠蛾仿佛平生貌，<BR>
</font></big>
<font color="#400080">不似昭阳寝疾时。魂之不来君心苦，魂之来兮君亦悲。<BR>
</font></big>
<font color="#400080">背灯隔帐不得语，安用暂来还见违。伤心不独汉武帝，<BR>
</font></big>
<font color="#400080">自古及今皆若斯。君不见穆王三日哭，重璧台前伤盛姬。<BR>
</font></big>
<font color="#400080">又不见泰陵一掬泪，马嵬坡下念杨妃。<BR>
</font></big>
<font color="#400080">纵令妍姿艳质化为土，此恨长在无销期。<BR>
</font></big>
<font color="#400080">生亦惑，死亦惑，尤物惑人忘不得。<BR>
</font></big>
<font color="#400080">人非木石皆有情，不如不遇倾城色。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷427_17 </em></strong></font><font
face="黑体" color="#800080"> </font><font size="4" color="#800080" face="宋体">【陵园妾－怜幽闭也（一作托幽闭，喻被谗遭黜也）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">陵园妾，颜色如花命如叶。命如叶薄将奈何，<BR>
</font></big>
<font color="#400080">一奉寝宫年月多。年月多，时光换，春愁秋思知何限。<BR>
</font></big>
<font color="#400080">青丝发落丛鬓疏，红玉肤销系裙慢。忆昔宫中被妒猜，<BR>
</font></big>
<font color="#400080">因谗得罪配陵来。老母啼呼趁车别，中官监送锁门回。<BR>
</font></big>
<font color="#400080">山宫一闭无开日，未死此身不令出。松门到晓月裴回，<BR>
</font></big>
<font color="#400080">柏城尽日风萧瑟。松门柏城幽闭深，闻蝉听燕感光阴。<BR>
</font></big>
<font color="#400080">眼看菊蕊重阳泪，手把梨花寒食心。把花掩泪无人见，<BR>
</font></big>
<font color="#400080">绿芜墙绕青苔院。四季徒支妆粉钱，三朝不识君王面。<BR>
</font></big>
<font color="#400080">遥想六宫奉至尊，宣徽雪夜浴堂春。雨露之恩不及者，<BR>
</font></big>
<font color="#400080">犹闻不啻三千人。三千人，我尔君恩何厚薄。<BR>
</font></big>
<font color="#400080">愿令轮转直陵园，三岁一来均苦乐。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷427_18 </em></strong></font><font
face="黑体" color="#800080"> </font><font size="4" color="#800080" face="宋体">【盐商妇－恶幸人也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">盐商妇，多金帛，不事田农与蚕绩。南北东西不失家，<BR>
</font></big>
<font color="#400080">风水为乡船作宅。本是扬州小家女，嫁得西江大商客。<BR>
</font></big>
<font color="#400080">绿鬟富去金钗多，皓腕肥来银钏窄。前呼苍头后叱婢，<BR>
</font></big>
<font color="#400080">问尔因何得如此。婿作盐商十五年，不属州县属天子。<BR>
</font></big>
<font color="#400080">每年盐利入官时，少入官家多入私。官家利薄私家厚，<BR>
</font></big>
<font color="#400080">盐铁尚书远不知。何况江头鱼米贱，红脍黄橙香稻饭。<BR>
</font></big>
<font color="#400080">饱食浓妆倚柁楼，两朵红腮花欲绽。盐商妇，有幸嫁盐商。<BR>
</font></big>
<font color="#400080">终朝美饭食，终岁好衣裳。好衣美食来何处，<BR>
</font></big>
<font color="#400080">亦须惭愧桑弘羊。桑弘羊，死已久，不独汉时今亦有。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷427_19 </em></strong></font><font
face="黑体" color="#800080"> </font><font size="4" color="#800080" face="宋体">【杏为梁－刺居处僭也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">右为梁，桂为柱，何人堂室李开府。碧砌红轩色未干，<BR>
</font></big>
<font color="#400080">去年身殁今移主。高其墙，大其门，谁家第宅卢将军。<BR>
</font></big>
<font color="#400080">素泥朱版光未灭，今日官收别赐人。开府之堂将军宅，<BR>
</font></big>
<font color="#400080">造未成时头已白。逆旅重居逆旅中，心是主人身是客。<BR>
</font></big>
<font color="#400080">更有愚夫念身后，心虽甚长计非久。穷奢极丽越规模，<BR>
</font></big>
<font color="#400080">付子传孙令保守。莫教门外过客闻，抚掌回头笑杀君。<BR>
</font></big>
<font color="#400080">君不见马家宅，尚犹存，宅门题作奉诚园。君不见魏家宅，<BR>
</font></big>
<font color="#400080">属他人，诏赎赐还五代孙。俭存奢失今在目，<BR>
</font></big>
<font color="#400080">安用高墙围大屋。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷427_20 </em></strong></font><font
face="黑体" color="#800080"> </font><font size="4" color="#800080" face="宋体">【井底引银瓶－止淫奔也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">井底引银瓶，银瓶欲上丝绳绝。石上磨玉簪，<BR>
</font></big>
<font color="#400080">玉簪欲成中央折。瓶沉簪折知奈何，似妾今朝与君别。<BR>
</font></big>
<font color="#400080">忆昔在家为女时，人言举动有殊姿。婵娟两鬓秋蝉翼，<BR>
</font></big>
<font color="#400080">宛转双蛾远山色。笑随戏伴后园中，此时与君未相识。<BR>
</font></big>
<font color="#400080">妾弄青梅凭短墙，君骑白马傍垂杨。墙头马上遥相顾，<BR>
</font></big>
<font color="#400080">一见知君即断肠。知君断肠共君语，君指南山松柏树。<BR>
</font></big>
<font color="#400080">感君松柏化为心，合双鬟逐君去。到君家舍五六年，<BR>
</font></big>
<font color="#400080">君家大人频有言。聘则为妻奔是妾，不堪主祀奉O蘩。<BR>
</font></big>
<font color="#400080">终知君家不可住，其奈出门无去处。岂无父母在高堂，<BR>
</font></big>
<font color="#400080">亦有亲情满故乡。潜来更不通消息，今日悲羞归不得。<BR>
</font></big>
<font color="#400080">为君一日恩，误妾百年身。寄言痴小人家女，<BR>
</font></big>
<font color="#400080">慎勿将身轻许人。<BR>
<P><big><font size="3" face="黑体" color="#000080"><strong><em>&nbsp;&nbsp; 卷427_21 </em></strong></font><font
face="黑体" color="#800080"> </font><font size="4" color="#800080" face="宋体">【官牛－讽执政也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">官牛官牛驾官车，核岸边般载沙。一石沙，几斤重，<BR>
</font></big>
<font color="#400080">朝载暮载将何用。载向五门官道西，绿槐阴下铺沙堤。<BR>
</font></big>
<font color="#400080">昨来新拜右丞相，恐怕泥涂污马蹄。右丞相，<BR>
</font></big>
<font color="#400080">马蹄蹋沙虽净洁，牛领牵车欲流血。右丞相，<BR>
</font></big>
<font color="#400080">但能济人治国调阴阳，官牛领穿亦无妨。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷427_22 </em></strong></font><font
face="黑体" color="#800080"> </font><font size="4" color="#800080" face="宋体">【紫毫笔－讥失职也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">紫毫笔，尖如锥兮利如刀。江南石上有老兔，<BR>
</font></big>
<font color="#400080">吃竹饮泉生紫毫。宣城之人采为笔，千万毛中拣一毫。<BR>
</font></big>
<font color="#400080">毫虽轻，功甚重。管勒工名充岁贡，君兮臣兮勿轻用。<BR>
</font></big>
<font color="#400080">勿轻用，将何如，愿赐东西府御史，愿颁左右台起居。<BR>
</font></big>
<font color="#400080">搦管趋入黄金阙，抽毫立在白玉除。臣有奸邪正衙奏，<BR>
</font></big>
<font color="#400080">君有动言直笔书。起居郎，侍御史，尔知紫毫不易致。<BR>
</font></big>
<font color="#400080">每岁宣城进笔时，紫毫之价如金贵。慎勿空将弹失仪，<BR>
</font></big>
<font color="#400080">慎勿空将录制词。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷427_23 </em></strong></font><font
face="黑体" color="#800080"> </font><font size="4" color="#800080" face="宋体">【隋堤柳－悯亡国也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">隋堤柳，岁久年深尽衰朽。风飘飘兮雨萧萧，<BR>
</font></big>
<font color="#400080">三株两株汴河口。老枝病叶愁杀人，曾经大业年中春。<BR>
</font></big>
<font color="#400080">大业年中炀天子，种柳成行夹流水。西自黄河东至淮，<BR>
</font></big>
<font color="#400080">绿阴一千三百里。大业末年春暮月，柳色如烟絮如雪。<BR>
</font></big>
<font color="#400080">南幸江都恣佚游，应将此柳系龙舟。紫髯郎将护锦缆，<BR>
</font></big>
<font color="#400080">青娥御史直迷楼。海内财力此时竭，舟中歌笑何日休。<BR>
</font></big>
<font color="#400080">上荒下困势不久，宗社之危如缀旒。炀天子，<BR>
</font></big>
<font color="#400080">自言福祚长无穷，岂知皇子封@公。龙舟未过彭城阁，<BR>
</font></big>
<font color="#400080">义旗已入长安宫。萧墙祸生人事变，晏驾不得归秦中。<BR>
</font></big>
<font color="#400080">土坟数尺何处葬，吴公台下多悲风。二百年来汴河路，<BR>
</font></big>
<font color="#400080">沙草和烟朝复暮。后王何以鉴前王，请看隋堤亡国树。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷427_24 </em></strong></font><font
face="黑体" color="#800080"> </font><font size="4" color="#800080" face="宋体">【草茫茫－惩厚葬也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">草茫茫，土苍苍。苍苍茫茫在何处，骊山脚下秦皇墓。<BR>
</font></big>
<font color="#400080">墓中下涸二重泉，当时自以为深固。下流水银象江海，<BR>
</font></big>
<font color="#400080">上缀珠光作乌兔。别为天地于其间，拟将富贵随身去。<BR>
</font></big>
<font color="#400080">一朝盗掘坟陵破，龙椁神堂三月火。可怜宝玉归人间，<BR>
</font></big>
<font color="#400080">暂借泉中买身祸。奢者狼藉俭者安，一凶一吉在眼前。<BR>
</font></big>
<font color="#400080">凭君回首向南望，汉文葬在霸陵原。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷427_25 </em></strong></font><font
face="黑体" color="#800080"> </font><font size="4" color="#800080" face="宋体">【古冢狐－戒艳色也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">古冢狐，妖且老，化为妇人颜色好。头变云鬟面变妆，<BR>
</font></big>
<font color="#400080">大尾曳作长红裳。徐徐行傍荒村路，日欲暮时人静处。<BR>
</font></big>
<font color="#400080">或歌或舞或悲啼，翠眉不举花颜低。忽然一笑千万态，<BR>
</font></big>
<font color="#400080">见者十人八九迷。假色迷人犹若是，真色迷人应过此。<BR>
</font></big>
<font color="#400080">彼真此假俱迷人，人心恶假贵重真。狐假女妖害犹浅，<BR>
</font></big>
<font color="#400080">一朝一夕迷人眼。女为狐媚害即深，日长月增溺人心。<BR>
</font></big>
<font color="#400080">何况褒妲之色善蛊惑，能丧人家覆人国。<BR>
</font></big>
<font color="#400080">君看为害浅深间，岂将假色同真色。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷427_26 </em></strong></font><font
face="黑体" color="#800080"> </font><font size="4" color="#800080" face="宋体">【黑潭龙－疾贪吏也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">黑潭水深黑如墨，传有神龙人不识。潭上架屋官立祠，<BR>
</font></big>
<font color="#400080">龙不能神人神之。丰凶水旱与疾疫，乡里皆言龙所为。<BR>
</font></big>
<font color="#400080">家家养豚漉清酒，朝祈暮赛依巫口。神之来兮风飘飘，<BR>
</font></big>
<font color="#400080">纸钱动兮锦伞摇。神之去兮风亦静，香火灭兮杯盘冷。<BR>
</font></big>
<font color="#400080">肉堆潭岸石，酒泼庙前草。不知龙神享几多，<BR>
</font></big>
<font color="#400080">林鼠山狐长醉饱。狐何幸，豚何辜，年年杀豚将喂狐。<BR>
</font></big>
<font color="#400080">狐假龙神食豚尽，九重泉底龙知无。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷427_27 </em></strong></font><font
face="黑体" color="#800080"> </font><font size="4" color="#800080" face="宋体">【天可度－恶诈人也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">天可度，地可量，唯有人心不可防。但见丹诚赤如血，<BR>
</font></big>
<font color="#400080">谁知伪言巧似簧。劝君掩鼻君莫掩，使君夫妇为参商。<BR>
</font></big>
<font color="#400080">劝君掇蜂君莫掇，使君父子成豺狼。海底鱼兮天上鸟，<BR>
</font></big>
<font color="#400080">高可射兮深可钓。唯有人心相对时，咫尺之间不能料。<BR>
</font></big>
<font color="#400080">君不见李义府之辈笑欣欣，笑中有刀潜杀人。<BR>
</font></big>
<font color="#400080">阴阳神变皆可测，不测人间笑是_。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷427_28 </em></strong></font><font
face="黑体" color="#800080"> </font><font size="4" color="#800080" face="宋体">【秦吉了－哀冤民也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">秦吉了，出南中，彩毛青黑花颈红。耳聪心慧舌端巧，<BR>
</font></big>
<font color="#400080">鸟语人言无不通。昨日长爪鸢，今朝大觜乌。<BR>
</font></big>
<font color="#400080">鸢捎乳燕一窠覆，乌啄母鸡双眼枯。鸡号堕地燕惊去，<BR>
</font></big>
<font color="#400080">然后拾卵攫其雏。岂无雕与鹗，嗉中肉饱不肯搏。<BR>
</font></big>
<font color="#400080">亦有鸾鹤群，闲立高r如不闻。秦吉了，人云尔是能言鸟，<BR>
</font></big>
<font color="#400080">岂不见鸡燕之冤苦。吾闻凤凰百鸟主，<BR>
</font></big>
<font color="#400080">尔竟不为凤凰之前致一言，安用噪噪闲言语。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷427_29 </em></strong></font><font
face="黑体" color="#800080"> </font><font size="4" color="#800080" face="宋体">【鸦九剑－思决壅也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">欧冶子死千年后，精灵授张鸦九。鸦九铸剑吴山中，<BR>
</font></big>
<font color="#400080">天与日时神借功。金铁腾精火翻焰，踊跃求为镆铘剑。<BR>
</font></big>
<font color="#400080">剑成未试十馀年，有客持金买一观。谁知闭匣长思用，<BR>
</font></big>
<font color="#400080">三尺青蛇不肯蟠。客有心，剑无口，客代剑言告鸦九。<BR>
</font></big>
<font color="#400080">君勿矜我玉可切，君勿夸我钟可_。不如持我决浮云，<BR>
</font></big>
<font color="#400080">无令漫漫蔽白日。为君使无私之光及万物，<BR>
</font></big>
<font color="#400080">蛰虫昭苏萌草出。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷427_30 </em></strong></font><font
face="黑体" color="#800080"> </font><font size="4" color="#800080" face="宋体">【采诗官－监前王乱亡之由也】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">采诗官，采诗听歌导人言。言者无罪闻者诫，<BR>
</font></big>
<font color="#400080">下流上通上下泰。周灭秦兴至隋氏，十代采诗官不置。<BR>
</font></big>
<font color="#400080">郊庙登歌赞君美，乐府艳词悦君意。若求兴谕规刺言，<BR>
</font></big>
<font color="#400080">万句千章无一字。不是章句无规刺，渐及朝廷绝讽议。<BR>
</font></big>
<font color="#400080">诤臣杜口为冗员，谏鼓高悬作虚器。一人负常端默，<BR>
</font></big>
<font color="#400080">百辟入门两自媚。夕郎所贺皆德音，春官每奏唯祥瑞。<BR>
</font></big>
<font color="#400080">君之堂兮千里远，君之门兮九重s。君耳唯闻堂上言，<BR>
</font></big>
<font color="#400080">君眼不见门前事。贪吏害民无所忌，奸臣蔽君无所畏。<BR>
</font></big>
<font color="#400080">君不见厉王胡亥之末年，群臣有利君无利。<BR>
</font></big>
<font color="#400080">君兮君兮愿听此，欲开壅蔽达人情，先向歌诗求讽刺。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
