<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷三十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷30_1 </em></strong></font><font
face="黑体" color="#800080"> </font><font size="4" color="#800080" face="宋体">【咏汉高祖】<a
href="authers/qzz_0039.htm" target="_blank"></font><font size="3" color="#0080FF"><font face="黑体">王</font></a></big> 
<br>
</font><br>
<font color="#400080">汉祖起丰沛，乘运以跃鳞。手奋三尺剑，西灭无道秦。<BR>
</font></big>
<font color="#400080">十月五星聚，七年四海宾。高抗威宇宙，贵有天下人。<BR>
</font></big>
<font color="#400080">忆昔与项王，契阔时未伸。鸿门既薄蚀，荥阳亦蒙尘。<BR>
</font></big>
<font color="#400080">虮虱生介胄，将卒多苦辛。爪牙驱信越，腹心谋张陈。<BR>
</font></big>
<font color="#400080">赫赫西楚国，化为丘与榛。
<P><big><font size="3" face="黑体" color="#000080"><strong><em>&nbsp;&nbsp; 卷30_2 </em></strong></font><font
face="黑体" color="#800080"> </font><font size="4" color="#800080" face="宋体">【咏淮阴侯】<a
href="authers/qzz_0039.htm" target="_blank"></font><font size="3" color="#0080FF"><font face="黑体">王</font></a></big> 
<br>
</font><br>
<font color="#400080">秦王日凶慝，豪杰争共亡。信亦胡为者，剑歌从项梁。<BR>
</font></big>
<font color="#400080">项羽不能用，脱身归汉王。道契君臣合，时来名位彰。<BR>
</font></big>
<font color="#400080">北讨燕承命，东驱楚绝粮。斩龙堰濉水，擒豹嫦难簟<BR>
</font></big>
<font color="#400080">功成享天禄，建旗还南昌。千金答漂母，百钱酬下乡。<BR>
</font></big>
<font color="#400080">吉凶成纠缠，倚伏难预详。弓藏狡兔尽，慷慨念心伤。
<P><big><font size="3" face="黑体" color="#000080"><strong><em>&nbsp;&nbsp; 卷30_3 </em></strong></font><font
face="黑体" color="#800080"> </font><font size="4" color="#800080" face="宋体">【早春桂林殿应诏】<a
href="authers/qzz_0040.htm" target="_blank"></font><font size="3" color="#0080FF"><font face="黑体">陈叔达</font></a></big> 
<br>
</font><br>
<font color="#400080">金铺照春色，玉律动年华。朱楼云似盖，丹桂雪如花。<BR>
</font></big>
<font color="#400080">水岸衔阶转，风条出柳斜。轻舆临太液，湛露酌流霞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷30_4 </em></strong></font><font
face="黑体" color="#800080"> </font><font size="4" color="#800080" face="宋体">【后渚置酒】<a
href="authers/qzz_0040.htm" target="_blank"></font><font size="3" color="#0080FF"><font face="黑体">陈叔达</font></a></big> 
<br>
</font><br>
<font color="#400080">大渚初惊夜，中流沸鼓鼙。寒沙满曲浦，夕雾上邪溪。<BR>
</font></big>
<font color="#400080">岸广凫飞急，云深雁度低。严关犹未遂，此夕待晨鸡。<br>
<P><big><font size="3" face="黑体" color="#000080"><strong><em>&nbsp;&nbsp; 卷30_5 </em></strong></font><font
face="黑体" color="#800080"> </font><font size="4" color="#800080" face="宋体">【听邻人琵琶】<a
href="authers/qzz_0040.htm" target="_blank"></font><font size="3" color="#0080FF"><font face="黑体">陈叔达</font></a></big> 
<br>
</font><br>
<font color="#400080">本是龙门桐，因妍入汉宫。香缘罗袖里，声逐朱弦中。<BR>
</font></big>
<font color="#400080">虽有相思韵，翻将入塞同。关山临却月，花蕊散回风。<BR>
</font></big>
<font color="#400080">为将金谷引，添令曲未终。
<P><big><font size="3" face="黑体" color="#000080"><strong><em>&nbsp;&nbsp; 卷30_6 </em></strong></font><font
face="黑体" color="#800080"> </font><font size="4" color="#800080" face="宋体">【州城西园入斋祠社】<a
href="authers/qzz_0040.htm" target="_blank"></font><font size="3" color="#0080FF"><font face="黑体">陈叔达</font></a></big> 
<br>
</font><br>
<font color="#400080">升坛预洁祀，诘早肃分司。达气风霜积，登光日色迟。<BR>
</font></big>
<font color="#400080">农教先八政，阳和秩四时。祈年服垂冕，告币动褰帷。<BR>
</font></big>
<font color="#400080">瘗地尊馀奠，人天庶有资。椒兰卒清酌，簋彻香萁。<BR>
</font></big>
<font color="#400080">折俎分归胙，充庭降受。方凭知礼节，况奉化雍熙。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷30_7 </em></strong></font><font
face="黑体" color="#800080"> </font><font size="4" color="#800080" face="宋体">【春首】<a
href="authers/qzz_0040.htm" target="_blank"></font><font size="3" color="#0080FF"><font face="黑体">陈叔达</font></a></big> 
<br>
</font><br>
<font color="#400080">雪花联玉树，冰彩散瑶池。翔禽遥出没，积翠远参差。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷30_8 </em></strong></font><font
face="黑体" color="#800080"> </font><font size="4" color="#800080" face="宋体">【初年】<a
href="authers/qzz_0040.htm" target="_blank"></font><font size="3" color="#0080FF"><font face="黑体">陈叔达</font></a></big> 
<br>
</font><br>
<font color="#400080">和风起天路，严气消冰井。索索枝未柔，厌厌漏犹永。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷30_9 </em></strong></font><font
face="黑体" color="#800080"> </font><font size="4" color="#800080" face="宋体">【咏菊】<a
href="authers/qzz_0040.htm" target="_blank"></font><font size="3" color="#0080FF"><font face="黑体">陈叔达</font></a></big> 
<br>
</font><br>
<font color="#400080">霜间开紫蒂，露下发金英。但令逢采摘，宁辞独晚荣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷30_10 </em></strong></font><font
face="黑体" color="#800080"> </font><font size="4" color="#800080" face="宋体">【自君之出矣（一作贾冯吉诗）】<a
href="authers/qzz_0040.htm" target="_blank"></font><font size="3" color="#0080FF"><font face="黑体">陈叔达</font></a></big> 
<br>
</font><br>
<font color="#400080">自君之出矣，红颜转憔悴。思君如明烛，煎心且衔泪。<BR><BR>
<font color="#400080">自君之出矣，明镜罢红妆。思君如夜烛，煎泪几千行。
<P><big><font size="3" face="黑体" color="#000080"><strong><em>&nbsp;&nbsp; 卷30_11 </em></strong></font><font
face="黑体" color="#800080"> </font><font size="4" color="#800080" face="宋体">【赋饮马长城窟】<a
href="authers/qzz_0041.htm" target="_blank"></font><font size="3" color="#0080FF"><font face="黑体">袁朗</font></a></big> 
<br>
</font><br>
<font color="#400080">朔风动秋草，清跸长安道。长城连不穷，所以隔华戎。<BR>
</font></big>
<font color="#400080">规模惟圣作，负荷晓成功。鸟庭已向内，龙荒更凿空。<BR>
</font></big>
<font color="#400080">玉关尘卷静，金微路已通。汤征随北怨，舜咏起南风。<BR>
</font></big>
<font color="#400080">画地功初立，绥边事云集。朝服践狼居，凯歌旋马邑。<BR>
</font></big>
<font color="#400080">山响传凤吹，霜华藻琼。属国拥节归，单于款关入。<BR>
</font></big>
<font color="#400080">日落寒风起，惊蓬被原隰。零落叶已寒，河流清且急。<BR>
</font></big>
<font color="#400080">四时徭役尽，千载干戈戢。太平今若斯，汗马竟无施。<BR>
</font></big>
<font color="#400080">唯当事笔砚，归去草封禅。
<P><big><font size="3" face="黑体" color="#000080"><strong><em>&nbsp;&nbsp; 卷30_12 </em></strong></font><font
face="黑体" color="#800080"> </font><font size="4" color="#800080" face="宋体">【和洗掾登城南坂望京邑】<a
href="authers/qzz_0041.htm" target="_blank"></font><font size="3" color="#0080FF"><font face="黑体">袁朗</font></a></big> 
<br>
</font><br>
<font color="#400080">二华连陌塞，九陇统金方。奥区称富贵，重险擅雄强。<BR>
</font></big>
<font color="#400080">龙飞灞水上，凤集岐山阳。神皋多瑞迹，列代有兴王。<BR>
</font></big>
<font color="#400080">我后膺灵命，爰求宅兹土。宸居法太微，建国资天府。<BR>
</font></big>
<font color="#400080">玄风叶黎庶，德泽浸区宇。醒醉各相扶，讴歌从圣主。<BR>
</font></big>
<font color="#400080">南登少陵岸，还望帝城中。帝城何郁郁，佳气乃葱葱。<BR>
</font></big>
<font color="#400080">金凤凌绮观，璇题敞兰宫。复道东西合，交衢南北通。<BR>
</font></big>
<font color="#400080">万国朝前殿，群公议宣室。鸣佩含早风，华蝉曜朝日。<BR>
</font></big>
<font color="#400080">柏梁宴初罢，千钟欢未毕。端拱肃岩廊，思贤听琴瑟。<BR>
</font></big>
<font color="#400080">逶迤万雉列，隐轸千闾布。飞甍夹御沟，曲台临上路。<BR>
</font></big>
<font color="#400080">处处歌钟鸣，喧阗车马度。日落长楸间，含情两相顾。<BR>
</font></big>
<font color="#400080">是月冬之季，阴寒昼不开。惊风四面集，飞雪千里回。<BR>
</font></big>
<font color="#400080">狐白登廊庙，牛衣出草莱。讵知韩长孺，无复重然灰。<br>
<P><big><font size="3" face="黑体" color="#000080"><strong><em>&nbsp;&nbsp; 卷30_13 </em></strong></font><font
face="黑体" color="#800080"> </font><font size="4" color="#800080" face="宋体">【秋日应诏】<a
href="authers/qzz_0041.htm" target="_blank"></font><font size="3" color="#0080FF"><font face="黑体">袁朗</font></a></big> 
<br>
</font><br>
<font color="#400080">玉树凉风举，金塘细草萎。叶落商飙观，鸿归明月池。<BR>
</font></big>
<font color="#400080">迎寒桂酒熟，含露菊花垂。一奉章台宴，千秋长愿斯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷30_14 </em></strong></font><font
face="黑体" color="#800080"> </font><font size="4" color="#800080" face="宋体">【秋夜独坐（一作邢邵诗）】<a
href="authers/qzz_0041.htm" target="_blank"></font><font size="3" color="#0080FF"><font face="黑体">袁朗</font></a></big> 
<br>
</font><br>
<font color="#400080">危弦断客心，虚弹落惊禽。新秋百虑净，独夜九愁深。<BR>
</font></big>
<font color="#400080">枯蓬唯逐吹，坠叶不归林。如何悲此曲，坐作白头吟。
<P><big><font size="3" face="黑体" color="#000080"><strong><em>&nbsp;&nbsp; 卷30_15 </em></strong></font><font
face="黑体" color="#800080"> </font><font size="4" color="#800080" face="宋体">【出塞曲】<a
href="authers/qzz_0042.htm" target="_blank"></font><font size="3" color="#0080FF"><font face="黑体">窦威</font></a></big> 
<br>
</font><br>
<font color="#400080">匈奴屡不平，汉将欲纵横。看云方结阵，却月始连营。<BR>
</font></big>
<font color="#400080">潜军度马邑，扬旆掩龙城。会勒燕然石，方传车骑名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷30_16 </em></strong></font><font
face="黑体" color="#800080"> </font><font size="4" color="#800080" face="宋体">【新曲二首】<a
href="authers/qzz_0043.htm" target="_blank"></font><font size="3" color="#0080FF"><font face="黑体">长孙无忌</font></a></big> 
<br>
</font><br>
<font color="#400080">侬阿家住朝歌下，早传名。结伴来游淇水上，旧长情。<BR>
</font></big>
<font color="#400080">玉金钿随步远，云罗雾e逐风轻。转目机心悬自许，<BR>
</font></big>
<font color="#400080">何须更待听琴声。<br> <BR>
<font color="#400080">回雪凌波游洛浦，遇陈王。婉约娉婷工语笑，侍兰房。<BR>
</font></big>
<font color="#400080">芙蓉绮帐还开掩，翡翠珠被烂齐光。长愿今宵奉颜色，<BR>
</font></big>
<font color="#400080">不爱吹箫逐凤凰。<BR>
<P><big><font size="3" face="黑体" color="#000080"><strong><em>&nbsp;&nbsp; 卷30_17 </em></strong></font><font
face="黑体" color="#800080"> </font><font size="4" color="#800080" face="宋体">【灞桥待李将军】<a
href="authers/qzz_0043.htm" target="_blank"></font><font size="3" color="#0080FF"><font face="黑体">长孙无忌</font></a></big> 
<br>
</font><br>
<font color="#400080">飒飒风叶下，遥遥烟景曛。霸陵无醉尉，谁滞李将军。
<P><big><font size="3" face="黑体" color="#000080"><strong><em>&nbsp;&nbsp; 卷30_18 </em></strong></font><font
face="黑体" color="#800080"> </font><font size="4" color="#800080" face="宋体">【奉和正日临朝】<a
href="authers/qzz_0044.htm" target="_blank"></font><font size="3" color="#0080FF"><font face="黑体">颜师古</font></a></big> 
<br>
</font><br>
<font color="#400080">七府v衡始，三元宝历新。负延百辟，垂旒御九宾。<BR>
</font></big>
<font color="#400080">肃肃皆g鹭，济济盛簪绅。天涯致重译，日域献奇珍。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷30_19 </em></strong></font><font
face="黑体" color="#800080"> </font><font size="4" color="#800080" face="宋体">【召拜御史大夫赠袁天纲】<a
href="authers/qzz_0045.htm" target="_blank"></font><font size="3" color="#0080FF"><font face="黑体">杜淹</font></a></big> 
<br>
</font><br>
<font color="#400080">伊吕深可慕，松乔定是虚。系风终不得，脱屣欲安如。<BR>
</font></big>
<font color="#400080">且珍纨素美，当与薜萝疏。既逢杨得意，非复久闲居。<br>
<P><big><font size="3" face="黑体" color="#000080"><strong><em>&nbsp;&nbsp; 卷30_20 </em></strong></font><font
face="黑体" color="#800080"> </font><font size="4" color="#800080" face="宋体">【咏寒食斗鸡应秦王教】<a
href="authers/qzz_0045.htm" target="_blank"></font><font size="3" color="#0080FF"><font face="黑体">杜淹</font></a></big> 
<br>
</font><br>
<font color="#400080">寒食东郊道，扬鞲竞出笼。花冠初照日，芥羽正生风。<BR>
</font></big>
<font color="#400080">顾敌知心勇，先鸣觉气雄。长翘频扫阵，利爪屡通中。<BR>
</font></big>
<font color="#400080">飞毛遍绿野，洒血渍芳丛。虽然百战胜，会自不论功。<br>
<P><big><font size="3" face="黑体" color="#000080"><strong><em>&nbsp;&nbsp; 卷30_21 </em></strong></font><font
face="黑体" color="#800080"> </font><font size="4" color="#800080" face="宋体">【寄赠齐公】<a
href="authers/qzz_0045.htm" target="_blank"></font><font size="3" color="#0080FF"><font face="黑体">杜淹</font></a></big> 
<br>
</font><br>
<font color="#400080">冠盖游梁日，诗书问志年。佩兰长坂上，攀桂小山前。<BR>
</font></big>
<font color="#400080">结交澹若水，履道直如弦。此欢终未极，于兹独播迁。<BR>
</font></big>
<font color="#400080">赭衣登蜀道，白首别秦川。泪随沟水逝，心逐晓旌悬。<BR>
</font></big>
<font color="#400080">去去逾千里，悠悠隔九天。郊野间长薄，城阙隐凝烟。<BR>
</font></big>
<font color="#400080">关门共月对，山路与云连。此时寸心里，难用尺书传。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
