<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百二十六</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百二十六</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷826_1 </em></strong></font><font
face="黑体" color="#800080"> </font><font size="4" color="#800080" face="宋体">【善哉行（伤古曲无知音）】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">有美一人兮，婉如青扬。识曲别音兮，令姿煌煌。<BR>
</font></big>
<font color="#400080">绣袂捧琴兮，登君子堂。如彼萱草兮，使我忧忘。<BR>
</font></big>
<font color="#400080">欲赠之以紫玉尺，白银铛。久不见之兮，湘水茫茫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_2 </em></strong></font><font
face="黑体" color="#800080"> </font><font size="4" color="#800080" face="宋体">【读离骚经】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">湘江滨，湘江滨，兰红芷白波如银，终须一去呼湘君。<BR>
</font></big>
<font color="#400080">问湘神，云中君，不知何以交灵均。我恐湘江之鱼兮，<BR>
</font></big>
<font color="#400080">死后尽为人。曾食灵均之肉兮，个个为忠臣。<BR>
</font></big>
<font color="#400080">又想灵均之骨兮终不曲。千年波底色如玉，<BR>
</font></big>
<font color="#400080">谁能入水少取得，香沐函题贡上国。贡上国，<BR>
</font></big>
<font color="#400080">即全胜和璞悬璃，垂棘结绿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_3 </em></strong></font><font
face="黑体" color="#800080"> </font><font size="4" color="#800080" face="宋体">【阳春曲（江东广明初作）】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">为口莫学阮嗣宗，不言是非非至公。为手须似朱云辈，<BR>
</font></big>
<font color="#400080">折槛英风至今在。男儿结发事君亲，须虑跋投嗫犊。<BR>
</font></big>
<font color="#400080">历数雍熙房与杜，魏公姚公宋开府。尽向天上仙宫闲处坐，<BR>
</font></big>
<font color="#400080">何不却辞上帝下下土，忍见苍生苦苦苦。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_4 </em></strong></font><font
face="黑体" color="#800080"> </font><font size="4" color="#800080" face="宋体">【白雪曲】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">列鼎佩金章，泪眼看风枝。却思食藜藿，身作屠沽儿。<BR>
</font></big>
<font color="#400080">负米无远近，所希升斗归。为人无贵贱，莫学鸡狗肥。<BR>
</font></big>
<font color="#400080">斯言如不忘，别更无光辉。斯言如或忘，即安用人为。
<P><big><font size="3" face="黑体" color="#000080"><strong><em>&nbsp;&nbsp; 卷826_5 </em></strong></font><font
face="黑体" color="#800080"> </font><font size="4" color="#800080" face="宋体">【上留田】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">父不父，兄不兄。上留田，蝥贼生。徒陟冈，泪峥嵘。<BR>
</font></big>
<font color="#400080">我欲使诸凡鸟雀，尽变为Wo。我欲使诸凡草木，<BR>
</font></big>
<font color="#400080">尽变为田荆。邻人歌，邻人歌。古风清，清风生。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_6 </em></strong></font><font
face="黑体" color="#800080"> </font><font size="4" color="#800080" face="宋体">【胡无人】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">霍嫖姚，赵充国，天子将之平朔漠。肉胡之肉，烬胡帐幄。<BR>
</font></big>
<font color="#400080">千里万里，唯留胡之空壳。边风萧萧，榆叶初落。<BR>
</font></big>
<font color="#400080">杀气昼赤，枯骨夜哭。将军既立殊勋，遂有胡无人曲。<BR>
</font></big>
<font color="#400080">我闻之，天子富有四海，德被无垠。但令一物得所，<BR>
</font></big>
<font color="#400080">八表来宾，亦何必令彼胡无人。<BR>
<P><big><font size="3" face="黑体" color="#000080"><strong><em>&nbsp;&nbsp; 卷826_7 </em></strong></font><font
face="黑体" color="#800080"> </font><font size="4" color="#800080" face="宋体">【苦寒行】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">北风北风，职何严毒。摧壮士心，缩金乌足。冻云嚣嚣，<BR>
</font></big>
<font color="#400080">碍雪一片下不得。声绕枯桑，根在沙塞。黄河彻底，<BR>
</font></big>
<font color="#400080">顽直到海。一气抟束，万物无态。唯有吾庭前杉松树枝，<BR>
</font></big>
<font color="#400080">枝枝健在。<br>   <BR>
<P><big><font size="3" face="黑体" color="#000080"><strong><em>&nbsp;&nbsp; 卷826_8 </em></strong></font><font
face="黑体" color="#800080"> </font><font size="4" color="#800080" face="宋体">【蒿里】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">兔不迟，乌更急，但恐穆王八骏，著鞭不及。所以蒿里，<BR>
</font></big>
<font color="#400080">坟出蕺蕺。气凌云天，龙腾凤集。尽为风消土吃，<BR>
</font></big>
<font color="#400080">狐掇蚁拾。黄金不啼玉不泣，白杨骚屑，乱风愁月。<BR>
</font></big>
<font color="#400080">折碑石人，莽秽榛没。牛羊O@，时见牧童儿，弄枯骨。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_9 </em></strong></font><font
face="黑体" color="#800080"> </font><font size="4" color="#800080" face="宋体">【临高台】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">凉风吹远念，使我升高台。宁知数片云，不是旧山来。<BR>
</font></big>
<font color="#400080">故人天一涯，久客殊未回。雁来不得书，空寄声哀哀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_10 </em></strong></font><font
face="黑体" color="#800080"> </font><font size="4" color="#800080" face="宋体">【杞梁妻】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">秦之无道兮四海枯，筑长城兮遮北胡。筑人筑土一万里，<BR>
</font></big>
<font color="#400080">杞梁贞妇啼呜呜。上无父兮中无夫，下无子兮孤复孤。<BR>
</font></big>
<font color="#400080">一号城崩塞色苦，再号杞梁骨出土。疲魂饥魄相逐归，<BR>
</font></big>
<font color="#400080">陌上少年莫相非。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷826_11 </em></strong></font><font
face="黑体" color="#800080"> </font><font size="4" color="#800080" face="宋体">【古离别】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">离恨如旨酒，古今饮皆醉。只恐长江水，尽是儿女泪。<BR>
</font></big>
<font color="#400080">伊余非此辈，送人空把臂。他日再相逢，清风动天地。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_12 </em></strong></font><font
face="黑体" color="#800080"> </font><font size="4" color="#800080" face="宋体">【战城南二首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">万里桑干傍，茫茫古蕃壤。将军貌憔悴，抚剑悲年长。<BR>
</font></big>
<font color="#400080">胡兵尚陵逼，久住亦非强。邯郸少年辈，个个有伎俩。<BR>
</font></big>
<font color="#400080">拖枪半夜去，雪片大如掌。<br><BR>
<font color="#400080">碛中有阴兵，战马时惊蹶。轻猛李陵心，摧残苏武节。<BR>
</font></big>
<font color="#400080">黄金锁子甲，风吹色如铁。十载不封侯，茫茫向谁说。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_13 </em></strong></font><font
face="黑体" color="#800080"> </font><font size="4" color="#800080" face="宋体">【少年行】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">锦衣鲜华手擎鹘，闲行气貌多轻忽。<br>稼穑艰难总不知，五帝三皇是何物。<br>
<br>
<font color="#400080">自拳五色裘，迸入他人宅。却捉苍头奴，玉鞭打一百。<BR>
<font color="#400080">面白如削玉，猖狂曲江曲。马上黄金鞍，适来新赌得。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_14 </em></strong></font><font
face="黑体" color="#800080"> </font><font size="4" color="#800080" face="宋体">【梦游仙四首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">梦到海中山，入个白银宅。逢见一道士，称是李八伯。<BR><BR>
<font color="#400080">三四仙女儿，身著瑟瑟衣。手把明月珠，打落金色梨。<BR>
<font color="#400080">车渠地无尘，行至瑶池滨。森森椿树下，白龙来嗅人。<BR><BR>
<font color="#400080">宫殿峥嵘笼紫气，金渠玉砂五色水。<br>守阍仙婢相倚睡，偷摘蟠桃几倒地。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷826_15 </em></strong></font><font
face="黑体" color="#800080"> </font><font size="4" color="#800080" face="宋体">【轻薄篇二首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">绣林锦野，春态相压。谁家少年，马蹄蹋蹋。<BR>
</font></big>
<font color="#400080">斗鸡走狗夜不归，一掷赌却如花妾。谁云不颠不狂，<BR>
</font></big>
<font color="#400080">其名不彰，悲夫！<BR>
<font color="#400080">木落萧萧，虫鸣唧唧。不觉朱蔫脸红，霜劫鬓漆。<BR>
</font></big>
<font color="#400080">世途多事，泣向秋日。方今少壮不努力，老大徒伤悲，<BR>
</font></big>
<font color="#400080">如何？<br>   <BR>
<P><big><font size="3" face="黑体" color="#000080"><strong><em>&nbsp;&nbsp; 卷826_16 </em></strong></font><font
face="黑体" color="#800080"> </font><font size="4" color="#800080" face="宋体">【长安道】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">憧憧合合，八表一辙。黄尘雾合，车马火热。名汤风雨，<BR>
</font></big>
<font color="#400080">利辗霜雪。千车万驮，半宿关月。上有尧禹，下有夔l。<BR>
</font></big>
<font color="#400080">紫气银轮兮常覆金阙。仙掌捧日兮浊河澄澈。<BR>
</font></big>
<font color="#400080">愚将草木兮有言，与华封人兮不别。<BR>
<P><big><font size="3" face="黑体" color="#000080"><strong><em>&nbsp;&nbsp; 卷826_17 </em></strong></font><font
face="黑体" color="#800080"> </font><font size="4" color="#800080" face="宋体">【洛阳尘】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">昔时昔时洛城人，今作茫茫洛城尘。我闻富有石季伦，<BR>
</font></big>
<font color="#400080">楼台五色干星辰。乐如天乐日夜闻，锦姝绣妾何纷纷。<BR>
</font></big>
<font color="#400080">真珠帘中，姑射神人。文金线玉，香成暮云。孙秀若不杀，<BR>
</font></big>
<font color="#400080">晋室应更贫。伊水削行路，冢石花磷磷。苍茫金谷园，<BR>
</font></big>
<font color="#400080">牛羊荆榛。飞鸟好羽毛，疑是绿珠身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_18 </em></strong></font><font
face="黑体" color="#800080"> </font><font size="4" color="#800080" face="宋体">【富贵曲二首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">有金张族，骄奢相续。琼树玉堂，雕墙绣毂。纨绮杂杂，<BR>
</font></big>
<font color="#400080">钟鼓合合。美人如白牡丹花，半日只舞得一曲。乐不乐，<BR>
</font></big>
<font color="#400080">足不足，争教他爱山青水绿。<br><BR>
<font color="#400080">如神若仙，似兰同雪。乐戒于极，胡不知辍。<BR>
</font></big>
<font color="#400080">只欲更缀上落花，恨不能把住明月。太山肉尽，东海酒竭。<BR>
</font></big>
<font color="#400080">佳人醉唱，敲玉钗折。宁知耘田车水翁，日日日灸背欲裂。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_19 </em></strong></font><font
face="黑体" color="#800080"> </font><font size="4" color="#800080" face="宋体">【野田黄雀行】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">高树风多，吹尔巢落。深蒿叶暖，宜尔依泊。莫近^类，<BR>
</font></big>
<font color="#400080">蛛网亦恶。饮野田之清水，食野田之黄粟。深花中睡，<BR>
</font></big>
<font color="#400080">ej土里浴。如此即全胜啄太仓之谷，而更穿人之屋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_20 </em></strong></font><font
face="黑体" color="#800080"> </font><font size="4" color="#800080" face="宋体">【古意九首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">一雨火云尽，闭门心冥冥。兰花与芙蓉，满院同芳馨。<BR>
</font></big>
<font color="#400080">佳人天一涯，好鸟何嘤嘤。我有双白璧，不羡于虞卿。<BR>
</font></big>
<font color="#400080">我有径寸珠，别是天地精。玩之室生白，潇洒身安轻。<BR>
</font></big>
<font color="#400080">只应天上人，见我双眼明。<br><BR>
<font color="#400080">阳乌烁万物，草木怀春恩。茫茫尘土飞，培壅名利根。<BR>
</font></big>
<font color="#400080">我本是蓑笠，幼知天子尊。学为毛氏诗，亦多直致言。<BR>
</font></big>
<font color="#400080">不慕需类，附势同崩奔。唯寻桃李蹊，去去长者门。<BR><BR>
<font color="#400080">美人如游龙，被服金鸳鸯。手把古刀尺，在彼白玉堂。<BR>
</font></big>
<font color="#400080">文章深掣曳，珂鸣丁当。好风吹桃花，片片落银床。<BR>
</font></big>
<font color="#400080">何妨学羽翰，远逐朱鸟翔。　<BR>
<font color="#400080">乾坤有清气，散入诗人脾。圣贤遗清风，不在恶木枝。<BR>
</font></big>
<font color="#400080">千人万人中，一人两人知。忆在东溪日，花开叶落时。<BR>
</font></big>
<font color="#400080">几拟以黄金，铸作钟子期。<BR>
<font color="#400080">莫轻白云白，不与风雨会。莫见守羊儿，或是初平辈。<BR>
</font></big>
<font color="#400080">人生非日月，光辉岂常在。一荣与一辱，古今常相对。<BR>
</font></big>
<font color="#400080">君不见于公门，子孙好冠盖。<br><BR>
<font color="#400080">古交如真金，百炼色不回。今交如暴流，倏忽生尘埃。<BR>
</font></big>
<font color="#400080">我愿君子气，散为青松栽。我恐荆棘花，只为小人开。<BR>
</font></big>
<font color="#400080">伤心复伤心，吟上高高台。<br><BR>
<font color="#400080">常思谢康乐，文章有神力。是何清风清，凛然似相识。<BR>
</font></big>
<font color="#400080">一种为顽ǎ得作翻经石。一种为枯槁，得作登山屐。<BR>
</font></big>
<font color="#400080">永嘉为郡后，山水添鲜碧。何当学羽翰，一去观遗迹。<br>
<font color="#400080">常思李太白，仙笔驱造化。玄宗致之七宝床，<BR>
</font></big>
<font color="#400080">虎殿龙楼无不可。一朝力士脱靴后，玉上青蝇生一个。<BR>
</font></big>
<font color="#400080">紫皇殿前五色麟，忽然掣断黄金锁。五湖大浪如银山，<BR>
</font></big>
<font color="#400080">满船载酒挝鼓过。贺老成异物，颠狂谁敢和。<BR>
</font></big>
<font color="#400080">宁知江边坟，不是犹醉卧。<br><BR>
<font color="#400080">忆在山中时，丹桂花葳蕤。红泉浸瑶草，白日生华滋。<BR>
</font></big>
<font color="#400080">箬屋开地炉，翠墙挂藤衣。看经竹窗边，白猿三两枝。<BR>
</font></big>
<font color="#400080">东峰有老人，眼碧头骨奇。种薤煮白石，旨趣如婴儿。<BR>
</font></big>
<font color="#400080">月上来打门，月落方始归。授我微妙诀，恬澹无所为。<BR>
</font></big>
<font color="#400080">别来六七年，只恐白日飞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_21 </em></strong></font><font
face="黑体" color="#800080"> </font><font size="4" color="#800080" face="宋体">【酷吏词】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">霰雨，风吼如薄Ｓ雄庞雄牛暮投我宿。吁叹自语，<BR>
</font></big>
<font color="#400080">云太守酷。如何如何，掠脂斡肉。吴姬唱一曲，<BR>
</font></big>
<font color="#400080">等闲破红束。韩娥唱一曲，锦段鲜照屋。宁知一曲两曲歌，<BR>
</font></big>
<font color="#400080">曾使千人万人哭。不惟哭，亦白其头，饥其族。<BR>
</font></big>
<font color="#400080">所以祥风不来，和气不复。蝗乎乎，东西南北。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_22 </em></strong></font><font
face="黑体" color="#800080"> </font><font size="4" color="#800080" face="宋体">【还举人歌行卷】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">厚于铁围山上铁，薄似双成仙体缬。蜀机凤雏动蹩a，<BR>
</font></big>
<font color="#400080">珊瑚枝枝撑著月。王恺家中藏难掘，颜回饥]愁天雪。<BR>
</font></big>
<font color="#400080">古松直笔雷不折，雪衣女啄蟠桃缺。入龙宫步迟迟，<BR>
</font></big>
<font color="#400080">绣帘银殿何参差，即不知骊龙失珠知不知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_23 </em></strong></font><font
face="黑体" color="#800080"> </font><font size="4" color="#800080" face="宋体">【陈宫词】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">缅想当时宫阙盛，荒宴椒房桃⑹ァＳ袷骰ǜ璋倩里，<BR>
</font></big>
<font color="#400080">珊瑚窗中海日迸。大臣来朝酒未醒，酒醒忠谏多不听。<BR>
</font></big>
<font color="#400080">陈宫因此成野田，耕人犁破宫人镜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_24 </em></strong></font><font
face="黑体" color="#800080"> </font><font size="4" color="#800080" face="宋体">【拟齐梁酬所知见赠二首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">静只焚香坐，咏怀悲岁阑。佳人忽有赠，满手红琅\。<BR>
</font></big>
<font color="#400080">不独耀肌魄，将行为羽翰。酬如上青天，风雪空漫漫。<br>
<font color="#400080">美如仙鼎金，清如纤手琴。孙登啸一声，缥缈不可寻。<BR>
</font></big>
<font color="#400080">但觉神洋洋，如入三昧林。释手复在手，古意深复深。<BR>
</font></big>
<font color="#400080">惭无英琼瑶，何以酬知音。
<P><big><font size="3" face="黑体" color="#000080"><strong><em>&nbsp;&nbsp; 卷826_25 </em></strong></font><font
face="黑体" color="#800080"> </font><font size="4" color="#800080" face="宋体">【经古战场】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">茫茫凶荒，迥如天设。驻马四顾，气候迂结。秋空峥嵘，<BR>
</font></big>
<font color="#400080">黄日将没。多少行人，白日见物。莫道路高低，尽是战骨。<BR>
</font></big>
<font color="#400080">莫见地赤碧，尽是征血。昔人昔人既能忠尽于力，<BR>
</font></big>
<font color="#400080">身糜戈戟，脂其风，膏其域。今人何不绳其塍，植其食。<BR>
</font></big>
<font color="#400080">而使空旷年年，常贮愁烟。使我至此，不能无言。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_26 </em></strong></font><font
face="黑体" color="#800080"> </font><font size="4" color="#800080" face="宋体">【村行遇猎】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">猎师纷纷走榛莽，女亦相随把弓矢。南北东西尽杀心，<BR>
</font></big>
<font color="#400080">断烧残云在围里。鹘拂荒田兔成血，竿打黄茅雉惊起。<BR>
</font></big>
<font color="#400080">伤嗟个辈亦是人，一生将此关身己。我闻天地之大德曰生，<BR>
</font></big>
<font color="#400080">又闻万事皆天意，何遣此人又如此。犹更愿天公一丈雪，<BR>
</font></big>
<font color="#400080">深山麋鹿尽冻死。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷826_27 </em></strong></font><font
face="黑体" color="#800080"> </font><font size="4" color="#800080" face="宋体">【渔家】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">赤芦盖屋低压恰，沙涨柴门水痕叠。黄鸡青犬花蒙笼，<BR>
</font></big>
<font color="#400080">渔女渔儿扫风叶。有叟相逢带秋醉，自拔船桩色无愧。<BR>
</font></big>
<font color="#400080">前山脚下得鱼多，恶浪堆中尽头睡。但得忘筌心自乐，<BR>
</font></big>
<font color="#400080">肯羡前贤钓清渭。终须画取挂秋堂，与尔为邻有深意。<br>
<P><big><font size="3" face="黑体" color="#000080"><strong><em>&nbsp;&nbsp; 卷826_28 </em></strong></font><font
face="黑体" color="#800080"> </font><font size="4" color="#800080" face="宋体">【田家作】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">田家老翁无可作，昼甑蒸梨香漠漠。只向阶前曝背眠，<BR>
</font></big>
<font color="#400080">赤桑大叶时时落。古df侵门桃竹密，仓囤峨峨欲遮日。<BR>
</font></big>
<font color="#400080">自云孙子解耕耘，四五年来腹多实。我闻此语心自悲，<BR>
</font></big>
<font color="#400080">世上悠悠岂得知，稼而不穑徒尔为。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_29 </em></strong></font><font
face="黑体" color="#800080"> </font><font size="4" color="#800080" face="宋体">【江边祠】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">松森森，江浑浑，江边古祠空闭门。精灵应醉社日酒，<BR>
</font></big>
<font color="#400080">白龟咬断菖蒲根。花残泠红宿雨滴，土龙甲湿鬼眼赤。<BR>
</font></big>
<font color="#400080">天符早晚下空碧，昨夜前村行霹雳。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_30 </em></strong></font><font
face="黑体" color="#800080"> </font><font size="4" color="#800080" face="宋体">【苦热寄赤松道者】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">天云如烧人如炙，天地炉中更何适。蝉喘雷干冰井融，<BR>
</font></big>
<font color="#400080">些子清风有何益。守羊真人聃之役，高吟招隐倚碧壁。<BR>
</font></big>
<font color="#400080">紫气红烟鲜的的，涧茗园瓜L尘色，骄冷奢凉合相忆。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_31 </em></strong></font><font
face="黑体" color="#800080"> </font><font size="4" color="#800080" face="宋体">【偶作二首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">新诗一千首，古锦初下机。除月与鬼神，别未有人知。<BR>
</font></big>
<font color="#400080">子期去不返，浩浩良不悲。不知天地间，知者复是谁。<br>
<font color="#400080">门前数枝路，路路车马鸣。名埃与利尘，千里万里行。<BR>
</font></big>
<font color="#400080">只见青山高，岂见青山平。朱门势峨峨，冠盖何光明。<BR>
</font></big>
<font color="#400080">黄鸟在花里，青蝉夺其声。尔生非金玉，岂常贵复贞。<BR>
</font></big>
<font color="#400080">寄言之子心，可以归无形。
<P><big><font size="3" face="黑体" color="#000080"><strong><em>&nbsp;&nbsp; 卷826_32 </em></strong></font><font
face="黑体" color="#800080"> </font><font size="4" color="#800080" face="宋体">【夜夜曲】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">蟪蛄切切风骚骚，芙蓉喷香蟾蜍高。<br>孤灯耿耿征妇劳，更深扑落金错刀。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷826_33 </em></strong></font><font
face="黑体" color="#800080"> </font><font size="4" color="#800080" face="宋体">【春晚书山家屋壁二首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">柴门寂寂黍饭馨，山家烟火春雨晴。<br>庭花魉泠泠，小儿啼索树上莺。<br>
<br>
<font color="#400080">水香塘黑蒲森森，鸳鸯如家禽。前村后垄桑柘深，<BR>
</font></big>
<font color="#400080">东邻西舍无相侵。蚕娘洗茧前溪渌，牧童吹笛和衣浴。<BR>
</font></big>
<font color="#400080">山翁留我宿又宿，笑指西坡瓜豆熟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_34 </em></strong></font><font
face="黑体" color="#800080"> </font><font size="4" color="#800080" face="宋体">【春晚闲居寄陈嵩伯】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">春霖闭门久，春色聚庭木。一梦辞旧山，四邻有新哭。<BR>
</font></big>
<font color="#400080">菰蒲生白水，风篁擢纤玉。为忆湖上翁，花时独冥目。
<P><big><font size="3" face="黑体" color="#000080"><strong><em>&nbsp;&nbsp; 卷826_35 </em></strong></font><font
face="黑体" color="#800080"> </font><font size="4" color="#800080" face="宋体">【长持经僧】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">唠唠长夜坐，唠唠早起。杉森森，不见长，<BR>
</font></big>
<font color="#400080">人声续续如流水。金挣玉，吐宫咽徵。头低草木，<BR>
</font></big>
<font color="#400080">手合神鬼。日消三两黄金争得止，而槁木朽枝，一食而已。<BR>
</font></big>
<font color="#400080">伤嗟浮世之人，善事不曾入耳。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_36 </em></strong></font><font
face="黑体" color="#800080"> </font><font size="4" color="#800080" face="宋体">【茫茫曲】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">茫茫复茫茫，满眼皆埃尘。莫言白发多，茎茎是愁筋。<BR>
</font></big>
<font color="#400080">未达苦雕伪，及达多不仁。浅深与高低，尽能生棘榛。<BR>
</font></big>
<font color="#400080">茫茫四大愁杀人。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷826_37 </em></strong></font><font
face="黑体" color="#800080"> </font><font size="4" color="#800080" face="宋体">【古镜词上刘侍郎】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">至宝不自宝，照古还照今。仙人手胼胝，寥秋沈沈。<BR>
</font></big>
<font color="#400080">不是十二面，不是百炼金。若非八彩眉，不可辄照临。<BR>
</font></big>
<font color="#400080">即归玉案头，为君整冠簪。即居吾君手，照出天下心。<BR>
</font></big>
<font color="#400080">恭闻太宗朝，此镜当宸襟。六合悬清光，万里无尘侵。<BR>
</font></big>
<font color="#400080">此镜今又出，天地还得一。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷826_38 </em></strong></font><font
face="黑体" color="#800080"> </font><font size="4" color="#800080" face="宋体">【送姜道士归南岳】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">松品落落，雪格索索。眼有三角，头峭五岳。若不居岳，<BR>
</font></big>
<font color="#400080">此处难著。药僮貌蛮名鄙彼，葫芦酒满担劣起。<BR>
</font></big>
<font color="#400080">万里长风啸一声，九贞须拍黄金几。落叶萧萧□杳□，<BR>
</font></big>
<font color="#400080">送师言了意未了。意未了，他时为我致取一部音声鸟。
<P><big><font size="3" face="黑体" color="#000080"><strong><em>&nbsp;&nbsp; 卷826_39 </em></strong></font><font
face="黑体" color="#800080"> </font><font size="4" color="#800080" face="宋体">【了仙谣】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">海中紫雾蓬莱岛，安期子乔去何早。游戏多骑白骐，<BR>
</font></big>
<font color="#400080">须发如银未曾老。亦留仙诀在人间，啮镞终言药非道。<BR>
</font></big>
<font color="#400080">始皇不得此深旨，远遣徐福生忧恼。紫术黄精心上苗，<BR>
</font></big>
<font color="#400080">大还小还行中宝。若师方术弃心师，浪似雪山何处讨。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
