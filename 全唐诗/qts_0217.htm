<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百一十七</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百一十七</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷217_1 </em></strong></font><font
face="黑体" color="#800080"> </font><font size="4" color="#800080" face="宋体">【苏端、薛复筵简薛华醉歌】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">文章有神交有道，端复得之名誉早。爱客满堂尽豪翰，<BR>
</font></big>
<font color="#400080">开筵上日思芳草。安得健步移远梅，乱插繁花向晴昊。<BR>
</font></big>
<font color="#400080">千里犹残旧冰雪，百壶且试开怀抱。垂老恶闻战鼓悲，<BR>
</font></big>
<font color="#400080">急觞为缓忧心捣。少年努力纵谈笑，看我形容已枯槁。<BR>
</font></big>
<font color="#400080">坐中薛华善醉歌，歌辞自作风格老。近来海内为长句，<BR>
</font></big>
<font color="#400080">汝与山东李白好。何刘沈谢力未工，才兼鲍昭愁绝倒。<BR>
</font></big>
<font color="#400080">诸生颇尽新知乐，万事终伤不自保。气酣日落西风来，<BR>
</font></big>
<font color="#400080">愿吹野水添金杯。如渑之酒常快意，亦知穷愁安在哉。<BR>
</font></big>
<font color="#400080">忽忆雨时秋井塌，古人白骨生青苔，如何不饮令心哀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷217_2 </em></strong></font><font
face="黑体" color="#800080"> </font><font size="4" color="#800080" face="宋体">【晦日寻崔戢、李封】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">朝光入瓮牖，尸寝惊敝裘。起行视天宇，春气渐和柔。<BR>
</font></big>
<font color="#400080">兴来不暇懒，今晨梳我头。出门无所待，徒步觉自由。<BR>
</font></big>
<font color="#400080">杖藜复恣意，免值公与侯。晚定崔李交，会心真罕俦。<BR>
</font></big>
<font color="#400080">每过得酒倾，二宅可淹留。喜结仁里欢，况因令节求。<BR>
</font></big>
<font color="#400080">李生园欲荒，旧竹颇修修。引客看扫除，随时成献酬。<BR>
</font></big>
<font color="#400080">崔侯初筵色，已畏空尊愁。未知天下士，至性有此不。<BR>
</font></big>
<font color="#400080">草牙既青出，蜂声亦暖游。思见农器陈，何当甲兵休。<BR>
</font></big>
<font color="#400080">上古葛天民，不贻黄屋忧。至今阮籍等，熟醉为身谋。<BR>
</font></big>
<font color="#400080">威凤高其翔，长鲸吞九洲。地轴为之翻，百川皆乱流。<BR>
</font></big>
<font color="#400080">当歌欲一放，泪下恐莫收。浊醪有妙理，庶用慰沈浮。
<P><big><font size="3" face="黑体" color="#000080"><strong><em>&nbsp;&nbsp; 卷217_3 </em></strong></font><font
face="黑体" color="#800080"> </font><font size="4" color="#800080" face="宋体">【雨过苏端（端置酒）】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">鸡鸣风雨交，久旱云亦好。杖藜入春泥，无食起我早。<BR>
</font></big>
<font color="#400080">诸家忆所历，一饭迹便扫。苏侯得数过，欢喜每倾倒。<BR>
</font></big>
<font color="#400080">也复可怜人，呼儿具梨枣。浊醪必在眼，尽醉摅怀抱。<BR>
</font></big>
<font color="#400080">红稠屋角花，碧委墙隅草。亲宾纵谈谑，喧闹畏衰老。<BR>
</font></big>
<font color="#400080">况蒙霈泽垂，粮粒或自保。妻孥隔军垒，拨弃不拟道。<br>
<P><big><font size="3" face="黑体" color="#000080"><strong><em>&nbsp;&nbsp; 卷217_4 </em></strong></font><font
face="黑体" color="#800080"> </font><font size="4" color="#800080" face="宋体">【喜晴（一作喜雨）】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">皇天久不雨，既雨晴亦佳。出郭眺西郊，肃肃春增华。<BR>
</font></big>
<font color="#400080">青荧陵陂麦，窈窕桃李花。春夏各有实，我饥岂无涯。<BR>
</font></big>
<font color="#400080">干戈虽横放，惨澹斗龙蛇。甘泽不犹愈，且耕今未赊。<BR>
</font></big>
<font color="#400080">丈夫则带甲，妇女终在家。力难及黍稷，得种菜与麻。<BR>
</font></big>
<font color="#400080">千载商山芝，往者东门瓜。其人骨已朽，此道谁疵瑕。<BR>
</font></big>
<font color="#400080">英贤遇R轲，远引蟠泥沙。顾惭昧所适，回首白日斜。<BR>
</font></big>
<font color="#400080">汉阴有鹿门，沧海有灵查。焉能学众口，咄咄空咨嗟。<br>
<P><big><font size="3" face="黑体" color="#000080"><strong><em>&nbsp;&nbsp; 卷217_5 </em></strong></font><font
face="黑体" color="#800080"> </font><font size="4" color="#800080" face="宋体">【送率府程录事还乡】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">鄙夫行衰谢，抱病昏妄集。常时往还人，记一不识十。<BR>
</font></big>
<font color="#400080">程侯晚相遇，与语才杰立。熏然耳目开，颇觉聪明入。<BR>
</font></big>
<font color="#400080">千载得鲍叔，末契有所及。意钟老柏青，义动修蛇蛰。<BR>
</font></big>
<font color="#400080">若人可数见，慰我垂白泣。告别无淹晷，百忧复相袭。<BR>
</font></big>
<font color="#400080">内愧突不黔，庶羞以Q给。素丝挈长鱼，碧酒随玉粒。<BR>
</font></big>
<font color="#400080">途穷见交态，世梗悲路涩。东风吹春冰，泱莽后土湿。<BR>
</font></big>
<font color="#400080">念君惜羽翮，既饱更思戢。莫作翻云鹘，闻呼向禽急。<br>
<P><big><font size="3" face="黑体" color="#000080"><strong><em>&nbsp;&nbsp; 卷217_6 </em></strong></font><font
face="黑体" color="#800080"> </font><font size="4" color="#800080" face="宋体">【述怀一首（此已下自贼中窜归凤翔作）】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">去年潼关破，妻子隔绝久。今夏草木长，脱身得西走。<BR>
</font></big>
<font color="#400080">麻鞋见天子，衣袖露两肘。朝廷愍生还，亲故伤老丑。<BR>
</font></big>
<font color="#400080">涕泪授拾遗，流离主恩厚。柴门虽得去，未忍即开口。<BR>
</font></big>
<font color="#400080">寄书问三川，不知家在否。比闻同罹祸，杀戮到鸡狗。<BR>
</font></big>
<font color="#400080">山中漏茅屋，谁复依户牖。摧颓苍松根，地冷骨未朽。<BR>
</font></big>
<font color="#400080">几人全性命，尽室岂相偶。翎猛虎场，郁结回我首。<BR>
</font></big>
<font color="#400080">自寄一封书，今已十月后。反畏消息来，寸心亦何有。<BR>
</font></big>
<font color="#400080">汉运初中兴，生平老耽酒。沉思欢会处，恐作穷独叟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷217_7 </em></strong></font><font
face="黑体" color="#800080"> </font><font size="4" color="#800080" face="宋体">【送长孙九侍御赴武威判官】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">骢马新凿蹄，银鞍被来好。绣衣黄白郎，骑向交河道。<BR>
</font></big>
<font color="#400080">问君适万里，取别何草草。天子忧凉州，严程到须早。<BR>
</font></big>
<font color="#400080">去秋群胡反，不得无电扫。此行收遗m，风俗方再造。<BR>
</font></big>
<font color="#400080">族父领元戎，名声国中老。夺我同官良，飘摇按城堡。<BR>
</font></big>
<font color="#400080">使我不能餐，令我恶怀抱。若人才思阔，溟涨浸绝岛。<BR>
</font></big>
<font color="#400080">尊前失诗流，塞上得国宝。皇天悲送远，云雨白浩浩。<BR>
</font></big>
<font color="#400080">东郊尚烽火，朝野色枯槁。西极柱亦倾，如何正穹昊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷217_8 </em></strong></font><font
face="黑体" color="#800080"> </font><font size="4" color="#800080" face="宋体">【送樊二十三侍御赴汉中判官】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">威弧不能弦，自尔无宁岁。川谷血横流，豺狼沸相噬。<BR>
</font></big>
<font color="#400080">天子从北来，长驱振凋敝。顿兵岐梁下，却跨沙漠裔。<BR>
</font></big>
<font color="#400080">二京陷未收，四极我得制。萧索汉水清，缅通淮湖税。<BR>
</font></big>
<font color="#400080">使者纷星散，王纲尚旒缀。南伯从事贤，君行立谈际。<BR>
</font></big>
<font color="#400080">生知七曜历，手画三军势。冰雪净聪明，雷霆走精锐。<BR>
</font></big>
<font color="#400080">幕府辍谏官，朝廷无此例。至尊方旰食，仗尔布嘉惠。<BR>
</font></big>
<font color="#400080">补阙暮征入，柱史晨征憩。正当艰难时，实藉长久计。<BR>
</font></big>
<font color="#400080">回风吹独树，白日照执袂。恸哭苍烟根，山门万重闭。<BR>
</font></big>
<font color="#400080">居人莽牢落，游子方迢递。裴回悲生离，局促老一世。<BR>
</font></big>
<font color="#400080">陶唐歌遗民，后汉更列帝。恨无匡复姿，聊欲从此逝。<br>
<P><big><font size="3" face="黑体" color="#000080"><strong><em>&nbsp;&nbsp; 卷217_9 </em></strong></font><font
face="黑体" color="#800080"> </font><font size="4" color="#800080" face="宋体">【送从弟亚赴安西判官】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">南风作秋声，杀气薄炎炽。盛夏鹰隼击，时危异人至。<BR>
</font></big>
<font color="#400080">令弟草中来，苍然请论事。诏书引上殿，奋舌动天意。<BR>
</font></big>
<font color="#400080">兵法五十家，尔腹为箧笥。应对如转丸，疏通略文字。<BR>
</font></big>
<font color="#400080">经纶皆新语，足以正神器。宗庙尚为灰，君臣俱下泪。<BR>
</font></big>
<font color="#400080">崆峒地无轴，青海天轩轾。西极最疮痍，连山暗烽燧。<BR>
</font></big>
<font color="#400080">帝曰大布衣，藉卿佐元帅。坐看清流沙，所以子奉使。<BR>
</font></big>
<font color="#400080">归当再前席，适远非历试。须存武威郡，为画长久利。<BR>
</font></big>
<font color="#400080">孤峰石戴驿，快马金缠辔。黄羊饫不膻，芦酒多还醉。<BR>
</font></big>
<font color="#400080">踊跃常人情，惨澹苦士志。安边敌何有，反正计始遂。<BR>
</font></big>
<font color="#400080">吾闻驾鼓车，不合用骐骥。龙吟回其头，夹辅待所致。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷217_10 </em></strong></font><font
face="黑体" color="#800080"> </font><font size="4" color="#800080" face="宋体">【送韦十六评事充同谷郡防御判官】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">昔没贼中时，潜与子同游。今归行在所，王事有去留。<BR>
</font></big>
<font color="#400080">逼侧兵马间，主忧急良筹。子虽躯干小，老气横九州。<BR>
</font></big>
<font color="#400080">挺身艰难际，张目视寇雠。朝廷壮其节，奉诏令参谋。<BR>
</font></big>
<font color="#400080">銮舆驻凤翔，同谷为咽喉。西扼弱水道，南镇⒑壁睢<BR>
</font></big>
<font color="#400080">此邦承平日，剽劫吏所羞。况乃胡未灭，控带莽悠悠。<BR>
</font></big>
<font color="#400080">府中韦使君，道足示怀柔。令侄才俊茂，二美又何求。<BR>
</font></big>
<font color="#400080">受词太白脚，走马仇池头。古色沙土裂，积阴雪云稠。<BR>
</font></big>
<font color="#400080">羌父豪猪靴，羌儿青兕裘。吹角向月窟，苍山旌旆愁。<BR>
</font></big>
<font color="#400080">鸟惊出死树，龙怒拔老湫。古来无人境，今代横戈矛。<BR>
</font></big>
<font color="#400080">伤哉文儒士，愤激驰林丘。中原正格斗，后会何缘由。<BR>
</font></big>
<font color="#400080">百年赋命定，岂料沉与浮。且复恋良友，握手步道周。<BR>
</font></big>
<font color="#400080">论兵远壑净，亦可纵冥搜。题诗得秀句，札翰时相投。<br>
<P><big><font size="3" face="黑体" color="#000080"><strong><em>&nbsp;&nbsp; 卷217_11 </em></strong></font><font
face="黑体" color="#800080"> </font><font size="4" color="#800080" face="宋体">【塞芦子（芦子关属夏州，北去塞门镇一十八里）】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">五城何迢迢，迢迢隔河水。边兵尽东征，城内空荆杞。<BR>
</font></big>
<font color="#400080">思明割怀卫，秀岩西未已。回略大荒来，崤函盖虚尔。<BR>
</font></big>
<font color="#400080">延州秦北户，关防犹可倚。焉得一万人，疾驱塞芦子。<BR>
</font></big>
<font color="#400080">岐有薛大夫，旁制山贼起。近闻昆戎徒，为退三百里。<BR>
</font></big>
<font color="#400080">芦关扼两寇，深意实在此。谁能叫帝阍，胡行速如鬼。
<P><big><font size="3" face="黑体" color="#000080"><strong><em>&nbsp;&nbsp; 卷217_12 </em></strong></font><font
face="黑体" color="#800080"> </font><font size="4" color="#800080" face="宋体">【彭衙行（A阳县西北有彭衙城）】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">忆昔避贼初，北走经险艰。夜深彭衙道，月照白水山。<BR>
</font></big>
<font color="#400080">尽室久徒步，逢人多厚颜。参差谷鸟吟，不见游子还。<BR>
</font></big>
<font color="#400080">痴女饥咬我，啼畏虎狼闻。怀中掩其口，反侧声愈嗔。<BR>
</font></big>
<font color="#400080">小儿强解事，故索苦李餐。一旬半雷雨，泥泞相牵攀。<BR>
</font></big>
<font color="#400080">既无御雨备，径滑衣又寒。有时经契阔，竟日数里间。<BR>
</font></big>
<font color="#400080">野果充糇粮，卑枝成屋椽。早行石上水，暮宿天边烟。<BR>
</font></big>
<font color="#400080">少留周家洼，欲出芦子关。故人有孙宰，高义薄曾云。<BR>
</font></big>
<font color="#400080">延客已曛黑，张灯启重门。暖汤濯我足，翦纸招我魂。<BR>
</font></big>
<font color="#400080">从此出妻孥，相视涕阑干。众雏烂熳睡，唤起沾盘餐。<BR>
</font></big>
<font color="#400080">誓将与夫子，永结为弟昆。遂空所坐堂，安居奉我欢。<BR>
</font></big>
<font color="#400080">谁肯艰难际，豁达露心肝。别来岁月周，胡羯仍构患。<BR>
</font></big>
<font color="#400080">何当有翅翎，飞去堕尔前。
<P><big><font size="3" face="黑体" color="#000080"><strong><em>&nbsp;&nbsp; 卷217_13 </em></strong></font><font
face="黑体" color="#800080"> </font><font size="4" color="#800080" face="宋体">【北征】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">皇帝二载秋，闰八月初吉。杜子将北征，苍茫问家室。<BR>
</font></big>
<font color="#400080">维时遭艰虞，朝野少暇日。顾惭恩私被，诏许归蓬荜。<BR>
</font></big>
<font color="#400080">拜辞诣阙下，怵惕久未出。虽乏谏诤姿，恐君有遗失。<BR>
</font></big>
<font color="#400080">君诚中兴主，经纬固密勿。东胡反未已，臣甫愤所切。<BR>
</font></big>
<font color="#400080">挥涕恋行在，道途犹恍惚。乾坤含疮痍，忧虞何时毕。<BR>
</font></big>
<font color="#400080">靡靡逾阡陌，人烟眇萧瑟。所遇多被伤，呻吟更流血。<BR>
</font></big>
<font color="#400080">回首凤翔县，旌旗晚明灭。前登寒山重，屡得饮马窟。<BR>
</font></big>
<font color="#400080">郊入地底，泾水中荡。猛虎立我前，苍崖吼时裂。<BR>
</font></big>
<font color="#400080">菊垂今秋花，石戴古车辙。青云动高兴，幽事亦可悦。<BR>
</font></big>
<font color="#400080">山果多琐细，罗生杂橡栗。或红如丹砂，或黑如点漆。<BR>
</font></big>
<font color="#400080">雨露之所濡，甘苦齐结实。缅思桃源内，益叹身世拙。<BR>
</font></big>
<font color="#400080">坡陀望~，岩谷互出没。我行已水滨，我仆犹木末。<BR>
</font></big>
<font color="#400080">鸱鸟鸣黄桑，野鼠拱乱穴。夜深经战场，寒月照白骨。<BR>
</font></big>
<font color="#400080">潼关百万师，往者散何卒。遂令半秦民，残害为异物。<BR>
</font></big>
<font color="#400080">况我堕胡尘，及归尽华发。经年至茅屋，妻子衣百结。<BR>
</font></big>
<font color="#400080">恸哭松声回，悲泉共幽咽。平生所娇儿，颜色白胜雪。<BR>
</font></big>
<font color="#400080">见耶背面啼，垢腻脚不袜。床前两小女，补绽才过膝。<BR>
</font></big>
<font color="#400080">海图坼波涛，旧绣移曲折。天吴及紫凤，颠倒在V褐。<BR>
</font></big>
<font color="#400080">老夫情怀恶，呕泄卧数日。那无囊中帛，救汝寒凛栗。<BR>
</font></big>
<font color="#400080">粉黛亦解苞，衾n稍罗列。瘦妻面复光，痴女头自栉。<BR>
</font></big>
<font color="#400080">学母无不为，晓妆随手抹。移时施朱铅，狼藉画眉阔。<BR>
</font></big>
<font color="#400080">生还对童稚，似欲忘饥渴。问事竞挽须，谁能即嗔喝。<BR>
</font></big>
<font color="#400080">翻思在贼愁，甘受杂乱聒。新归且慰意，生理焉能说。<BR>
</font></big>
<font color="#400080">至尊尚蒙尘，几日休练卒。仰观天色改，坐觉祆气豁。<BR>
</font></big>
<font color="#400080">阴风西北来，惨澹随回鹘。其王愿助顺，其俗善驰突。<BR>
</font></big>
<font color="#400080">送兵五千人，驱马一万匹。此辈少为贵，四方服勇决。<BR>
</font></big>
<font color="#400080">所用皆鹰腾，破敌过箭疾。圣心颇虚伫，时议气欲夺。<BR>
</font></big>
<font color="#400080">伊洛指掌收，西京不足拔。官军请深入，蓄锐何俱发。<BR>
</font></big>
<font color="#400080">此举开青徐，旋瞻略恒碣。昊天积霜露，正气有肃杀。<BR>
</font></big>
<font color="#400080">祸转亡胡岁，势成擒胡月。胡命其能久，皇纲未宜绝。<BR>
</font></big>
<font color="#400080">忆昨狼狈初，事与古先别。奸臣竟菹醢，同恶随荡析。<BR>
</font></big>
<font color="#400080">不闻夏殷衰，中自诛褒妲。周汉获再兴，宣光果明哲。<BR>
</font></big>
<font color="#400080">桓桓陈将军，仗钺奋忠烈。微尔人尽非，于今国犹活。<BR>
</font></big>
<font color="#400080">凄凉大同殿，寂寞白兽闼。都人望翠华，佳气向金阙。<BR>
</font></big>
<font color="#400080">园陵固有神，扫洒数不缺。煌煌太宗业，树立甚宏达。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷217_14 </em></strong></font><font
face="黑体" color="#800080"> </font><font size="4" color="#800080" face="宋体">【得舍弟消息】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">风吹紫荆树，色与春庭暮。花落辞故枝，风回返无处。<BR>
</font></big>
<font color="#400080">骨肉恩书重，漂泊难相遇。犹有泪成河，经天复东注。
<P><big><font size="3" face="黑体" color="#000080"><strong><em>&nbsp;&nbsp; 卷217_15 </em></strong></font><font
face="黑体" color="#800080"> </font><font size="4" color="#800080" face="宋体">【徒步归行】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">明公壮年值时危，经济实藉英雄姿。国之社稷今若是，<BR>
</font></big>
<font color="#400080">武定祸乱非公谁。凤翔千官且饱饭，衣马不复能轻肥。<BR>
</font></big>
<font color="#400080">青袍朝士最困者，白头拾遗徒步归。人生交契无老少，<BR>
</font></big>
<font color="#400080">论交何必先同调。妻子山中哭向天，须公枥上追风骠。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷217_16 </em></strong></font><font
face="黑体" color="#800080"> </font><font size="4" color="#800080" face="宋体">【玉华宫】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">溪回松风长，苍鼠窜古瓦。不知何王殿，遗构绝壁下。<BR>
</font></big>
<font color="#400080">阴房鬼火青，坏道哀湍泻。万籁真笙竽，秋色正萧洒。<BR>
</font></big>
<font color="#400080">美人为黄土，况乃粉黛假。当时侍金舆，故物独石马。<BR>
</font></big>
<font color="#400080">忧来藉草坐，浩歌泪盈把。冉冉征途间，谁是长年者。<br>
<P><big><font size="3" face="黑体" color="#000080"><strong><em>&nbsp;&nbsp; 卷217_17 </em></strong></font><font
face="黑体" color="#800080"> </font><font size="4" color="#800080" face="宋体">【九成宫】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">苍山入百里，崖断如杵臼。曾宫凭风回，岌I土囊口。<BR>
</font></big>
<font color="#400080">立神扶栋梁，凿翠开户牖。其阳产灵芝，其阴宿牛斗。<BR>
</font></big>
<font color="#400080">纷披长松倒，揭gG怪石走。哀猿啼一声，客泪迸林薮。<BR>
</font></big>
<font color="#400080">荒哉隋家帝，制此今颓朽。向使国不亡，焉为巨唐有。<BR>
</font></big>
<font color="#400080">虽无新增修，尚置官居守。巡非瑶水远，迹是雕墙后。<BR>
</font></big>
<font color="#400080">我行属时危，仰望嗟叹久。天王守太白，驻马更搔首。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷217_18 </em></strong></font><font
face="黑体" color="#800080"> </font><font size="4" color="#800080" face="宋体">【羌村】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">峥嵘赤云西，日脚下平地。柴门鸟雀噪，归客千里至。<BR>
</font></big>
<font color="#400080">妻孥怪我在，惊定还拭泪。世乱遭飘荡，生还偶然遂。<BR>
</font></big>
<font color="#400080">邻人满墙头，感叹亦[欷。夜阑更秉烛，相对如梦寐。<BR><BR>
<font color="#400080">晚岁迫偷生，还家少欢趣。娇儿不离膝，畏我复却去。<BR>
</font></big>
<font color="#400080">忆昔好追凉，故绕池边树。萧萧北风劲，抚事煎百虑。<BR>
</font></big>
<font color="#400080">赖知禾黍收，已觉糟床注。如今足斟酌，且用慰迟暮。<BR>
<font color="#400080">群鸡正乱叫，客至鸡斗争。驱鸡上树木，始闻叩柴荆。<BR>
</font></big>
<font color="#400080">父老四五人，问我久远行。手中各有携，倾}浊复清。<BR>
</font></big>
<font color="#400080">苦辞酒味薄，黍地无人耕。兵革既未息，儿童尽东征。<BR>
</font></big>
<font color="#400080">请为父老歌，艰难愧深情。歌罢仰天叹，四座泪纵横。
<P><big><font size="3" face="黑体" color="#000080"><strong><em>&nbsp;&nbsp; 卷217_19 </em></strong></font><font
face="黑体" color="#800080"> </font><font size="4" color="#800080" face="宋体">【逼仄行，赠毕曜（一作bX々行，一作赠毕四曜）】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">逼仄何逼仄，我居巷南子巷北。可恨邻里间，<BR>
</font></big>
<font color="#400080">十日不一见颜色。自从官马送还官，行路难行涩如棘。<BR>
</font></big>
<font color="#400080">我贫无乘非无足，昔者相过今不得。实不是爱微躯，<BR>
</font></big>
<font color="#400080">又非关足无力。徒步翻愁官长怒，此心炯炯君应识。<BR>
</font></big>
<font color="#400080">晓来急雨春风颠，睡美不闻钟鼓传。东家蹇驴许借我，<BR>
</font></big>
<font color="#400080">泥滑不敢骑朝天。已令请急会通籍，男儿信命绝可怜。<BR>
</font></big>
<font color="#400080">焉能终日心拳拳，忆君诵诗神凛然。辛夷始花亦已落，<BR>
</font></big>
<font color="#400080">况我与子非壮年。街头酒价常苦贵，方外酒徒稀醉眠。<BR>
</font></big>
<font color="#400080">速宜相就饮一斗，恰有三百青铜钱。<BR>
<P><big><font size="3" face="黑体" color="#000080"><strong><em>&nbsp;&nbsp; 卷217_20 </em></strong></font><font
face="黑体" color="#800080"> </font><font size="4" color="#800080" face="宋体">【送李校书二十六韵】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">代北有豪鹰，生子毛尽赤。渥洼骐骥儿，尤异是龙脊。<BR>
</font></big>
<font color="#400080">李舟名父子，清峻流辈伯。人间好少年，不必须白晰。<BR>
</font></big>
<font color="#400080">十五富文史，十八足宾客。十九授校书，二十声辉赫。<BR>
</font></big>
<font color="#400080">众中每一见，使我潜动魄。自恐二男儿，辛勤养无益。<BR>
</font></big>
<font color="#400080">乾元元年春，万姓始安宅。舟也衣彩衣，告我欲远适。<BR>
</font></big>
<font color="#400080">倚门固有望，敛衽就行役。南登吟白华，已见楚山碧。<BR>
</font></big>
<font color="#400080">蔼蔼咸阳都，冠盖日云积。何时太夫人，堂上会亲戚。<BR>
</font></big>
<font color="#400080">汝翁草明光，天子正前席。归期岂烂漫，别意终感激。<BR>
</font></big>
<font color="#400080">顾我蓬屋姿，谬通金闺籍。小来习性懒，晚节慵转剧。<BR>
</font></big>
<font color="#400080">每愁悔吝作，如觉天地窄。羡君齿发新，行己能夕惕。<BR>
</font></big>
<font color="#400080">临岐意颇切，对酒不能吃。回身视绿野，惨澹如荒泽。<BR>
</font></big>
<font color="#400080">老雁春忍饥，哀号待枯麦。时哉高飞燕，绚练新羽翮。<BR>
</font></big>
<font color="#400080">长云湿褒斜，汉水饶巨石。无令轩车迟，衰疾悲夙昔。
<P><big><font size="3" face="黑体" color="#000080"><strong><em>&nbsp;&nbsp; 卷217_21 </em></strong></font><font
face="黑体" color="#800080"> </font><font size="4" color="#800080" face="宋体">【洗兵马（收京后作）】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">中兴诸将收山东，捷书日报清昼同。河广传闻一苇过，<BR>
</font></big>
<font color="#400080">胡危命在破竹中。祗残邺城不日得，独任朔方无限功。<BR>
</font></big>
<font color="#400080">京师皆骑汗血马，回纥喂肉葡萄宫。已喜皇威清海岱，<BR>
</font></big>
<font color="#400080">常思仙仗过崆峒。三年笛里关山月，万国兵前草木风。<BR>
</font></big>
<font color="#400080">成王功大心转小，郭相谋深古来少。司徒清鉴悬明镜，<BR>
</font></big>
<font color="#400080">尚书气与秋天杳。二三豪俊为时出，整顿乾坤济时了。<BR>
</font></big>
<font color="#400080">东走无复忆鲈鱼，南飞觉有安巢鸟。青春复随冠冕入，<BR>
</font></big>
<font color="#400080">紫禁正耐烟花绕。鹤禁通霄凤辇备，鸡鸣问寝龙楼晓。<BR>
</font></big>
<font color="#400080">攀龙附凤势莫当，天下尽化为侯王。汝等岂知蒙帝力，<BR>
</font></big>
<font color="#400080">时来不得夸身强。关中既留萧丞相，幕下复用张子房。<BR>
</font></big>
<font color="#400080">张公一生江海客，身长九尺须眉苍。征起适遇风云会，<BR>
</font></big>
<font color="#400080">扶颠始知筹策良。青袍白马更何有，后汉今周喜再昌。<BR>
</font></big>
<font color="#400080">寸地尺天皆入贡，奇祥异瑞争来送。不知何国致白环，<BR>
</font></big>
<font color="#400080">复道诸山得银瓮。隐士休歌紫芝曲，词人解撰河清颂。<BR>
</font></big>
<font color="#400080">田家望望惜雨干，布谷处处催春种。淇上健儿归莫懒，<BR>
</font></big>
<font color="#400080">城南思妇愁多梦。安得壮士挽天河，净洗甲兵长不用。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷217_22 </em></strong></font><font
face="黑体" color="#800080"> </font><font size="4" color="#800080" face="宋体">【留花门】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">北门天骄子，饱肉气勇决。高秋马肥健，挟矢射汉月。<BR>
</font></big>
<font color="#400080">自古以为患，诗人厌薄伐。修德使其来，羁縻固不绝。<BR>
</font></big>
<font color="#400080">胡为倾国至，出入暗金阙。中原有驱除，隐忍用此物。<BR>
</font></big>
<font color="#400080">公主歌黄鹄，君王指白日。连云屯左辅，百里见积雪。<BR>
</font></big>
<font color="#400080">长戟鸟休飞，哀笳曙幽咽。田家最恐惧，麦倒桑枝折。<BR>
</font></big>
<font color="#400080">沙苑临清渭，泉香草丰洁。渡河不用船，千骑常撇烈。<BR>
</font></big>
<font color="#400080">胡尘逾太行，杂种抵京室。花门既须留，原野转萧瑟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷217_23 </em></strong></font><font
face="黑体" color="#800080"> </font><font size="4" color="#800080" face="宋体">【病后遇王倚饮，赠歌】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">麟角凤觜世莫识，煎胶续弦奇自见。尚看王生抱此怀，<BR>
</font></big>
<font color="#400080">在于甫也何由羡。且遇王生慰畴昔，素知贱子甘贫贱。<BR>
</font></big>
<font color="#400080">酷见冻馁不足耻，多病沈年苦无健。王生怪我颜色恶，<BR>
</font></big>
<font color="#400080">答云伏枕艰难遍，疟疠三秋孰可忍，寒热百日相交战。<BR>
</font></big>
<font color="#400080">头白眼暗坐有胝，肉黄皮皱命如线。惟生哀我未平复，<BR>
</font></big>
<font color="#400080">为我力致美肴膳。遣人向市赊香粳，唤妇出房亲自馔。<BR>
</font></big>
<font color="#400080">长安冬菹酸且绿，金城土酥静如练。兼求富豪且割鲜，<BR>
</font></big>
<font color="#400080">密沽斗酒谐终宴。故人情义晚谁似，令我手脚轻欲漩。<BR>
</font></big>
<font color="#400080">老马为驹信不虚，当时得意况深眷。但使残年饱吃饭，<BR>
</font></big>
<font color="#400080">只愿无事常相见。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷217_24 </em></strong></font><font
face="黑体" color="#800080"> </font><font size="4" color="#800080" face="宋体">【湖城东遇孟云卿，复归刘颢宅宿宴，饮散因为醉歌】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">疾风吹尘暗河县，行子隔手不相见。湖城城南一开眼，<BR>
</font></big>
<font color="#400080">驻马偶识云卿面。向非刘颢为地主，懒回鞭辔成高宴。<BR>
</font></big>
<font color="#400080">刘侯叹我携客来，置酒张灯促华馔。且将款曲终今夕，<BR>
</font></big>
<font color="#400080">休语艰难尚酣战。照室红炉促曙光，萦窗素月垂文练。<BR>
</font></big>
<font color="#400080">天开地裂长安陌，寒尽春生洛阳殿。岂知驱车复同轨，<BR>
</font></big>
<font color="#400080">可惜刻漏随更箭。人生会合不可常，庭树鸡鸣泪如线。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷217_25 </em></strong></font><font
face="黑体" color="#800080"> </font><font size="4" color="#800080" face="宋体">【阌乡姜七少府设脍，戏赠长歌】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">姜侯设脍当严冬，昨日今日皆天风。河冻未渔不易得，<BR>
</font></big>
<font color="#400080">凿冰恐侵河伯宫。饔人受鱼鲛人手，洗鱼磨刀鱼眼红。<BR>
</font></big>
<font color="#400080">无声细下飞碎雪，有骨已剁觜春葱。偏劝腹腴愧年少，<BR>
</font></big>
<font color="#400080">软炊香饭缘老翁。落砧何曾白纸湿，放箸未觉金盘空。<BR>
</font></big>
<font color="#400080">新欢便饱姜侯德，清觞异味情屡极。东归贪路自觉难，<BR>
</font></big>
<font color="#400080">欲别上马身无力。可怜为人好心事，于我见子真颜色。<BR>
</font></big>
<font color="#400080">不恨我衰子贵时，怅望且为今相忆。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷217_26 </em></strong></font><font
face="黑体" color="#800080"> </font><font size="4" color="#800080" face="宋体">【戏赠阌乡秦少公短歌】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">去年行宫当太白，朝回君是同舍客。同心不减骨肉亲，<BR>
</font></big>
<font color="#400080">每语见许文章伯。今日时清两京道，相逢苦觉人情好。<BR>
</font></big>
<font color="#400080">昨夜邀欢乐更无，多才依旧能潦倒。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷217_27 </em></strong></font><font
face="黑体" color="#800080"> </font><font size="4" color="#800080" face="宋体">【李县丈人胡马行】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">丈人骏马名胡骝，前年避胡过金牛。回鞭却走见天子，<BR>
</font></big>
<font color="#400080">朝饮汉水暮灵州。自矜胡骝奇绝代，乘出千人万人爱。<BR>
</font></big>
<font color="#400080">一闻说尽急难材，转益愁向驽骀辈。头上锐耳批秋竹，<BR>
</font></big>
<font color="#400080">脚下高蹄削寒玉。始知神龙别有种，不比俗马空多肉。<BR>
</font></big>
<font color="#400080">洛阳大道时再清，累日喜得俱东行。凤臆龙G未易识，<BR>
</font></big>
<font color="#400080">侧身注目长风生。<BR>
<P><big><font size="3" face="黑体" color="#000080"><strong><em>&nbsp;&nbsp; 卷217_28 </em></strong></font><font
face="黑体" color="#800080"> </font><font size="4" color="#800080" face="宋体">【义鹘】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">阴崖有苍鹰，养子黑柏颠。白蛇登其巢，吞噬恣朝餐。<BR>
</font></big>
<font color="#400080">雄飞远求食，雌者鸣辛酸。力强不可制，黄口无半存。<BR>
</font></big>
<font color="#400080">其父从西归，翻身入长烟。斯须领健鹘，痛愤寄所宣。<BR>
</font></big>
<font color="#400080">斗上捩孤影，哮来九天。修鳞脱远枝，巨颡坼老拳。<BR>
</font></big>
<font color="#400080">高空得蹭蹬，短草辞蜿蜒。折尾能一掉，饱肠皆已穿。<BR>
</font></big>
<font color="#400080">生虽灭众雏，死亦垂千年。物情有报复，快意贵目前。<BR>
</font></big>
<font color="#400080">兹实鸷鸟最，急难心炯然。功成失所往，用舍何其贤。<BR>
</font></big>
<font color="#400080">近经水湄，此事樵夫传。飘萧觉素发，凛欲冲儒冠。<BR>
</font></big>
<font color="#400080">人生许与分，只在顾盼间。聊为义鹘行，用激壮士肝。
<P><big><font size="3" face="黑体" color="#000080"><strong><em>&nbsp;&nbsp; 卷217_29 </em></strong></font><font
face="黑体" color="#800080"> </font><font size="4" color="#800080" face="宋体">【画鹘行（一作画雕）】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">高堂见生鹘，飒爽动秋骨。初惊无拘挛，何得立突兀。<BR>
</font></big>
<font color="#400080">乃知画师妙，功刮造化窟。写作神骏姿，充君眼中物。<BR>
</font></big>
<font color="#400080">乌鹊满椭Γ轩然恐其出。侧脑看青霄，宁为众禽没。<BR>
</font></big>
<font color="#400080">长翮如刀剑，人寰可超越。乾坤空峥嵘，粉墨且萧瑟。<BR>
</font></big>
<font color="#400080">缅思云沙际，自有烟雾质。吾今意何伤，顾步独纡郁。<br>
<P><big><font size="3" face="黑体" color="#000080"><strong><em>&nbsp;&nbsp; 卷217_30 </em></strong></font><font
face="黑体" color="#800080"> </font><font size="4" color="#800080" face="宋体">【瘦马行（一作老马）】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">东郊瘦马使我伤，骨骼t兀如堵墙。绊之欲动转欹侧，<BR>
</font></big>
<font color="#400080">此岂有意仍腾骧。细看六印带官字，众道三军遗路旁。<BR>
</font></big>
<font color="#400080">皮干剥落杂泥滓，毛暗萧条连雪霜。去岁奔波逐馀寇，<BR>
</font></big>
<font color="#400080">骅骝不惯不得将。士卒多骑内厩马，惆怅恐是病乘黄。<BR>
</font></big>
<font color="#400080">当时历块误一蹶，委弃非汝能周防。见人惨澹若哀诉，<BR>
</font></big>
<font color="#400080">失主错莫无晶光。天寒远放雁为伴，日暮不收乌啄疮。<BR>
</font></big>
<font color="#400080">谁家且养愿终惠，更试明年春草长。<BR>
<P><big><font size="3" face="黑体" color="#000080"><strong><em>&nbsp;&nbsp; 卷217_31 </em></strong></font><font
face="黑体" color="#800080"> </font><font size="4" color="#800080" face="宋体">【新安吏】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">客行新安道，喧呼闻点兵。借问新安吏，县小更无丁。<BR>
</font></big>
<font color="#400080">府帖昨夜下，次选中男行。中男绝短小，何以守王城。<BR>
</font></big>
<font color="#400080">肥男有母送，瘦男独伶俜。白水暮东流，青山犹哭声。<BR>
</font></big>
<font color="#400080">莫自使眼枯，收汝泪纵横。眼枯即见骨，天地终无情。<BR>
</font></big>
<font color="#400080">我军取相州，日夕望其平。岂意贼难料，归军星散营。<BR>
</font></big>
<font color="#400080">就粮近故垒，练卒依旧京。掘壕不到水，牧马役亦轻。<BR>
</font></big>
<font color="#400080">况乃王师顺，抚养甚分明。送行勿泣血，仆射如父兄。<br>
<P><big><font size="3" face="黑体" color="#000080"><strong><em>&nbsp;&nbsp; 卷217_32 </em></strong></font><font
face="黑体" color="#800080"> </font><font size="4" color="#800080" face="宋体">【潼关吏】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">士卒何草草，筑城潼关道。大城铁不如，小城万丈馀。<BR>
</font></big>
<font color="#400080">借问潼关吏，修关还备胡。要我下马行，为我指山隅。<BR>
</font></big>
<font color="#400080">连云列战格，飞鸟不能逾。胡来但自守，岂复忧西都。<BR>
</font></big>
<font color="#400080">丈人视要处，窄狭容单车。艰难奋长戟，万古用一夫。<BR>
</font></big>
<font color="#400080">哀哉桃林战，百万化为鱼。请嘱防关将，慎勿学哥舒。
<P><big><font size="3" face="黑体" color="#000080"><strong><em>&nbsp;&nbsp; 卷217_33 </em></strong></font><font
face="黑体" color="#800080"> </font><font size="4" color="#800080" face="宋体">【石壕吏（陕县有石壕镇）】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">暮投石壕村，有吏夜捉人。老翁逾墙走，老妇出门看。<BR>
</font></big>
<font color="#400080">吏呼一何怒，妇啼一何苦。听妇前致词，三男邺城戍。<BR>
</font></big>
<font color="#400080">一男附书至，二男新战死。存者且偷生，死者长已矣。<BR>
</font></big>
<font color="#400080">室中更无人，惟有乳下孙。有孙母未去，出入无完裙。<BR>
</font></big>
<font color="#400080">老妪力虽衰，请从吏夜归。急应河阳役，犹得备晨炊。<BR>
</font></big>
<font color="#400080">夜久语声绝，如闻泣幽咽。天明登前途，独与老翁别。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷217_34 </em></strong></font><font
face="黑体" color="#800080"> </font><font size="4" color="#800080" face="宋体">【新婚别】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">兔丝附蓬麻，引蔓故不长。嫁女与征夫，不如弃路旁。<BR>
</font></big>
<font color="#400080">结发为妻子，席不暖君床。暮婚晨告别，无乃太匆忙。<BR>
</font></big>
<font color="#400080">君行虽不远，守边赴河阳。妾身未分明，何以拜姑嫜。<BR>
</font></big>
<font color="#400080">父母养我时，日夜令我藏。生女有所归，鸡狗亦得将。<BR>
</font></big>
<font color="#400080">君今往死地，沈痛迫中肠。誓欲随君去，形势反苍黄。<BR>
</font></big>
<font color="#400080">勿为新婚念，努力事戎行。妇人在军中，兵气恐不扬。<BR>
</font></big>
<font color="#400080">自嗟贫家女，久致罗襦裳。罗襦不复施，对君洗红妆。<BR>
</font></big>
<font color="#400080">仰视百鸟飞，大小必双翔。人事多错迕，与君永相望。
<P><big><font size="3" face="黑体" color="#000080"><strong><em>&nbsp;&nbsp; 卷217_35 </em></strong></font><font
face="黑体" color="#800080"> </font><font size="4" color="#800080" face="宋体">【垂老别】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">四郊未宁静，垂老不得安。子孙阵亡尽，焉用身独完。<BR>
</font></big>
<font color="#400080">投杖出门去，同行为辛酸。幸有牙齿存，所悲骨髓干。<BR>
</font></big>
<font color="#400080">男儿既介胄，长揖别上官。老妻卧路啼，岁暮衣裳单。<BR>
</font></big>
<font color="#400080">孰知是死别，且复伤其寒。此去必不归，还闻劝加餐。<BR>
</font></big>
<font color="#400080">土门壁甚坚，杏园度亦难。势异邺城下，纵死时犹宽。<BR>
</font></big>
<font color="#400080">人生有离合，岂择衰老端。忆昔少壮日，迟回竟长叹。<BR>
</font></big>
<font color="#400080">万国尽征戍，烽火被冈峦。积尸草木腥，流血川原丹。<BR>
</font></big>
<font color="#400080">何乡为乐土，安敢尚盘桓。弃绝蓬室居，塌然摧肺肝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷217_36 </em></strong></font><font
face="黑体" color="#800080"> </font><font size="4" color="#800080" face="宋体">【无家别】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">寂寞天宝后，园庐但蒿藜。我里百馀家，世乱各东西。<BR>
</font></big>
<font color="#400080">存者无消息，死者为尘泥。贱子因阵败，归来寻旧蹊。<BR>
</font></big>
<font color="#400080">人行见空巷，日瘦气惨凄。但对狐与狸，竖毛怒我啼。<BR>
</font></big>
<font color="#400080">四邻何所有，一二老寡妻。宿鸟恋本枝，安辞且穷栖。<BR>
</font></big>
<font color="#400080">方春独荷锄，日暮还灌畦。县吏知我至，召令习鼓@。<BR>
</font></big>
<font color="#400080">虽从本州役，内顾无所携。近行止一身，远去终转迷。<BR>
</font></big>
<font color="#400080">家乡既荡尽，远近理亦齐。永痛长病母，五年委沟G。<BR>
</font></big>
<font color="#400080">生我不得力，终身两酸嘶。人生无家别，何以为A黎。<br>
<P><big><font size="3" face="黑体" color="#000080"><strong><em>&nbsp;&nbsp; 卷217_37 </em></strong></font><font
face="黑体" color="#800080"> </font><font size="4" color="#800080" face="宋体">【夏日叹】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">夏日出东北，陵天经中街。朱光彻厚地，郁蒸何由开。<BR>
</font></big>
<font color="#400080">上苍久无雷，无乃号令乖。雨降不濡物，良田起黄埃。<BR>
</font></big>
<font color="#400080">飞鸟苦热死，池鱼涸其泥。万人尚流冗，举目唯蒿莱。<BR>
</font></big>
<font color="#400080">至今大河北，化作虎与豺。浩荡想幽蓟，王师安在哉。<BR>
</font></big>
<font color="#400080">对食不能餐，我心殊未谐。眇然贞观初，难与数子偕。
<P><big><font size="3" face="黑体" color="#000080"><strong><em>&nbsp;&nbsp; 卷217_38 </em></strong></font><font
face="黑体" color="#800080"> </font><font size="4" color="#800080" face="宋体">【夏夜叹】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">永日不可暮，炎蒸毒我肠。安得万里风，飘u吹我裳。<BR>
</font></big>
<font color="#400080">昊天出华月，茂林延疏光。仲夏苦夜短，开轩纳微凉。<BR>
</font></big>
<font color="#400080">虚明见纤毫，羽虫亦飞扬。物情无巨细，自适固其常。<BR>
</font></big>
<font color="#400080">念彼荷戈士，穷年守边疆。何由一洗濯，执热互相望。<BR>
</font></big>
<font color="#400080">竟夕击刁斗，喧声连万方。青紫虽被体，不如早还乡。<BR>
</font></big>
<font color="#400080">北城悲笳发，鹳鹤号且翔。况复烦促倦，激烈思时康。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷217_39 </em></strong></font><font
face="黑体" color="#800080"> </font><font size="4" color="#800080" face="宋体">【立秋后题】<a
href="authers/qzz_0507.htm" target="_blank"></font><font size="3" color="#0080FF"><font face="黑体">杜甫</font></a></big> 
<br>
</font><br>
<font color="#400080">日月不相饶，节序昨夜隔。玄蝉无停号，秋燕已如客。<BR>
</font></big>
<font color="#400080">平生独往愿，惆怅年半百。罢官亦由人，何事拘形役。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
