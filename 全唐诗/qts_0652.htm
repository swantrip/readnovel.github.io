<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百五十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百五十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷652_1 </em></strong></font><font
face="黑体" color="#800080"> </font><font size="4" color="#800080" face="宋体">【赠天台叶尊师】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">莫见平明离少室，须知薄暮入天台。常时爱缩山川去，<BR>
</font></big>
<font color="#400080">有夜自携星月来。灵药不知何代得，古松应是长年栽。<BR>
</font></big>
<font color="#400080">先生暗笑看棋者，半局棋边白发催。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_2 </em></strong></font><font
face="黑体" color="#800080"> </font><font size="4" color="#800080" face="宋体">【寄台州孙从事百篇（登第初授华亭尉）】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">圣世科名酬志业，仙州秀色助神机。梅真入仕提雄笔，<BR>
</font></big>
<font color="#400080">阮r从军著彩衣。昼寝不知山雪积，春游应趁夜潮归。<BR>
</font></big>
<font color="#400080">相思莫讶音书晚，鸟去犹须叠日飞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_3 </em></strong></font><font
face="黑体" color="#800080"> </font><font size="4" color="#800080" face="宋体">【送睦州侯郎中赴阙】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">昔著政声闻国外，今留儒术化江东。青云旧路归仙掖，<BR>
</font></big>
<font color="#400080">白凤新词入圣聪。弦管未知银烛晓，旌旗已侍锦帆风。<BR>
</font></big>
<font color="#400080">郡人难议酬恩德，遍在三年礼遇中。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_4 </em></strong></font><font
face="黑体" color="#800080"> </font><font size="4" color="#800080" face="宋体">【朱秀才庭际蔷薇】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">绣难相似画难真，明媚鲜妍绝比伦。露压盘条方到地，<BR>
</font></big>
<font color="#400080">风吹艳色欲烧春。断霞转影侵西壁，浓麝分香入四邻。<BR>
</font></big>
<font color="#400080">看取后时归故里，庭花应让锦衣新。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_5 </em></strong></font><font
face="黑体" color="#800080"> </font><font size="4" color="#800080" face="宋体">【登龙瑞观北岩】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">纵目下看浮世事，方知峭与天通。湖边风力归帆上，<BR>
</font></big>
<font color="#400080">岭顶云根在雪中。促韵寒钟催落照，斜行白鸟入遥空。<BR>
</font></big>
<font color="#400080">前人去后后人至，今古异时登眺同。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_6 </em></strong></font><font
face="黑体" color="#800080"> </font><font size="4" color="#800080" face="宋体">【送婺州许录事】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">之官便是还乡路，白日堂堂著锦衣。八咏遗风资逸兴，<BR>
</font></big>
<font color="#400080">二溪寒色助清威。曙星没尽提纲去，暝角吹残锁印归。<BR>
</font></big>
<font color="#400080">笑我中年更愚僻，醉醒多在钓渔矶。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_7 </em></strong></font><font
face="黑体" color="#800080"> </font><font size="4" color="#800080" face="宋体">【题龙泉寺绝顶】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">未明先见海底日，良久远鸡方报晨。古树含风长带雨，<BR>
</font></big>
<font color="#400080">寒岩四月始知春。中天气爽星河近，下界时丰雷雨匀。<BR>
</font></big>
<font color="#400080">前后登临思无尽，年年改换去来人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_8 </em></strong></font><font
face="黑体" color="#800080"> </font><font size="4" color="#800080" face="宋体">【赠上虞胡少府百篇】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">求仙不在炼金丹，轻举由来别有门。日晷未移三十刻，<BR>
</font></big>
<font color="#400080">风骚已及四千言。宏才尚遣居卑位，公道何曾雪至冤。<BR>
</font></big>
<font color="#400080">敛板尘中无恨色，应缘利禄副晨昏。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_9 </em></strong></font><font
face="黑体" color="#800080"> </font><font size="4" color="#800080" face="宋体">【上郑员外】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">为郡至公兼至察，古今能有几多人。忧民一似清吟苦，<BR>
</font></big>
<font color="#400080">守节还如未达贫。利刃从前堪切玉，澄潭到底不容尘。<BR>
</font></big>
<font color="#400080">潜夫岂合干旌旆，甘棹渔舟下钓纶。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_10 </em></strong></font><font
face="黑体" color="#800080"> </font><font size="4" color="#800080" face="宋体">【桐庐江阁】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">风烟百变无定态，缅想画人虚损心。卷箔槛前沙鸟散，<BR>
</font></big>
<font color="#400080">垂钩床下锦鳞沈。白云野寺凌晨磬，红树孤村遥夜砧。<BR>
</font></big>
<font color="#400080">此地四时抛不得，非唯盛暑事开襟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_11 </em></strong></font><font
face="黑体" color="#800080"> </font><font size="4" color="#800080" face="宋体">【题澄圣塔院上方】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">地灵直是饶风雨，杉桧老于云雨间。只讶窗中常见海，<BR>
</font></big>
<font color="#400080">方知砌下更多山。远泉势曲犹须引，野果枝低可要攀。<BR>
</font></big>
<font color="#400080">若把重门谕玄寂，何妨善闭却无关。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_12 </em></strong></font><font
face="黑体" color="#800080"> </font><font size="4" color="#800080" face="宋体">【僧院小泉井】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">亦恐浅深同禹穴，兼云制度象污樽。窥寻未见泉来路，<BR>
</font></big>
<font color="#400080">缅想应穿石裂痕。片段似冰犹可把，澄清如镜不曾昏。<BR>
</font></big>
<font color="#400080">欲知到底无尘染，堪与吾师比性源。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_13 </em></strong></font><font
face="黑体" color="#800080"> </font><font size="4" color="#800080" face="宋体">【过姚监故居（一作经陆补阙故居）】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">不敢要君徵亦起，致君全得似唐虞。谠言昨叹离天听，<BR>
</font></big>
<font color="#400080">新冢今闻入县图。琴锁坏窗风自触，鹤归乔木月难呼。<BR>
</font></big>
<font color="#400080">学书弟子何人在，检点犹逢谏草无。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_14 </em></strong></font><font
face="黑体" color="#800080"> </font><font size="4" color="#800080" face="宋体">【陪李郎中夜宴】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">间世星郎夜宴时，丁丁寒漏滴声稀。琵琶弦促千般语，<BR>
</font></big>
<font color="#400080">鹦鹉杯深四散飞。遍请玉容歌白雪，高烧红蜡照朱衣。<BR>
</font></big>
<font color="#400080">人间有此荣华事，争遣渔翁恋钓矶。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_15 </em></strong></font><font
face="黑体" color="#800080"> </font><font size="4" color="#800080" face="宋体">【狂寇后上刘尚书】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">孙武倾心与万夫，削平妖孽在斯须。才施偃月行军令，<BR>
</font></big>
<font color="#400080">便见台星逼座隅。独柱支天寰海正，雄名盖世古今无。<BR>
</font></big>
<font color="#400080">圣君争不酬功业，仗下高悬破贼图。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_16 </em></strong></font><font
face="黑体" color="#800080"> </font><font size="4" color="#800080" face="宋体">【尚书新创敌楼二首】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">下马政成无一事，应须胜地过朝昏。笙歌引出桃花洞，<BR>
</font></big>
<font color="#400080">罗绣拥来金谷园。十里水云吞半郭，九秋山月入千门。<BR>
</font></big>
<font color="#400080">常闻大厦堪栖息，燕雀心知不敢言。<br><BR>
<font color="#400080">异境永为欢乐地，歌钟夜夜复年年。平明旭日生床底，<BR>
</font></big>
<font color="#400080">薄暮残霞落酒边。虽向槛前窥下界，不知窗里是中天。<BR>
</font></big>
<font color="#400080">直须分付丹青手，画出旌幢绕谪仙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_17 </em></strong></font><font
face="黑体" color="#800080"> </font><font size="4" color="#800080" face="宋体">【赠李郢端公】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">非唯孤峭与世绝，吟处斯须能变通。物外搜罗归大雅，<BR>
</font></big>
<font color="#400080">毫端剪削有馀功。山川正气侵灵府，雪月清辉引思风。<BR>
</font></big>
<font color="#400080">别得人间上升术，丹霄路在五言中。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_18 </em></strong></font><font
face="黑体" color="#800080"> </font><font size="4" color="#800080" face="宋体">【送孙百篇游天台】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">东南云路落斜行，入树穿村见赤城。远近常时皆药气，<BR>
</font></big>
<font color="#400080">高低无处不泉声。映岩日向床头没，湿烛云从柱底生。<BR>
</font></big>
<font color="#400080">更有仙花与灵鸟，恐君多半未知名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_19 </em></strong></font><font
face="黑体" color="#800080"> </font><font size="4" color="#800080" face="宋体">【陆山人画水】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">毫末用功成一水，水源山脉固难寻。逡巡便可见波浪，<BR>
</font></big>
<font color="#400080">咫尺不能知浅深。但有片云生海口，终无明月在潭心。<BR>
</font></big>
<font color="#400080">我来拟学溪叟，白首钓璜非陆沈。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_20 </em></strong></font><font
face="黑体" color="#800080"> </font><font size="4" color="#800080" face="宋体">【郭中山居】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">莫见一瓢离树上，犹须四壁在林间。沈吟不寐先闻角，<BR>
</font></big>
<font color="#400080">屈曲登高自有山。溅石迸泉听未足，亚窗红果卧堪攀。<BR>
</font></big>
<font color="#400080">公卿若便遗名姓，却与禽鱼作往还。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_21 </em></strong></font><font
face="黑体" color="#800080"> </font><font size="4" color="#800080" face="宋体">【雪中寄李知诲判官】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">聚散联翩急复迟，解将华发两相欺。虽云竹重先藏路，<BR>
</font></big>
<font color="#400080">却讶巢倾不损枝。入户便从风起后，照窗翻似月明时。<BR>
</font></big>
<font color="#400080">此时门巷无行迹，尘满尊谁得知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_22 </em></strong></font><font
face="黑体" color="#800080"> </font><font size="4" color="#800080" face="宋体">【途中言事寄居远上人】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">举目时时似故园，乡心自动向谁言。白云晓湿寒山寺，<BR>
</font></big>
<font color="#400080">红叶夜飞明月村。震泽风帆归橘岸，钱塘水府抵城根。<BR>
</font></big>
<font color="#400080">羡师了达无牵束，竹径生苔掩竹门。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_23 </em></strong></font><font
face="黑体" color="#800080"> </font><font size="4" color="#800080" face="宋体">【雪中寄薛郎中】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">野禽未觉巢枝仄，稚子先忧径竹摧。半夜忽明非月午，<BR>
</font></big>
<font color="#400080">前庭旋释被春催。碎花若入樽中去，清气应归笔底来。<BR>
</font></big>
<font color="#400080">深拥红炉听仙乐，忍教愁坐画寒灰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_24 </em></strong></font><font
face="黑体" color="#800080"> </font><font size="4" color="#800080" face="宋体">【题盛令新亭】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">举目岂知新智慧，存思便是小天台。偶尝嘉果求枝去，<BR>
</font></big>
<font color="#400080">因问名花寄种来。春物诱才归健笔，夜歌牵醉入丛杯。<BR>
</font></big>
<font color="#400080">此中难遇逍遥事，计日应为印绶催。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_25 </em></strong></font><font
face="黑体" color="#800080"> </font><font size="4" color="#800080" face="宋体">【赠郑仁规】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">一石雄才独占难，应分二斗借人寰。澄心不出风骚外，<BR>
</font></big>
<font color="#400080">落笔全归教化间。莲幕未来须更聘，桂枝才去即先攀。<BR>
</font></big>
<font color="#400080">可怜丽句能飞动，荀宋精灵亦厚颜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_26 </em></strong></font><font
face="黑体" color="#800080"> </font><font size="4" color="#800080" face="宋体">【送缙陵王少府赴举】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">相看不忍尽离觞，五两牵风速去樯。远驿新砧应弄月，<BR>
</font></big>
<font color="#400080">初程残角未吹霜。越山直下分吴苑，淮水横流入楚乡。<BR>
</font></big>
<font color="#400080">珍重郄家好兄弟，明年禄位在何方。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_27 </em></strong></font><font
face="黑体" color="#800080"> </font><font size="4" color="#800080" face="宋体">【路入剡中作】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">截湾冲濑片帆通，高枕微吟到剡中。掠草并飞怜燕子，<BR>
</font></big>
<font color="#400080">停桡独饮学渔翁。波涛漫撼长潭月，杨柳斜牵一岸风。<BR>
</font></big>
<font color="#400080">便拟乘槎应去得，仙源直恐接星东。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_28 </em></strong></font><font
face="黑体" color="#800080"> </font><font size="4" color="#800080" face="宋体">【东山瀑布】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">遥夜看来疑月照，平明失去被云迷。挂岩远势穿松岛，<BR>
</font></big>
<font color="#400080">击石残声注稻畦。素色喷成三伏雪，馀波流作万年溪。<BR>
</font></big>
<font color="#400080">不缘真宰能开决，应向前山杂淤泥。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_29 </em></strong></font><font
face="黑体" color="#800080"> </font><font size="4" color="#800080" face="宋体">【水墨松石】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">三世精能举世无，笔端狼藉见功夫。添来势逸阴崖黑，<BR>
</font></big>
<font color="#400080">泼处痕轻灌木枯。垂地寒云吞大漠，过江春雨入全吴。<BR>
</font></big>
<font color="#400080">兰堂坐久心弥惑，不道山川是画图。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_30 </em></strong></font><font
face="黑体" color="#800080"> </font><font size="4" color="#800080" face="宋体">【献浙东王大夫二首】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">出镇当时移越俗，致君何日不尧年。到来唯饮长溪水，<BR>
</font></big>
<font color="#400080">归去应将一个钱。吟处美人擎笔砚，行时飞鸟避旌旃。<BR>
</font></big>
<font color="#400080">四方皆是分忧寄，独有东南戴二天。<br><BR>
<font color="#400080">王臣夷夏仰清名，领镇犹为失意行。已见玉璜曾上钓，<BR>
</font></big>
<font color="#400080">何愁金鼎不和羹。誉将星月同时朽，身应山河满数生。<BR>
</font></big>
<font color="#400080">泥滓云霄至悬阔，渔翁不合见公卿。<BR>
<P><big><font size="3" face="黑体" color="#000080"><strong><em>&nbsp;&nbsp; 卷652_31 </em></strong></font><font
face="黑体" color="#800080"> </font><font size="4" color="#800080" face="宋体">【越州使院竹】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">莫见凌风飘粉箨，须知碍石作盘根。细看枝上蝉吟处，<BR>
</font></big>
<font color="#400080">犹是笋时虫蚀痕。月送绿阴斜上砌，露凝寒色湿遮门。<BR>
</font></big>
<font color="#400080">列仙终日逍遥地，鸟雀潜来不敢喧。<BR>
<P><big><font size="3" face="黑体" color="#000080"><strong><em>&nbsp;&nbsp; 卷652_32 </em></strong></font><font
face="黑体" color="#800080"> </font><font size="4" color="#800080" face="宋体">【题赠李校书】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">名场失手一年年，月桂尝闻到手边。谁道高情偏似鹤，<BR>
</font></big>
<font color="#400080">自云长啸不如蝉。众花交艳多成实，深井通潮半杂泉。<BR>
</font></big>
<font color="#400080">却是偶然行未到，元来有路上寥天。<BR>
<P><big><font size="3" face="黑体" color="#000080"><strong><em>&nbsp;&nbsp; 卷652_33 </em></strong></font><font
face="黑体" color="#800080"> </font><font size="4" color="#800080" face="宋体">【送王侍郎浙东入朝】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">自将苦节酬清秩，肯要庞眉一个钱。恩爱已苏句践国，<BR>
</font></big>
<font color="#400080">程途却上大罗天。鱼池菊岛还公署，沙鹤松栽入画船。<BR>
</font></big>
<font color="#400080">密奏无非经济术，从容几刻在炉烟。<BR>
<P><big><font size="3" face="黑体" color="#000080"><strong><em>&nbsp;&nbsp; 卷652_34 </em></strong></font><font
face="黑体" color="#800080"> </font><font size="4" color="#800080" face="宋体">【赠黄处士】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">闭户先生无是非，竹湾松树藕苗衣。愁吟密雪思难尽，<BR>
</font></big>
<font color="#400080">醉倒残花扶不归。若出薜萝迎鹤简，应抛舴艋别渔矶。<BR>
</font></big>
<font color="#400080">到头苦节终何益，空改文星作少微。<BR>
<P><big><font size="3" face="黑体" color="#000080"><strong><em>&nbsp;&nbsp; 卷652_35 </em></strong></font><font
face="黑体" color="#800080"> </font><font size="4" color="#800080" face="宋体">【献王大夫二首】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">都缘声价振皇州，高卧中条不自由。早副急征来凤沼，<BR>
</font></big>
<font color="#400080">常陪内宴醉龙楼。锵金五字能援笔，钓玉三年信直钩。<BR>
</font></big>
<font color="#400080">必恐借留终不遂，越人相顾已先愁。<BR>
<font color="#400080">功成犹自更行春，塞路旌旗十里尘。只用篇章为教化，<BR>
</font></big>
<font color="#400080">不知夷夏望陶钧。金章照耀浮光动，玉面生狞细步匀。<BR>
</font></big>
<font color="#400080">历任圣朝清峻地，至今依是少年身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_36 </em></strong></font><font
face="黑体" color="#800080"> </font><font size="4" color="#800080" face="宋体">【赠五牙山人洗修白】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">变通唯在片时间，此事全由一粒丹。若取寿长延至易，<BR>
</font></big>
<font color="#400080">如嫌地远缩何难。先生阔别能轻举，弟子才来学不餐。<BR>
</font></big>
<font color="#400080">箧里生尘是闲药，外沾犹可救衰残。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_37 </em></strong></font><font
face="黑体" color="#800080"> </font><font size="4" color="#800080" face="宋体">【处州献卢员外】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">才下轺车即岁丰，方知盛德与天通。清声渐出寰瀛外，<BR>
</font></big>
<font color="#400080">喜气全归教化中。落地遗金终日在，经年滞狱当时空。<BR>
</font></big>
<font color="#400080">直缘后学无功业，不虑文翁不至公。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_38 </em></strong></font><font
face="黑体" color="#800080"> </font><font size="4" color="#800080" face="宋体">【石门瀑布】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">奔倾漱石亦喷苔，此是便随元化来。长片挂岩轻似练，<BR>
</font></big>
<font color="#400080">远声离洞咽于雷。气含松桂千枝润，势画云霞一道开。<BR>
</font></big>
<font color="#400080">直是银河分派落，兼闻碎滴溅天台。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_39 </em></strong></font><font
face="黑体" color="#800080"> </font><font size="4" color="#800080" face="宋体">【题仙岩瀑布呈陈明府】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">方知激蹙与喷飞，直恐古今同一时。远壑流来多石脉，<BR>
</font></big>
<font color="#400080">寒空扑碎作凌澌。谢公岩上冲云去，织女星边落地迟。<BR>
</font></big>
<font color="#400080">聚向山前更谁测，深沉见底是澄漪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_40 </em></strong></font><font
face="黑体" color="#800080"> </font><font size="4" color="#800080" face="宋体">【赠山阴崔明府】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">用心何况两衙间，退食孜孜亦不闲。压酒晒书犹检点，<BR>
</font></big>
<font color="#400080">修琴取药似交关。笙歌入夜舟中月，花木知春县里山。<BR>
</font></big>
<font color="#400080">平叔正堪汤饼试，风流不合问年颜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_41 </em></strong></font><font
face="黑体" color="#800080"> </font><font size="4" color="#800080" face="宋体">【山井】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">滟滟湿光凌竹树，寥寥清气袭衣襟。不知测穴通潮信，<BR>
</font></big>
<font color="#400080">却讶轻涟动镜心。夜久即疑星影过，早来犹见石痕深。<BR>
</font></big>
<font color="#400080">辘轳用智终何益，抱瓮遗名亦至今。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_42 </em></strong></font><font
face="黑体" color="#800080"> </font><font size="4" color="#800080" face="宋体">【偶作】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">直为篇章非动众，遂令轩盖不经过。未妨溪上泛渔艇，<BR>
</font></big>
<font color="#400080">又为门前张雀罗。夜学事须凭雪照，朝厨争奈绝烟何。<BR>
</font></big>
<font color="#400080">若于岩洞求伦类，今古疏愚似我多。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_43 </em></strong></font><font
face="黑体" color="#800080"> </font><font size="4" color="#800080" face="宋体">【贼退后赠刘将军】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">非唯吴起与穰苴，今古推排尽不如。白马知无髀上肉，<BR>
</font></big>
<font color="#400080">黄巾泣向箭头书。二年战地成桑茗，千里荒榛作比闾。<BR>
</font></big>
<font color="#400080">功业更多身转贵，伫看幢节引戎车。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_44 </em></strong></font><font
face="黑体" color="#800080"> </font><font size="4" color="#800080" face="宋体">【感时三首】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">不觉年华似箭流，朝看春色暮逢秋。正嗟新冢垂青草，<BR>
</font></big>
<font color="#400080">便见故交梳白头。虽道了然皆是梦，应还达者即无愁。<BR>
</font></big>
<font color="#400080">破除生死须齐物，谁向穹苍问事由。<br><BR>
<font color="#400080">日乌往返无休息，朝出扶桑暮却回。夜雨旋驱残热去，<BR>
</font></big>
<font color="#400080">江风吹送早寒来。才怜饮处飞花片，又见书边聚雪堆。<BR>
</font></big>
<font color="#400080">莫恃少年欺白首，须臾还被老相催。<br><BR>
<font color="#400080">世途扰扰复憧憧，真恐华夷事亦同。岁月自消寒暑内，<BR>
</font></big>
<font color="#400080">荣枯尽在是非中。今朝犹作青襟子，明日还成白首翁。<BR>
</font></big>
<font color="#400080">堪笑愚夫足纷竞，不知流水去无穷。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_45 </em></strong></font><font
face="黑体" color="#800080"> </font><font size="4" color="#800080" face="宋体">【牡丹】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">不逢盛暑不冲寒，种子成丛用法难。醉眼若为抛去得，<BR>
</font></big>
<font color="#400080">狂心更拟折来看。凌霜烈火吹无艳，`露阴霞晒不干。<BR>
</font></big>
<font color="#400080">莫道娇红怕风雨，经时犹自未凋残。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_46 </em></strong></font><font
face="黑体" color="#800080"> </font><font size="4" color="#800080" face="宋体">【赠进士章碣】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">织锦虽云用旧机，抽梭起样更新奇。何如且破望中叶，<BR>
</font></big>
<font color="#400080">未可便攀低处枝。藉地落花春半后，打窗斜雪夜深时。<BR>
</font></big>
<font color="#400080">此时才子吟应苦，吟苦鬼神知不知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_47 </em></strong></font><font
face="黑体" color="#800080"> </font><font size="4" color="#800080" face="宋体">【与桐庐郑明府】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">字人心苦达神明，何止重门夜不扃。莫道耕田全种秫，<BR>
</font></big>
<font color="#400080">兼闻退食亦逢星。映林顾兔停琴望，隔水寒猿驻笔听。<BR>
</font></big>
<font color="#400080">却恐南山尽无石，南山有石合为铭。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_48 </em></strong></font><font
face="黑体" color="#800080"> </font><font size="4" color="#800080" face="宋体">【谢王大夫奏表】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">非唯言下变荣衰，大海可倾山可移。如剖夜光归暗室，<BR>
</font></big>
<font color="#400080">似驱春气入寒枝。死灰到底翻腾焰，朽骨随头却长肥。<BR>
</font></big>
<font color="#400080">便杀微躬复何益，生成恩重报无期。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_49 </em></strong></font><font
face="黑体" color="#800080"> </font><font size="4" color="#800080" face="宋体">【送道人归旧岩】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">旧岩终副却归期，岩下有人应识师。目睹婴孩成老叟，<BR>
</font></big>
<font color="#400080">手栽松柏有枯枝。前山低校无多地，东海浅于初去时。<BR>
</font></big>
<font color="#400080">若把古今相比类，姓丁仙鹤亦如斯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_50 </em></strong></font><font
face="黑体" color="#800080"> </font><font size="4" color="#800080" face="宋体">【送钱特卿赴职天台】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">路入仙溪气象清，垂鞭树石罅中行。雾昏不见西陵岸，<BR>
</font></big>
<font color="#400080">风急先闻瀑布声。山下县寮张乐送，海边津吏棹舟迎。<BR>
</font></big>
<font color="#400080">诗家弟子无多少，唯只于余别有情。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_51 </em></strong></font><font
face="黑体" color="#800080"> </font><font size="4" color="#800080" face="宋体">【题新竹】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">青苔逼浦舱昙幔细碧竿排郁眼鲜。小凤凰声吹嫩叶，<BR>
</font></big>
<font color="#400080">短蛟龙尾袅轻烟。节环腻色端匀粉，根拔秋光暗长鞭。<BR>
</font></big>
<font color="#400080">怪得入门肌骨冷，缀风黏月满庭前。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_52 </em></strong></font><font
face="黑体" color="#800080"> </font><font size="4" color="#800080" face="宋体">【哭王大夫】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">俗人皆嫉谢临川，果中常情□□□。为政旧规方利国，<BR>
</font></big>
<font color="#400080">降生直性已归天。岘亭惋咽知无极，渭曲馨香莫计年。<BR>
</font></big>
<font color="#400080">从此心丧应毕世，忍看坟草读残篇。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_53 </em></strong></font><font
face="黑体" color="#800080"> </font><font size="4" color="#800080" face="宋体">【赠乾素上人】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">苦用贞心传弟子，即应低眼看公卿。水中明月无踪迹，<BR>
</font></big>
<font color="#400080">风里浮云可计程。庭际孤松随鹤立，窗间清磬学蝉鸣。<BR>
</font></big>
<font color="#400080">料师多劫长如此，岂算前生与后生。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_54 </em></strong></font><font
face="黑体" color="#800080"> </font><font size="4" color="#800080" face="宋体">【题应天寺上方兼呈谦上人】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">中天坐卧见人寰，峭石垂藤不易攀。晴卷风雷归故壑，<BR>
</font></big>
<font color="#400080">夜和猿鸟锁寒山。势横绿野苍茫外，影落平湖潋滟间。<BR>
</font></big>
<font color="#400080">师在西岩最高处，路寻之字见禅关。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_55 </em></strong></font><font
face="黑体" color="#800080"> </font><font size="4" color="#800080" face="宋体">【题法华寺绝顶禅家壁】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">苍翠i逼冥，下方雷雨上方晴。飞流便向砌边挂，<BR>
</font></big>
<font color="#400080">片月影从窗外行。驯鹿不知谁结侣，野禽都是自呼名。<BR>
</font></big>
<font color="#400080">只应禅者无来去，坐看千山白发生。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_56 </em></strong></font><font
face="黑体" color="#800080"> </font><font size="4" color="#800080" face="宋体">【春日】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">春去春来似有期，日高添睡是归时。虽将细雨催芦笋，<BR>
</font></big>
<font color="#400080">却用东风染柳丝。重雾已应吞海色，轻霜犹自v花枝。<BR>
</font></big>
<font color="#400080">此时野客因花醉，醉卧花间应不知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_57 </em></strong></font><font
face="黑体" color="#800080"> </font><font size="4" color="#800080" face="宋体">【上越州杨严中丞】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">连枝棣萼世无双，未秉鸿钧拥大邦。折桂早闻推独步，<BR>
</font></big>
<font color="#400080">分忧暂辍过重江。晴寻凤沼云中树，思绕稽山枕上窗。<BR>
</font></big>
<font color="#400080">试把十年辛苦志，问津求拜碧油幢。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_58 </em></strong></font><font
face="黑体" color="#800080"> </font><font size="4" color="#800080" face="宋体">【月】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">桂轮秋半出东方，巢鹊惊飞夜未央。海上风云摇皓影，<BR>
</font></big>
<font color="#400080">空中露气湿流光。斜临户牖通宵烛，回照阶墀到晓霜。<BR>
</font></big>
<font color="#400080">庾亮恃才高更逸，方闻墨翰已成章。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_59 </em></strong></font><font
face="黑体" color="#800080"> </font><font size="4" color="#800080" face="宋体">【早春】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">运行元化不参差，四极中华共一时。正气才随灰律变，<BR>
</font></big>
<font color="#400080">残寒便被柳条欺。冰融大泽朝阳觉，草绿陈根夜雨知。<BR>
</font></big>
<font color="#400080">不信风光疾于箭，年来年去变霜髭。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_60 </em></strong></font><font
face="黑体" color="#800080"> </font><font size="4" color="#800080" face="宋体">【对花】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">清晓入花如步障，恋花行步步迟迟。含风欲绽中心朵，<BR>
</font></big>
<font color="#400080">似火应烧外面枝。野客须拚终日醉，流莺自有隔年期。<BR>
</font></big>
<font color="#400080">使君坐处笙歌合，便是列仙身不知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_61 </em></strong></font><font
face="黑体" color="#800080"> </font><font size="4" color="#800080" face="宋体">【除夜】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">玉漏斯须即达晨，四时吹转任风轮。寒灯短烬方烧腊，<BR>
</font></big>
<font color="#400080">画角残声已报春。明日便为经岁客，昨朝犹是少年人。<BR>
</font></big>
<font color="#400080">新正定数随年减，浮世惟应百遍新。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_62 </em></strong></font><font
face="黑体" color="#800080"> </font><font size="4" color="#800080" face="宋体">【题松江驿】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">便向中流出太阳，兼疑大岸逼浮桑。门前白道通丹阙，<BR>
</font></big>
<font color="#400080">浪里青山占几乡。帆势落斜依浦溆，钟声断续在沧茫。<BR>
</font></big>
<font color="#400080">古今悉不知天意，偏把云霞媚一方。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_63 </em></strong></font><font
face="黑体" color="#800080"> </font><font size="4" color="#800080" face="宋体">【思桐庐旧居便送鉴上人】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">莫道东南路不赊，思归一步是天涯。林中夜半双台月，<BR>
</font></big>
<font color="#400080">洲上春深九里花。绿树绕村含细雨，寒潮背郭卷平沙。<BR>
</font></big>
<font color="#400080">闻师却到乡中去，为我殷勤谢酒家。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_64 </em></strong></font><font
face="黑体" color="#800080"> </font><font size="4" color="#800080" face="宋体">【送僧归日本】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">四极虽云共二仪，晦明前后即难知。西方尚在星辰下，<BR>
</font></big>
<font color="#400080">东域已过寅卯时。大海浪中分国界，扶桑树底是天涯。<BR>
</font></big>
<font color="#400080">满帆若有归风便，到岸犹须隔岁期。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷652_65 </em></strong></font><font
face="黑体" color="#800080"> </font><font size="4" color="#800080" face="宋体">【宁国寺（新城县）】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">深僻孤高无四邻，白云明月自相亲。海中日出山先晓，<BR>
</font></big>
<font color="#400080">世上寒轻谷未春。窗逼野溪闻唳鹤，林通村径见樵人。<BR>
</font></big>
<font color="#400080">此时惟有雷居士，不厌篮舆去住频。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
