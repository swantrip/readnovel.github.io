<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百零二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百零二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷702_1 </em></strong></font><font
face="黑体" color="#800080"> </font><font size="4" color="#800080" face="宋体">【登单于台】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">边兵春尽回，独上单于台。白日地中出，黄河天外来。<BR>
</font></big>
<font color="#400080">沙翻痕似浪，风急响疑雷。欲向阴关度，阴关晓不开。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_2 </em></strong></font><font
face="黑体" color="#800080"> </font><font size="4" color="#800080" face="宋体">【寄友人】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">恋道欲何如，东西远索居。长疑即见面，翻致久无书。<BR>
</font></big>
<font color="#400080">甸麦深藏雉，淮苔浅露鱼。相思不我会，明月几盈虚。<br>
<P><big><font size="3" face="黑体" color="#000080"><strong><em>&nbsp;&nbsp; 卷702_3 </em></strong></font><font
face="黑体" color="#800080"> </font><font size="4" color="#800080" face="宋体">【和崔监丞春游郑仆射东园】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">春兴随花尽，东园自养闲。不离三亩地，似入万重山。<BR>
</font></big>
<font color="#400080">白鸟穿萝去，清泉抵石还。岂同秦代客，无位隐商山。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_4 </em></strong></font><font
face="黑体" color="#800080"> </font><font size="4" color="#800080" face="宋体">【过萧关】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">出得萧关北，儒衣不称身。陇狐来试客，沙鹘下欺人。<BR>
</font></big>
<font color="#400080">晓戍残烽火，晴原起猎尘。边戎莫相忌，非是霍家亲。
<P><big><font size="3" face="黑体" color="#000080"><strong><em>&nbsp;&nbsp; 卷702_5 </em></strong></font><font
face="黑体" color="#800080"> </font><font size="4" color="#800080" face="宋体">【盆池】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">圆内陶化功，外绝众流通。选处离松影，穿时减药丛。<BR>
</font></big>
<font color="#400080">别疑天在地，长对月当空。每使登门客，烟波入梦中。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_6 </em></strong></font><font
face="黑体" color="#800080"> </font><font size="4" color="#800080" face="宋体">【野泉】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">远出白云中，长年听不同。清声萦乱石，寒色入长空。<BR>
</font></big>
<font color="#400080">挂壁聊成雨，穿林别起风。温泉非尔数，源发在深空。<br>
<P><big><font size="3" face="黑体" color="#000080"><strong><em>&nbsp;&nbsp; 卷702_7 </em></strong></font><font
face="黑体" color="#800080"> </font><font size="4" color="#800080" face="宋体">【送成州牧】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">清时为塞郡，自古有儒流。素望知难惬，新恩且用酬。<BR>
</font></big>
<font color="#400080">犬牙连蜀国，兵额贯秦州。只作三年别，谁能听邑留。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_8 </em></strong></font><font
face="黑体" color="#800080"> </font><font size="4" color="#800080" face="宋体">【蓟北书事】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">度碛如经海，茫然但见空。戍楼承落日，沙塞碍惊蓬。<BR>
</font></big>
<font color="#400080">暑过燕僧出，时平虏客通。逢人皆上将，谁有定边功。
<P><big><font size="3" face="黑体" color="#000080"><strong><em>&nbsp;&nbsp; 卷702_9 </em></strong></font><font
face="黑体" color="#800080"> </font><font size="4" color="#800080" face="宋体">【送徐州薛尚书】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">上将出儒中，论诗拟立功。州从禹后别，军自汉来雄。<BR>
</font></big>
<font color="#400080">远驿销寒日，严城肃暮空。龙颜有遗庙，犹得奠英风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_10 </em></strong></font><font
face="黑体" color="#800080"> </font><font size="4" color="#800080" face="宋体">【贻曹郎中】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">所作高前古，封章自曲台。细看明主意，终用出人才。<BR>
</font></big>
<font color="#400080">省印寻僧锁，书楼领鹤开。南山有旧友，时向白云来。<br>
<P><big><font size="3" face="黑体" color="#000080"><strong><em>&nbsp;&nbsp; 卷702_11 </em></strong></font><font
face="黑体" color="#800080"> </font><font size="4" color="#800080" face="宋体">【送缙云尉】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">释褐从仙尉，之官兴若何。去程唯水石，公署在云萝。<BR>
</font></big>
<font color="#400080">野饭楼中迥，晴峰案上多。三年罢趋府，应更战高科。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_12 </em></strong></font><font
face="黑体" color="#800080"> </font><font size="4" color="#800080" face="宋体">【送董卿赴台州】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">九陌除书出，寻僧问海城。家从中路挈，吏隔数州迎。<BR>
</font></big>
<font color="#400080">夜蚌侵灯影，春禽杂橹声。开图见异迹，思上石桥行。
<P><big><font size="3" face="黑体" color="#000080"><strong><em>&nbsp;&nbsp; 卷702_13 </em></strong></font><font
face="黑体" color="#800080"> </font><font size="4" color="#800080" face="宋体">【送友人赴泾州幕（一作送李中丞再赴虔州）】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">杏园沈饮散，荣别就佳招。日月相期尽，山川独去遥。<BR>
</font></big>
<font color="#400080">府楼明蜀雪，关碛转胡雕。纵有烟尘动，应随上策销。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_14 </em></strong></font><font
face="黑体" color="#800080"> </font><font size="4" color="#800080" face="宋体">【逢漳州崔使君北归】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">在郡多殊称，无人不望回。离城携客去，度岭担猿来。<BR>
</font></big>
<font color="#400080">障写经冬蕊，瓶缄落暑梅。长安有归宅，归见锁青苔。<br>
<P><big><font size="3" face="黑体" color="#000080"><strong><em>&nbsp;&nbsp; 卷702_15 </em></strong></font><font
face="黑体" color="#800080"> </font><font size="4" color="#800080" face="宋体">【云朔逢山友】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">会面却生疑，居然似梦归。塞深行客少，家远识人稀。<BR>
</font></big>
<font color="#400080">战马分旗牧，惊禽曳箭飞。将军虽异礼，难便脱麻衣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_16 </em></strong></font><font
face="黑体" color="#800080"> </font><font size="4" color="#800080" face="宋体">【别后寄友生（一作崔鲁诗）】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">上马如飞鸟，飘然隔去尘。共看今夜月，独作异乡人。<BR>
</font></big>
<font color="#400080">就养江南熟，移居井赋新。襄阳曾卜隐，应与孟家邻。
<P><big><font size="3" face="黑体" color="#000080"><strong><em>&nbsp;&nbsp; 卷702_17 </em></strong></font><font
face="黑体" color="#800080"> </font><font size="4" color="#800080" face="宋体">【边游别友人】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">欲别不止泪，当杯难强歌。家贫随日长，身病涉寒多。<BR>
</font></big>
<font color="#400080">雨雪迷燕路，田园隔楚波。良时未自致，归去欲如何。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_18 </em></strong></font><font
face="黑体" color="#800080"> </font><font size="4" color="#800080" face="宋体">【边庭送别】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">一生虽达理，远别亦相悲。白发无修处，青松有老时。<BR>
</font></big>
<font color="#400080">暮烟传戍起，寒日隔沙垂。若是长安去，何难定后期。<br>
<P><big><font size="3" face="黑体" color="#000080"><strong><em>&nbsp;&nbsp; 卷702_19 </em></strong></font><font
face="黑体" color="#800080"> </font><font size="4" color="#800080" face="宋体">【将之京师留别亲友】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">达命何劳问，西游且自期。至公如有日，知我岂无时。<BR>
</font></big>
<font color="#400080">野迥蝉相答，堤长柳对垂。酣歌一举袂，明发不堪思。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_20 </em></strong></font><font
face="黑体" color="#800080"> </font><font size="4" color="#800080" face="宋体">【赠别山友】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">从容无限意，不独为离群。年长惊黄叶，时清厌白云。<BR>
</font></big>
<font color="#400080">旧山回马见，寒瀑别家闻。相与存吾道，穷通各自分。
<P><big><font size="3" face="黑体" color="#000080"><strong><em>&nbsp;&nbsp; 卷702_21 </em></strong></font><font
face="黑体" color="#800080"> </font><font size="4" color="#800080" face="宋体">【途次绩溪先寄陈明府】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">入境风烟好，幽人不易传。新居多是客，旧隐半成仙。<BR>
</font></big>
<font color="#400080">山断云冲骑，溪长柳拂船。何当许过县，闻有箧中篇。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_22 </em></strong></font><font
face="黑体" color="#800080"> </font><font size="4" color="#800080" face="宋体">【送友人归武陵】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">闻近桃源住，无村不是花。戍旗招海客，庙鼓集江鸦。<BR>
</font></big>
<font color="#400080">别岛垂橙实，闲田长荻芽。游秦未得意，看即更离家。<br>
<P><big><font size="3" face="黑体" color="#000080"><strong><em>&nbsp;&nbsp; 卷702_23 </em></strong></font><font
face="黑体" color="#800080"> </font><font size="4" color="#800080" face="宋体">【乱中寄友人】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">别来难觅信，何处避艰危。鬓黑无多日，尘清是几时。<BR>
</font></big>
<font color="#400080">人情将厌武，王泽即兴诗。若便怀深隐，还应圣主知。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_24 </em></strong></font><font
face="黑体" color="#800080"> </font><font size="4" color="#800080" face="宋体">【哭建州李员外】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">诗名不易出，名出又何为。捷到重科早，官终一郡卑。<BR>
</font></big>
<font color="#400080">素风无后嗣，遗迹有生祠。自罢羊公市，溪猿哭旧时。
<P><big><font size="3" face="黑体" color="#000080"><strong><em>&nbsp;&nbsp; 卷702_25 </em></strong></font><font
face="黑体" color="#800080"> </font><font size="4" color="#800080" face="宋体">【吊孟浩然】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">每每樵家说，孤坟亦夜吟。若重生此世，应更苦前心。<BR>
</font></big>
<font color="#400080">名与襄阳远，诗同汉水深。亲栽鹿门树，犹盖石床阴。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_26 </em></strong></font><font
face="黑体" color="#800080"> </font><font size="4" color="#800080" face="宋体">【送友人及第归】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">家林沧海东，未晓日先红。作贡诸蕃别，登科几国同。<BR>
</font></big>
<font color="#400080">远声鱼呷浪，层气蜃迎风。乡俗稀攀桂，争来问月宫。<br>
<P><big><font size="3" face="黑体" color="#000080"><strong><em>&nbsp;&nbsp; 卷702_27 </em></strong></font><font
face="黑体" color="#800080"> </font><font size="4" color="#800080" face="宋体">【次韵和友人冬月书斋】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">四季多花木，穷冬亦不凋。薄冰行处断，残火睡来消。<BR>
</font></big>
<font color="#400080">象版签书帙，蛮藤络酒瓢。公卿有知己，时得一相招。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_28 </em></strong></font><font
face="黑体" color="#800080"> </font><font size="4" color="#800080" face="宋体">【过山家】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">避暑得探幽，忘言遂久留。云深窗失曙，松合径先秋。<BR>
</font></big>
<font color="#400080">响谷传人语，鸣泉洗客愁。家山不在此，至此可归休。
<P><big><font size="3" face="黑体" color="#000080"><strong><em>&nbsp;&nbsp; 卷702_29 </em></strong></font><font
face="黑体" color="#800080"> </font><font size="4" color="#800080" face="宋体">【宿山驿】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">驿在千峰里，寒宵独此身。古坟时见火，荒壁悄无邻。<BR>
</font></big>
<font color="#400080">月白翻惊鸟，云闲欲就人。只应明日鬓，更与老相亲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_30 </em></strong></font><font
face="黑体" color="#800080"> </font><font size="4" color="#800080" face="宋体">【宿开照寺光泽上人院】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">静室谭玄旨，清宵独细听。真身非有像，至理本无经。<BR>
</font></big>
<font color="#400080">钟定遥闻水，楼高别见星。不教人触秽，偏说此山灵。<br>
<P><big><font size="3" face="黑体" color="#000080"><strong><em>&nbsp;&nbsp; 卷702_31 </em></strong></font><font
face="黑体" color="#800080"> </font><font size="4" color="#800080" face="宋体">【宿山寺】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">中峰半夜起，忽觉有青冥。此界自生雨，上方犹有星。<BR>
</font></big>
<font color="#400080">楼高钟尚远，殿古像多灵。好是潺水，房房伴诵经。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_32 </em></strong></font><font
face="黑体" color="#800080"> </font><font size="4" color="#800080" face="宋体">【题紫阁院】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">上方人海外，苔径上千层。洞壑有灵药，房廊无老僧。<BR>
</font></big>
<font color="#400080">古岩雕素像，乔木挂寒灯。每到思修隐，将回苦不能。
<P><big><font size="3" face="黑体" color="#000080"><strong><em>&nbsp;&nbsp; 卷702_33 </em></strong></font><font
face="黑体" color="#800080"> </font><font size="4" color="#800080" face="宋体">【白菊】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">秋天木叶干，犹有白花残。举世稀栽得，豪家却画看。<BR>
</font></big>
<font color="#400080">片苔相应绿，诸卉独宜寒。几度携佳客，登高欲折难。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_34 </em></strong></font><font
face="黑体" color="#800080"> </font><font size="4" color="#800080" face="宋体">【丛苇】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">丛丛寒水边，曾折打鱼船。忽与亭台近，翻嫌岛屿偏。<BR>
</font></big>
<font color="#400080">花明无月夜，声急正秋天。遥忆巴陵渡，残阳一望烟。<br>
<P><big><font size="3" face="黑体" color="#000080"><strong><em>&nbsp;&nbsp; 卷702_35 </em></strong></font><font
face="黑体" color="#800080"> </font><font size="4" color="#800080" face="宋体">【郑毂补阙山松】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">心将积雪欺，根与白云离。远寄僧犹忆，高看鹤未知。<BR>
</font></big>
<font color="#400080">影交新长叶，皴匝旧生枝。多少同时种，深山不得移。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_36 </em></strong></font><font
face="黑体" color="#800080"> </font><font size="4" color="#800080" face="宋体">【新竹】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">新鞭暗入庭，初长两三茎。不是他山少，无如此地生。<BR>
</font></big>
<font color="#400080">垂梢丛上出，柔叶箨间成。何用高唐峡，风枝扫月明。
<P><big><font size="3" face="黑体" color="#000080"><strong><em>&nbsp;&nbsp; 卷702_37 </em></strong></font><font
face="黑体" color="#800080"> </font><font size="4" color="#800080" face="宋体">【和友人送赵能卿东归】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">一第时难得，归期日已过。相看玄鬓少，共忆白云多。<BR>
</font></big>
<font color="#400080">楚阔天垂草，吴空月上波。无人不有遇，之子独狂歌。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_38 </em></strong></font><font
face="黑体" color="#800080"> </font><font size="4" color="#800080" face="宋体">【送人归南中】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">有家谁不别，经乱独难寻。远路波涛恶，穷荒雨雾深。<BR>
</font></big>
<font color="#400080">烧惊山象出，雷触海鳌沉。为问南迁客，何人在瘴林。<br>
<P><big><font size="3" face="黑体" color="#000080"><strong><em>&nbsp;&nbsp; 卷702_39 </em></strong></font><font
face="黑体" color="#800080"> </font><font size="4" color="#800080" face="宋体">【塞下曲】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">边事多更变，天心亦为忧。胡兵来作寇，汉将也封侯。<BR>
</font></big>
<font color="#400080">夜烧冲星赤，寒尘翳日愁。无门展微略，空上望西楼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_40 </em></strong></font><font
face="黑体" color="#800080"> </font><font size="4" color="#800080" face="宋体">【边将二首】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">历战燕然北，功高剑有威。闻名外国惧，轻命故人稀。<BR>
</font></big>
<font color="#400080">角怨星芒动，尘愁日色微。从为汉都护，未得脱征衣。<BR>
<font color="#400080">按剑立城楼，西看极海头。承家为上将，开地得边州。<BR>
</font></big>
<font color="#400080">碛迥兵难伏，天寒马易收。胡风一度猎，吹裂锦貂裘。<br>
<P><big><font size="3" face="黑体" color="#000080"><strong><em>&nbsp;&nbsp; 卷702_41 </em></strong></font><font
face="黑体" color="#800080"> </font><font size="4" color="#800080" face="宋体">【朔方书事】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">秋尽角声苦，逢人唯荷戈。城池向陇少，岐路出关多。<BR>
</font></big>
<font color="#400080">雁远行垂地，烽高影入河。仍闻黑山寇，又觅汉家和。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_42 </em></strong></font><font
face="黑体" color="#800080"> </font><font size="4" color="#800080" face="宋体">【经荒驿】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">古驿成幽境，云萝隔四邻。夜灯移宿鸟，秋雨禁行人。<BR>
</font></big>
<font color="#400080">废巷荆丛合，荒庭虎迹新。昔年经此地，终日是红尘。
<P><big><font size="3" face="黑体" color="#000080"><strong><em>&nbsp;&nbsp; 卷702_43 </em></strong></font><font
face="黑体" color="#800080"> </font><font size="4" color="#800080" face="宋体">【赠栖白大师】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">剃发得时名，僧应别应星。偶题皆有诏，闲论便成经。<BR>
</font></big>
<font color="#400080">扫叶寒烧鼎，融冰晓注瓶。长因内斋出，多客叩禅扃。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_44 </em></strong></font><font
face="黑体" color="#800080"> </font><font size="4" color="#800080" face="宋体">【赠闻一上人】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">见面虽年少，闻名似白头。玄谈穷释旨，清思掩诗流。<BR>
</font></big>
<font color="#400080">果落痕生砌，松高影上楼。坛场在三殿，应召入焚修。<br>
<P><big><font size="3" face="黑体" color="#000080"><strong><em>&nbsp;&nbsp; 卷702_45 </em></strong></font><font
face="黑体" color="#800080"> </font><font size="4" color="#800080" face="宋体">【赠可伦上人】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">师教本于空，流来不自东。修从多劫后，行出众人中。<BR>
</font></big>
<font color="#400080">衲冷湖山雨，幡轻海甸风。游吴累夏讲，还与虎溪同。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_46 </em></strong></font><font
face="黑体" color="#800080"> </font><font size="4" color="#800080" face="宋体">【寄法乾寺令N太师】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">师居中禁寺，外请已无缘。望幸唯修偈，承恩不乱禅。<BR>
</font></big>
<font color="#400080">院多喧种药，池有化生莲。何日龙宫里，相寻借法船。
<P><big><font size="3" face="黑体" color="#000080"><strong><em>&nbsp;&nbsp; 卷702_47 </em></strong></font><font
face="黑体" color="#800080"> </font><font size="4" color="#800080" face="宋体">【寄太白禅师】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">何年万仞顶，独有坐禅僧。客上应无路，人传或见灯。<BR>
</font></big>
<font color="#400080">斋厨唯有橡，讲石任生藤。遥想东林社，如师谁复能。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_48 </em></strong></font><font
face="黑体" color="#800080"> </font><font size="4" color="#800080" face="宋体">【遇道者】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">数里白云里，身轻无履踪。故寻多不见，偶到即相逢。<BR>
</font></big>
<font color="#400080">古井生云水，高坛出异松。聊看杏花酌，便似换颜容。<br>
<P><big><font size="3" face="黑体" color="#000080"><strong><em>&nbsp;&nbsp; 卷702_49 </em></strong></font><font
face="黑体" color="#800080"> </font><font size="4" color="#800080" face="宋体">【赠道者】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">得道疑人识，都城独闭关。头从白后黑，心向闹中闲。<BR>
</font></big>
<font color="#400080">饥渴唯调气，儿孙亦驻颜。始知仙者隐，殊不在深山。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_50 </em></strong></font><font
face="黑体" color="#800080"> </font><font size="4" color="#800080" face="宋体">【雨】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">半夜西亭雨，离人独启关。桑麻荒旧国，雷电照前山。<BR>
</font></big>
<font color="#400080">细滴高槐底，繁声叠漏间。唯应孤镜里，明月长愁颜。
<P><big><font size="3" face="黑体" color="#000080"><strong><em>&nbsp;&nbsp; 卷702_51 </em></strong></font><font
face="黑体" color="#800080"> </font><font size="4" color="#800080" face="宋体">【长安春望】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">明时不敢卧烟霞，又见秦城换物华。残雪未销双凤阙，<BR>
</font></big>
<font color="#400080">新春已发五侯家。甘贫只拟长缄酒，忍病犹期强采花。<BR>
</font></big>
<font color="#400080">故国别来桑柘尽，十年兵践海西。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_52 </em></strong></font><font
face="黑体" color="#800080"> </font><font size="4" color="#800080" face="宋体">【过黄牛峡】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">黄牛来势泻巴川，叠日孤舟逐峡前。雷电夜惊猿落树，<BR>
</font></big>
<font color="#400080">波涛愁恐客离船。盘涡逆入嵌空地，断壁高分缭绕天。<BR>
</font></big>
<font color="#400080">多少人经过此去，一生魂梦怕潺。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_53 </em></strong></font><font
face="黑体" color="#800080"> </font><font size="4" color="#800080" face="宋体">【逢道者】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">纵意出山无远近，还如孤鹤在空虚。昔年亲种树皆老，<BR>
</font></big>
<font color="#400080">此世相逢人自疏。野叶细苞深洞药，岩萝闲束古仙书。<BR>
</font></big>
<font color="#400080">只寻隐迹归何处，方说烟霞不定居。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_54 </em></strong></font><font
face="黑体" color="#800080"> </font><font size="4" color="#800080" face="宋体">【边情】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">穷荒始得静天骄，又说天兵拟渡辽。圣主尚嫌蕃界近，<BR>
</font></big>
<font color="#400080">将军莫恨汉庭遥。草枯朔野春难发，冰结河源夏半销。<BR>
</font></big>
<font color="#400080">惆怅临戎皆效国，岂无人似霍嫖姚。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_55 </em></strong></font><font
face="黑体" color="#800080"> </font><font size="4" color="#800080" face="宋体">【赠李司徒】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">承家拓定陇关西，勋贵名应上将齐。金库夜开龙甲冷，<BR>
</font></big>
<font color="#400080">玉堂秋闭凤笙低。欢筵每恕娇娥醉，闲枥犹惊战马嘶。<BR>
</font></big>
<font color="#400080">长怪鲁儒头枉白，不亲弓剑觅丹梯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_56 </em></strong></font><font
face="黑体" color="#800080"> </font><font size="4" color="#800080" face="宋体">【送卢尚书赴灵武】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">西北正传烽候急，灵州共喜信臣居。从军尽是清才去，<BR>
</font></big>
<font color="#400080">属郡无非大将除。新地进图移汉界，古城遗碣见蕃书。<BR>
</font></big>
<font color="#400080">山川不异江湖景，宾馆常闻食有鱼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_57 </em></strong></font><font
face="黑体" color="#800080"> </font><font size="4" color="#800080" face="宋体">【投翰林张侍郎】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">举家贫拾海边樵，来认仙宗在碧霄。丹穴虽无凡羽翼，<BR>
</font></big>
<font color="#400080">灵椿还向细枝条。九衢马识他门少，十载身辞故国遥。<BR>
</font></big>
<font color="#400080">愿与吾君作霖雨，且应平地活枯苗。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_58 </em></strong></font><font
face="黑体" color="#800080"> </font><font size="4" color="#800080" face="宋体">【投翰林萧侍郎】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">九仞墙边绝路岐，野才非合自求知。灵湫岂要鱼栖浪，<BR>
</font></big>
<font color="#400080">仙桂那容鸟寄枝。纤草不销春气力，微尘还助岳形仪。<BR>
</font></big>
<font color="#400080">从来为学投文镜，文镜如今更有谁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_59 </em></strong></font><font
face="黑体" color="#800080"> </font><font size="4" color="#800080" face="宋体">【宴驸马宅】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">牙香禁乐镇相携，日日君恩降紫泥。红药院深人半醉，<BR>
</font></big>
<font color="#400080">绿杨门掩马频嘶。座中古物多仙意，壁上新诗有御题。<BR>
</font></big>
<font color="#400080">别向庭芜吟石，不教宫妓踏成蹊。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_60 </em></strong></font><font
face="黑体" color="#800080"> </font><font size="4" color="#800080" face="宋体">【边将】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">上马乘秋欲建勋，飞弧夜阙出师频。若无紫塞烟尘事，<BR>
</font></big>
<font color="#400080">谁识青楼歌舞人。战骨沙中金镞在，贺筵花畔玉蝉新。<BR>
</font></big>
<font color="#400080">由来边卒皆如此，只是君门合杀身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_61 </em></strong></font><font
face="黑体" color="#800080"> </font><font size="4" color="#800080" face="宋体">【赠水军都将】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">平生为有安邦术，便别秋曹最上阶。战舰却容儒客卧，<BR>
</font></big>
<font color="#400080">公厅唯伴野僧斋。裁书榭迥冰胶笔，养药堂深藓惹鞋。<BR>
</font></big>
<font color="#400080">直待门前见幢节，始应高惬圣君怀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_62 </em></strong></font><font
face="黑体" color="#800080"> </font><font size="4" color="#800080" face="宋体">【赠九江太守】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">江头暂驻木兰船，渔父来夸太守贤。二邑旋添新户口，<BR>
</font></big>
<font color="#400080">四营渐废旧戈a。笙歌不似经荒后，礼乐犹如未战前。<BR>
</font></big>
<font color="#400080">昨日西亭从游骑，信旗风里说诗篇。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_63 </em></strong></font><font
face="黑体" color="#800080"> </font><font size="4" color="#800080" face="宋体">【赠信安太守】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">三衢正对福星时，喜得君侯妙抚绥。甲士散教耕垄亩，<BR>
</font></big>
<font color="#400080">书生闲许从旌旗。条章最是贫家喜，禾黍仍防别郡饥。<BR>
</font></big>
<font color="#400080">昨日中官说天意，即飞丹诏立新碑。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_64 </em></strong></font><font
face="黑体" color="#800080"> </font><font size="4" color="#800080" face="宋体">【赠江都郑明府】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">他人岂是称才术，才术须观力有馀。兵乱几年临剧邑，<BR>
</font></big>
<font color="#400080">公清终日似闲居。床头怪石神仙画，箧里华笺将相书。<BR>
</font></big>
<font color="#400080">更欲栖踪近彭泽，香炉峰下结茅庐。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_65 </em></strong></font><font
face="黑体" color="#800080"> </font><font size="4" color="#800080" face="宋体">【赠南昌宰】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">假邑邀真邑命分，明庭元有至公存。每锄奸弊同荆棘，<BR>
</font></big>
<font color="#400080">唯抚孤乃谱铀铩Ｕ塾不曾偏下笔，灵襟长是大开门。<BR>
</font></big>
<font color="#400080">新衔便合兼朱绂，应待苍生更举论。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_66 </em></strong></font><font
face="黑体" color="#800080"> </font><font size="4" color="#800080" face="宋体">【赠丘衙推】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">仙都高处掩柴扉，人世闻名见者稀。诗逸不拘凡对属，<BR>
</font></big>
<font color="#400080">易穷皆达圣玄微。偶携童稚离青嶂，便被君侯换白衣。<BR>
</font></big>
<font color="#400080">任醉宾筵莫深隐，绮罗丝竹胜渔矶。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_67 </em></strong></font><font
face="黑体" color="#800080"> </font><font size="4" color="#800080" face="宋体">【献所知】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">迹熟荀家见弟兄，九霄同与指前程。吹嘘渐觉馨香出，<BR>
</font></big>
<font color="#400080">梦寐长疑羽翼生。住僻骅骝皆识路，来频鹦鹉亦知名。<BR>
</font></big>
<font color="#400080">登龙不敢怀他愿，只望为霖致太平。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_68 </em></strong></font><font
face="黑体" color="#800080"> </font><font size="4" color="#800080" face="宋体">【投所知】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">十五年看帝里春，一枝头白未酬身。自闻离乱开公道，<BR>
</font></big>
<font color="#400080">渐数孤平少屈人。劣马再寻商岭路，扁舟重寄越溪滨。<BR>
</font></big>
<font color="#400080">省郎门似龙门峻，应借风雷变涸鳞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_69 </em></strong></font><font
face="黑体" color="#800080"> </font><font size="4" color="#800080" face="宋体">【南康夜宴东溪留别郡守陆郎中】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">飘然野客才无取，多谢君侯独见知。竹叶樽前教驻乐，<BR>
</font></big>
<font color="#400080">桃花纸上待君诗。香迷蛱蝶投红烛，舞拂蒹葭倚翠帷。<BR>
</font></big>
<font color="#400080">明发别愁何处去，片帆天际酒醒时。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_70 </em></strong></font><font
face="黑体" color="#800080"> </font><font size="4" color="#800080" face="宋体">【言怀】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">十载声沈觉自非，贱身元合衣荷衣。岂能得路陪先达，<BR>
</font></big>
<font color="#400080">却拟还家望少微。战马到秋长泪落，伤禽无夜不魂飞。<BR>
</font></big>
<font color="#400080">平生只学穿杨箭，更向何门是见机。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_71 </em></strong></font><font
face="黑体" color="#800080"> </font><font size="4" color="#800080" face="宋体">【喜友人日南回】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">南游曾去海南涯，此去游人不易归。白日雾昏张夜烛，<BR>
</font></big>
<font color="#400080">穷冬气暖著春衣。溪荒毒鸟随船，洞黑冤蛇出树飞。<BR>
</font></big>
<font color="#400080">重入帝城何寂寞，共回迁客半轻肥。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_72 </em></strong></font><font
face="黑体" color="#800080"> </font><font size="4" color="#800080" face="宋体">【下第述怀】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">十载长安迹未安，杏花还是看人看。名从近事方知险，<BR>
</font></big>
<font color="#400080">诗到穷玄更觉难。世薄不惭云路晚，家贫唯怯草堂寒。<BR>
</font></big>
<font color="#400080">如何直道为身累，坐月眠霜思枉干。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_73 </em></strong></font><font
face="黑体" color="#800080"> </font><font size="4" color="#800080" face="宋体">【华阳道者】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">华阳洞里持真经，心嫌来客风尘腥。惟餐白石过白日，<BR>
</font></big>
<font color="#400080">拟骑青竹上青冥，翔螭岂作汉武驾，神娥徒降燕昭庭。<BR>
</font></big>
<font color="#400080">长生不必论贵贱，却是幽人骨主灵。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_74 </em></strong></font><font
face="黑体" color="#800080"> </font><font size="4" color="#800080" face="宋体">【夏日题老将林亭】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">百战功成翻爱静，侯门渐欲似仙家。墙头雨细垂纤草，<BR>
</font></big>
<font color="#400080">水面风回聚落花。井放辘轳闲浸酒，笼开鹦鹉报煎茶。<BR>
</font></big>
<font color="#400080">几人图在凌烟阁，曾不交锋向塞沙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_75 </em></strong></font><font
face="黑体" color="#800080"> </font><font size="4" color="#800080" face="宋体">【观江南牡丹】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">北地花开南地风，寄根还与客心同。群芳尽怯千般态，<BR>
</font></big>
<font color="#400080">几醉能消一番红。举世只将华胜实，真禅元喻色为空。<BR>
</font></big>
<font color="#400080">近年明主思王道，不许新栽满六宫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_76 </em></strong></font><font
face="黑体" color="#800080"> </font><font size="4" color="#800080" face="宋体">【钱塘夜宴留别郡守】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">四方骚动一州安，夜列樽伴客欢。v栗调高山阁迥，<BR>
</font></big>
<font color="#400080">虾蟆更促海声寒。屏间佩响藏歌妓，幕外刀光立从官。<BR>
</font></big>
<font color="#400080">沈醉不愁归棹远，晚风吹上子陵滩。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_77 </em></strong></font><font
face="黑体" color="#800080"> </font><font size="4" color="#800080" face="宋体">【送薛郎中赴江州】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">几州闻出刺，谣美有江民。正面传天旨，悬心祷岳神。<BR>
</font></big>
<font color="#400080">尺书先假路，红旆旋烧尘。郡显山川别，衙开将吏新。<BR>
</font></big>
<font color="#400080">散招僧坐暑，闲载客行春。听事棋忘着，探题酒乱巡。<BR>
</font></big>
<font color="#400080">好编高隐传，多貌上升真。近日居清近，求人在此人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_78 </em></strong></font><font
face="黑体" color="#800080"> </font><font size="4" color="#800080" face="宋体">【送南海僧游蜀】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">真修绝故乡，一衲度暄凉。此世能先觉，他生岂再忘。<BR>
</font></big>
<font color="#400080">定中船过海，腊后路沿湘。野迥鸦随笠，山深虎背囊。<BR>
</font></big>
<font color="#400080">瀑流垂石室，萝蔓盖铜梁。却后何年会，西方有上房。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_79 </em></strong></font><font
face="黑体" color="#800080"> </font><font size="4" color="#800080" face="宋体">【和友人许裳题宣平里古藤】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">欲结千年茂，生来便近松。迸根通井润，交叶覆庭。<BR>
</font></big>
<font color="#400080">历代频更主，盘空渐变龙。昼风圆影乱，宵雨细声重。<BR>
</font></big>
<font color="#400080">盖密胜丹桂，层危类远峰。嫩条悬野鼠，枯节叫秋蛩。<BR>
</font></big>
<font color="#400080">翠老霜难蚀，皴多藓乍封。几家遥共玩，何寺不堪容。<BR>
</font></big>
<font color="#400080">客对忘离榻，僧看误过钟。顷因陪预作，终夕绕枝筇。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷702_80 </em></strong></font><font
face="黑体" color="#800080"> </font><font size="4" color="#800080" face="宋体">【十五夜与友人对月】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">每到月圆思共醉，不宜同醉不成欢。<br>一千二百如轮夜，浮世谁能得尽看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷702_81 </em></strong></font><font
face="黑体" color="#800080"> </font><font size="4" color="#800080" face="宋体">【青冢】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">倾国可能胜效国，无劳冥寞更思回。<br>太真虽是承恩死，只作飞尘向马嵬。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷702_82 </em></strong></font><font
face="黑体" color="#800080"> </font><font size="4" color="#800080" face="宋体">【古战场】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">荒骨潜销垒已平，汉家曾说此交兵。<br>如何万古冤魂在，风雨时闻有战声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷702_83 </em></strong></font><font
face="黑体" color="#800080"> </font><font size="4" color="#800080" face="宋体">【赠段逸人】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">长筇自担药兼琴，话著名山即拟寻。<br>从听世人权似火，不能烧得卧云心。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷702_84 </em></strong></font><font
face="黑体" color="#800080"> </font><font size="4" color="#800080" face="宋体">【赠郑司业】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">晚学更求来世达，正怀非与百邪侵。<br>古人名在今人口，不合于名不苦心。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷702_85 </em></strong></font><font
face="黑体" color="#800080"> </font><font size="4" color="#800080" face="宋体">【上所知】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">初向众中留姓氏，敢期言下致时名。<br>而今马亦知人意，每到门前不肯行。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷702_86 </em></strong></font><font
face="黑体" color="#800080"> </font><font size="4" color="#800080" face="宋体">【别郑仁表】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">春雷醉别镜湖边，官显才狂正少年。<br>红烛满汀歌舞散，美人迎上木兰船。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷702_87 </em></strong></font><font
face="黑体" color="#800080"> </font><font size="4" color="#800080" face="宋体">【言怀】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">不将高盖竟烟尘，自向蓬茅认此身。<br>唐祖本来成大业，岂非姚宋是平人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷702_88 </em></strong></font><font
face="黑体" color="#800080"> </font><font size="4" color="#800080" face="宋体">【叙怀】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">月里路从何处上，江边身合几时归。<br>十年九陌寒风夜，梦扫芦花絮客衣。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷702_89 </em></strong></font><font
face="黑体" color="#800080"> </font><font size="4" color="#800080" face="宋体">【抒怀】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">几出东堂谢不才，便甘闲望故山回。<br>翻思未是离家久，更有人从外国来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷702_90 </em></strong></font><font
face="黑体" color="#800080"> </font><font size="4" color="#800080" face="宋体">【自讽】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">鹿鸣筵上强称贤，一送离家十四年。<br>同隐海山烧药伴，不求丹桂却登仙。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷702_91 </em></strong></font><font
face="黑体" color="#800080"> </font><font size="4" color="#800080" face="宋体">【伤贾岛】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">生为明代苦吟身，死作长江一逐臣。<br>可是当时少知已，不知知己是何人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷702_92 </em></strong></font><font
face="黑体" color="#800080"> </font><font size="4" color="#800080" face="宋体">【再游西山赠许尊师】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">别后已闻师得道，不期犹在此山头。<br>昔时霜鬓今如漆，疑是年光却倒流。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷702_93 </em></strong></font><font
face="黑体" color="#800080"> </font><font size="4" color="#800080" face="宋体">【宫词】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">日透珠帘见冕旒，六宫争逐百花球。<br>回看不觉君王去，已听笙歌在远楼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷702_94 </em></strong></font><font
face="黑体" color="#800080"> </font><font size="4" color="#800080" face="宋体">【经范蠡旧居】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">一变姓名离百越，越城犹在范家无。<br>他人不见扁舟意，却笑轻生泛五湖。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷702_95 </em></strong></font><font
face="黑体" color="#800080"> </font><font size="4" color="#800080" face="宋体">【题嘉陵驿】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">嘉陵路恶石和泥，行到长亭日已西。<br>独倚阑干正惆怅，海棠花里鹧鸪啼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷702_96 </em></strong></font><font
face="黑体" color="#800080"> </font><font size="4" color="#800080" face="宋体">【龟山寺晚望】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">四面湖光绝路岐，G鹈飞起暮钟时。<br>渔舟不用悬帆席，归去乘风插柳枝。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷702_97 </em></strong></font><font
face="黑体" color="#800080"> </font><font size="4" color="#800080" face="宋体">【华山孤松】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">石罅引根非土力，冒寒犹助岳莲光。<br>绿槐生在膏腴地，何得无心拒雪霜。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷702_98 </em></strong></font><font
face="黑体" color="#800080"> </font><font size="4" color="#800080" face="宋体">【吊万人冢】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">兵罢淮边客路通，乱鸦来去噪寒空。<br>可怜白骨攒孤冢，尽为将军觅战功。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷702_99 </em></strong></font><font
face="黑体" color="#800080"> </font><font size="4" color="#800080" face="宋体">【送友尉蜀中】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">故友汉中尉，请为西蜀吟。人家多种橘，风土爱弹琴。<BR>
</font></big>
<font color="#400080">水向昆明阔，山通大夏深。理闲无别事，时寄一登临。
<P><big><font size="3" face="黑体" color="#000080"><strong><em>&nbsp;&nbsp; 卷702_100 </em></strong></font><font
face="黑体" color="#800080"> </font><font size="4" color="#800080" face="宋体">【长安寓怀】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">九衢秋雨掩闲扉，不似干名似息机。<br>贫病却惭墙上土，年来犹自换新衣。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷702_101 </em></strong></font><font
face="黑体" color="#800080"> </font><font size="4" color="#800080" face="宋体">【费征君旧居】<a
href="authers/qzz_1343.htm" target="_blank"></font><font size="3" color="#0080FF"><font face="黑体">张</font></a></big> 
<br>
</font><br>
<font color="#400080">浮世抛身外，栖踪入九华。遗篇补乐府，旧籍隶仙家。<BR>
</font></big>
<font color="#400080">池静龟升树，庭荒鹤隐花。古来天子命，还少到烟霞。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
