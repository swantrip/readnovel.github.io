<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百三十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百三十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷130_1 </em></strong></font><font
face="黑体" color="#800080"> </font><font size="4" color="#800080" face="宋体">【古游侠呈军中诸将（一作游侠篇）】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">少年负胆气，好勇复知机。仗剑出门去，孤城逢合围。<BR>
</font></big>
<font color="#400080">杀人辽水上，走马渔阳归。错落金锁甲，蒙茸貂鼠衣。<BR>
</font></big>
<font color="#400080">还家行且猎，弓矢速如飞。地迥鹰犬疾，草深狐兔肥。<BR>
</font></big>
<font color="#400080">腰间带两绶，转盼生光辉。顾谓今日战，何如随建威。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷130_2 </em></strong></font><font
face="黑体" color="#800080"> </font><font size="4" color="#800080" face="宋体">【赠轻车】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">悠悠远行归，经春涉长道。幽冀桑始青，洛阳蚕欲老。<BR>
</font></big>
<font color="#400080">忆昨戎马地，别时心草草。烽火从北来，边城闭常早。<BR>
</font></big>
<font color="#400080">平生少相遇，未得展怀抱。今日杯酒间，见君交情好。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷130_3 </em></strong></font><font
face="黑体" color="#800080"> </font><font size="4" color="#800080" face="宋体">【赠王威古】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">三十羽林将，出身常事边。春风吹浅草，猎骑何翩翩。<BR>
</font></big>
<font color="#400080">插羽两相顾，鸣弓新上弦。射麋入深谷，饮马投荒泉。<BR>
</font></big>
<font color="#400080">马上共倾酒，野中聊割鲜。相看未及饮，杂虏寇幽燕。<BR>
</font></big>
<font color="#400080">烽火去不息，胡尘高际天。长驱救东北，战解城亦全。<BR>
</font></big>
<font color="#400080">报国行赴难，古来皆共然。
<P><big><font size="3" face="黑体" color="#000080"><strong><em>&nbsp;&nbsp; 卷130_4 </em></strong></font><font
face="黑体" color="#800080"> </font><font size="4" color="#800080" face="宋体">【赠怀一上人】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">法师东南秀，世实豪家子。削发十二年，诵经峨眉里。<BR>
</font></big>
<font color="#400080">自此照群蒙，卓然为道雄。观生尽入妄，悟有皆成空。<BR>
</font></big>
<font color="#400080">净体无众染，苦心归妙宗。一朝敕书至，召入承明宫。<BR>
</font></big>
<font color="#400080">说法金殿里，焚香清禁中。传灯遍都邑，杖锡游王公。<BR>
</font></big>
<font color="#400080">天子揖妙道，群僚趋下风。我法本无著，时来出林壑。<BR>
</font></big>
<font color="#400080">因心得化城，随病皆与药。上启黄屋心，下除苍生缚。<BR>
</font></big>
<font color="#400080">一从入君门，说法无朝昏。帝作转轮王，师为持戒尊。<BR>
</font></big>
<font color="#400080">轩风洒甘露，佛雨生慈根。但有灭度理，而生开济恩。<BR>
</font></big>
<font color="#400080">复闻江海曲，好杀成风俗。帝曰我上人，为除膻腥欲。<BR>
</font></big>
<font color="#400080">是日发西秦，东南至蕲春。风将衡桂接，地与吴楚邻。<BR>
</font></big>
<font color="#400080">旧少清信士，实多渔猎人。一闻吾师至，舍网江湖滨。<BR>
</font></big>
<font color="#400080">作礼忏前恶，洁诚期后因。因成日既久，事济身不守。<BR>
</font></big>
<font color="#400080">更出淮楚间，复来荆河口。荆河马卿岑，兹地近道林。<BR>
</font></big>
<font color="#400080">入讲鸟常狎，坐禅兽不侵。都非缘未尽，曾是教所任。<BR>
</font></big>
<font color="#400080">故我一来事，永承微妙音。竹房见衣钵，松宇清身心。<BR>
</font></big>
<font color="#400080">早悔业至浅，晚成计可寻。善哉远公义，清净如黄金。<br>
<P><big><font size="3" face="黑体" color="#000080"><strong><em>&nbsp;&nbsp; 卷130_5 </em></strong></font><font
face="黑体" color="#800080"> </font><font size="4" color="#800080" face="宋体">【游天竺寺】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">晨登天竺山，山殿朝阳晓。泉争喷薄，江岫相萦绕。<BR>
</font></big>
<font color="#400080">直上孤顶高，平看众峰小。南州十二月，地暖冰雪少。<BR>
</font></big>
<font color="#400080">青翠满寒山，藤萝覆冬沼。花龛瀑布侧，青壁石林杪。<BR>
</font></big>
<font color="#400080">鸣钟集人天，施饭聚猿鸟。洗意归清净，澄心悟空了。<BR>
</font></big>
<font color="#400080">始知世上人，万物一何扰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷130_6 </em></strong></font><font
face="黑体" color="#800080"> </font><font size="4" color="#800080" face="宋体">【入若耶溪】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">轻舟去何疾，已到云林境。起坐鱼鸟间，动摇山水影。<BR>
</font></big>
<font color="#400080">岩中响自答，溪里言弥静。事事令人幽，停桡向馀景。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷130_7 </em></strong></font><font
face="黑体" color="#800080"> </font><font size="4" color="#800080" face="宋体">【杂诗】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">可怜青铜镜，挂在白玉堂。玉堂有美女，娇弄明月光。<BR>
</font></big>
<font color="#400080">罗袖拂金鹊，彩屏点红妆。妆罢含情坐，春风桃李香。<br>
<P><big><font size="3" face="黑体" color="#000080"><strong><em>&nbsp;&nbsp; 卷130_8 </em></strong></font><font
face="黑体" color="#800080"> </font><font size="4" color="#800080" face="宋体">【结定襄郡狱效陶体】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">我在河东时，使往定襄里。定襄诸小儿，争讼纷城市。<BR>
</font></big>
<font color="#400080">长老莫敢言，太守不能理。谤书盈几案，文墨相填委。<BR>
</font></big>
<font color="#400080">牵引肆中翁，追呼田家子。我来折此狱，五听辨疑似。<BR>
</font></big>
<font color="#400080">小大必以情，未尝施鞭。是时三月暮，遍野农桑起。<BR>
</font></big>
<font color="#400080">里巷鸣春鸠，田园引流水。此乡多杂俗，戎夏殊音旨。<BR>
</font></big>
<font color="#400080">顾问边塞人，劳情曷云已。
<P><big><font size="3" face="黑体" color="#000080"><strong><em>&nbsp;&nbsp; 卷130_9 </em></strong></font><font
face="黑体" color="#800080"> </font><font size="4" color="#800080" face="宋体">【长安道（一作霍将军）】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">长安甲第高入云，谁家居住霍将军。日晚朝回拥宾从，<BR>
</font></big>
<font color="#400080">路傍揖拜何纷纷。莫言炙手手可热，须臾火尽灰亦灭。<BR>
</font></big>
<font color="#400080">莫言贫贱即可欺，人生富贵自有时。一朝天子赐颜色，<BR>
</font></big>
<font color="#400080">世上悠悠应始知。<BR>
<P><big><font size="3" face="黑体" color="#000080"><strong><em>&nbsp;&nbsp; 卷130_10 </em></strong></font><font
face="黑体" color="#800080"> </font><font size="4" color="#800080" face="宋体">【行路难】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">君不见建章宫中金明枝，万万长条拂地垂。<BR>
</font></big>
<font color="#400080">二月三月花如霰，九重幽深君不见。艳彩朝含四宝宫，<BR>
</font></big>
<font color="#400080">香风旦入朝云殿。汉家宫女春未阑，爱此芳香朝暮看。<BR>
</font></big>
<font color="#400080">看来看去心不忘，攀折将安镜台上。双双素手剪不成，<BR>
</font></big>
<font color="#400080">两两红妆笑相向。建章昨夜起春风，一花飞落长信宫。<BR>
</font></big>
<font color="#400080">长信丽人见花泣，忆此珍树何嗟及。我昔初在昭阳时，<BR>
</font></big>
<font color="#400080">朝攀暮折登玉墀。只言岁岁长相对，不悟今朝遥相思。<br>
<P><big><font size="3" face="黑体" color="#000080"><strong><em>&nbsp;&nbsp; 卷130_11 </em></strong></font><font
face="黑体" color="#800080"> </font><font size="4" color="#800080" face="宋体">【孟门行】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">黄雀衔黄花，翩翩傍檐隙。本拟报君恩，如何反弹射。<BR>
</font></big>
<font color="#400080">金美酒满座春，平原爱才多众宾。满堂尽是忠义士，<BR>
</font></big>
<font color="#400080">何意得有谗谀人。谀言反覆那可道，能令君心不自保。<BR>
</font></big>
<font color="#400080">北园新栽桃李枝，根株未固何转移。成阴结实君自取，<BR>
</font></big>
<font color="#400080">若问傍人那得知。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷130_12 </em></strong></font><font
face="黑体" color="#800080"> </font><font size="4" color="#800080" face="宋体">【渭城少年行】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">洛阳三月梨花飞，秦地行人春忆归。扬鞭走马城南陌，<BR>
</font></big>
<font color="#400080">朝逢驿使秦川客。驿使前日发章台，传道长安春早来。<BR>
</font></big>
<font color="#400080">棠梨宫中燕初至，葡萄馆里花正开。念此使人归更早，<BR>
</font></big>
<font color="#400080">三月便达长安道。长安道上春可怜，摇风荡日曲江边。<BR>
</font></big>
<font color="#400080">万户楼台临渭水，五陵花柳满秦川。秦川寒食盛繁华，<BR>
</font></big>
<font color="#400080">游子春来不见家。斗鸡下杜尘初合，走马章台日半斜。<BR>
</font></big>
<font color="#400080">章台帝城称贵里，青楼日晚歌钟起。贵里豪家白马骄，<BR>
</font></big>
<font color="#400080">五陵年少不相饶。双双挟弹来金市，两两鸣鞭上渭桥。<BR>
</font></big>
<font color="#400080">渭城桥头酒新熟，金鞍白马谁家宿。可怜锦瑟筝琵琶，<BR>
</font></big>
<font color="#400080">玉壶清酒就倡家。小妇春来不解羞，娇歌一曲杨柳花。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷130_13 </em></strong></font><font
face="黑体" color="#800080"> </font><font size="4" color="#800080" face="宋体">【卢姬篇】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">卢姬少小魏王家，绿鬓红唇桃李花。魏王绮楼十二重，<BR>
</font></big>
<font color="#400080">水晶帘箔绣芙蓉。白玉栏干金作柱，楼上朝朝学歌舞。<BR>
</font></big>
<font color="#400080">前堂后堂罗袖人，南窗北窗花发春。翠幌珠帘斗丝管，<BR>
</font></big>
<font color="#400080">一弹一奏云欲断。君王日晚下朝归，鸣环佩玉生光辉。<BR>
</font></big>
<font color="#400080">人生今日得娇贵，谁道卢姬身细微。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷130_14 </em></strong></font><font
face="黑体" color="#800080"> </font><font size="4" color="#800080" face="宋体">【江畔老人愁】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">江南年少十八九，乘舟欲渡青溪口。青溪口边一老翁，<BR>
</font></big>
<font color="#400080">鬓眉皓白已衰朽。自言家代仕梁陈，垂朱拖紫三十人。<BR>
</font></big>
<font color="#400080">两朝出将复入相，五世叠鼓乘朱轮。父兄三叶皆尚主，<BR>
</font></big>
<font color="#400080">子女四代为妃嫔。南山赐田接御苑，北宫甲第连紫宸。<BR>
</font></big>
<font color="#400080">直言荣华未休歇，不觉山崩海将竭。兵戈乱入建康城，<BR>
</font></big>
<font color="#400080">烟火连烧未央阙。衣冠士子陷锋刃，良将名臣尽埋没。<BR>
</font></big>
<font color="#400080">山川改易失市朝，衢路纵横填白骨。老人此时尚少年，<BR>
</font></big>
<font color="#400080">脱身走得投海边。罢兵岁馀未敢出，去乡三载方来旋。<BR>
</font></big>
<font color="#400080">蓬蒿忘却五城宅，草木不识青G田。虽然得归到乡土，<BR>
</font></big>
<font color="#400080">零丁贫贱长辛苦。采樵屡入历阳山，刈稻常过新林浦。<BR>
</font></big>
<font color="#400080">少年欲知老人岁，岂知今年一百五。君今少壮我已衰，<BR>
</font></big>
<font color="#400080">我昔少年君不睹。人生贵贱各有时，莫见羸老相轻欺。<BR>
</font></big>
<font color="#400080">感君相问为君说，说罢不觉令人悲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷130_15 </em></strong></font><font
face="黑体" color="#800080"> </font><font size="4" color="#800080" face="宋体">【邯郸宫人怨】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">邯郸陌上三月春，暮行逢见一妇人。自言乡里本燕赵，<BR>
</font></big>
<font color="#400080">少小随家西入秦。母兄怜爱无俦侣，五岁名为阿娇女。<BR>
</font></big>
<font color="#400080">七岁丰茸好颜色，八岁黠惠能言语。十三兄弟教诗书，<BR>
</font></big>
<font color="#400080">十五青楼学歌舞。我家青楼临道傍，纱窗绮幔暗闻香。<BR>
</font></big>
<font color="#400080">日暮笙歌君驻马，春日妆梳妾断肠。不用城南使君婿，<BR>
</font></big>
<font color="#400080">本求三十侍中郎。何知汉帝好容色，玉辇携登归建章。<BR>
</font></big>
<font color="#400080">建章宫殿不知数，万户千门深且长。百堵涂椒接青琐，<BR>
</font></big>
<font color="#400080">九华阁道连洞房。水晶帘箔云母扇，琉璃窗牖玳瑁床。<BR>
</font></big>
<font color="#400080">岁岁年年奉欢宴，娇贵荣华谁不羡。恩情莫比陈皇后，<BR>
</font></big>
<font color="#400080">宠爱全胜赵飞燕。瑶房侍寝世莫知，金屋更衣人不见。<BR>
</font></big>
<font color="#400080">谁言一朝复一日，君王弃世市朝变。宫车出葬茂陵田，<BR>
</font></big>
<font color="#400080">贱妾独留长信殿。一朝太子升至尊，宫中人事如掌翻。<BR>
</font></big>
<font color="#400080">同时侍女见谗毁，后来新人莫敢言。兄弟印绶皆被夺，<BR>
</font></big>
<font color="#400080">昔年赏赐不复存。一旦放归旧乡里，乘车垂泪还入门。<BR>
</font></big>
<font color="#400080">父母愍我曾富贵，嫁与西舍金王孙。念此翻覆复何道，<BR>
</font></big>
<font color="#400080">百年盛衰谁能保。忆昨尚如春日花，悲今已作秋时草。<BR>
</font></big>
<font color="#400080">少年去去莫停鞭，人生万事由上天。非我今日独如此，<BR>
</font></big>
<font color="#400080">古今歇薄皆共然。<BR>
<P><big><font size="3" face="黑体" color="#000080"><strong><em>&nbsp;&nbsp; 卷130_16 </em></strong></font><font
face="黑体" color="#800080"> </font><font size="4" color="#800080" face="宋体">【川上女】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">川上女，晚妆鲜，日落青渚试轻楫。汀长花满正回船，<BR>
</font></big>
<font color="#400080">暮来浪起风转紧。自言此去横塘近，绿江无伴夜独行，<BR>
</font></big>
<font color="#400080">独行心绪愁无尽。<BR>
<P><big><font size="3" face="黑体" color="#000080"><strong><em>&nbsp;&nbsp; 卷130_17 </em></strong></font><font
face="黑体" color="#800080"> </font><font size="4" color="#800080" face="宋体">【雁门胡人歌】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">高山代郡东接燕，雁门胡人家近边。解放胡鹰逐塞鸟，<BR>
</font></big>
<font color="#400080">能将代马猎秋田。山头野火寒多烧，雨里孤峰湿作烟。<BR>
</font></big>
<font color="#400080">闻道辽西无斗战，时时醉向酒家眠。<BR>
<P><big><font size="3" face="黑体" color="#000080"><strong><em>&nbsp;&nbsp; 卷130_18 </em></strong></font><font
face="黑体" color="#800080"> </font><font size="4" color="#800080" face="宋体">【代闺人答轻薄少年】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">妾家近隔凤凰池，粉壁纱窗杨柳垂。本期汉代金吾婿，<BR>
</font></big>
<font color="#400080">误嫁长安游侠儿。儿家夫婿多轻薄，借客探丸重然诺。<BR>
</font></big>
<font color="#400080">平明挟弹入新丰，日晚挥鞭出长乐。青丝白马冶游园，<BR>
</font></big>
<font color="#400080">能使行人驻马看。自矜陌上繁华盛，不念闺中花鸟阑。<BR>
</font></big>
<font color="#400080">花间陌上春将晚，走马斗鸡犹未返。三时出望无消息，<BR>
</font></big>
<font color="#400080">一去那知行近远。桃李花开覆井栏，朱楼落日卷帘看。<BR>
</font></big>
<font color="#400080">愁来欲奏相思曲，抱得秦筝不忍弹。<BR>
<P><big><font size="3" face="黑体" color="#000080"><strong><em>&nbsp;&nbsp; 卷130_19 </em></strong></font><font
face="黑体" color="#800080"> </font><font size="4" color="#800080" face="宋体">【七夕】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">长安城中月如练，家家此夜持针线。仙裙玉佩空自知，<BR>
</font></big>
<font color="#400080">天上人间不相见。长信深阴夜转幽，瑶阶金阁数萤流。<BR>
</font></big>
<font color="#400080">班姬此夕愁无限，河汉三更看斗牛。<BR>
<P><big><font size="3" face="黑体" color="#000080"><strong><em>&nbsp;&nbsp; 卷130_20 </em></strong></font><font
face="黑体" color="#800080"> </font><font size="4" color="#800080" face="宋体">【长门怨】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">君王宠初歇，弃妾长门宫。紫殿青苔满，高楼明月空。<BR>
</font></big>
<font color="#400080">夜愁生枕席，春意罢帘栊。泣尽无人问，容华落镜中。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷130_21 </em></strong></font><font
face="黑体" color="#800080"> </font><font size="4" color="#800080" face="宋体">【王家少妇（一作古意）】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">十五嫁王昌，盈盈入画堂。自矜年最少，复倚婿为郎。<BR>
</font></big>
<font color="#400080">舞爱前G绿，歌怜子夜长。闲来斗百草，度日不成妆。
<P><big><font size="3" face="黑体" color="#000080"><strong><em>&nbsp;&nbsp; 卷130_22 </em></strong></font><font
face="黑体" color="#800080"> </font><font size="4" color="#800080" face="宋体">【岐王席观妓（一作卢女曲）】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">二月春来半，宫中日渐长。柳垂金屋暖，花发玉楼香。<BR>
</font></big>
<font color="#400080">拂匣先临镜，调笙更炙簧。还将歌舞态，只拟奉君王。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷130_23 </em></strong></font><font
face="黑体" color="#800080"> </font><font size="4" color="#800080" face="宋体">【上巳】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">巳日帝城春，倾都祓禊晨。停车须傍水，奏乐要惊尘。<BR>
</font></big>
<font color="#400080">弱柳障行骑，浮桥拥看人。犹言日尚早，更向九龙津。<br>
<P><big><font size="3" face="黑体" color="#000080"><strong><em>&nbsp;&nbsp; 卷130_24 </em></strong></font><font
face="黑体" color="#800080"> </font><font size="4" color="#800080" face="宋体">【赠梁州张都督】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">闻君为汉将，虏骑罢南侵。出塞清沙漠，还家拜羽林。<BR>
</font></big>
<font color="#400080">风霜臣节苦，岁月主恩深。为语西河使，知余报国心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷130_25 </em></strong></font><font
face="黑体" color="#800080"> </font><font size="4" color="#800080" face="宋体">【赠卢八象】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">客从巴水渡，传尔溯行舟。是日风波霁，高堂雨半收。<BR>
</font></big>
<font color="#400080">青山满蜀道，绿水向荆州。不作书相问，谁能慰别愁。
<P><big><font size="3" face="黑体" color="#000080"><strong><em>&nbsp;&nbsp; 卷130_26 </em></strong></font><font
face="黑体" color="#800080"> </font><font size="4" color="#800080" face="宋体">【题潼关楼】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">客行逢雨霁，歇马上津楼。山势雄三辅，关门扼九州。<BR>
</font></big>
<font color="#400080">川从陕路去，河绕华阴流。向晚登临处，风烟万里愁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷130_27 </em></strong></font><font
face="黑体" color="#800080"> </font><font size="4" color="#800080" face="宋体">【题沈隐侯八咏楼】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">梁日东阳守，为楼望越中。绿窗明月在，青史古人空。<BR>
</font></big>
<font color="#400080">江静闻山，川长数塞鸿。登临白云晚，流恨此遗风。<br>
<P><big><font size="3" face="黑体" color="#000080"><strong><em>&nbsp;&nbsp; 卷130_28 </em></strong></font><font
face="黑体" color="#800080"> </font><font size="4" color="#800080" face="宋体">【晚入汴水】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">昨晚南行楚，今朝北溯河。客愁能几日，乡路渐无多。<BR>
</font></big>
<font color="#400080">晴景摇津树，春风起棹歌。长淮亦已尽，宁复畏潮波。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷130_29 </em></strong></font><font
face="黑体" color="#800080"> </font><font size="4" color="#800080" face="宋体">【发锦沙村】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">北上途未半，南行岁已阑。孤舟下建德，江水入新安。<BR>
</font></big>
<font color="#400080">海近山常雨，G深地早寒。行行泊不可，须及子陵滩。
<P><big><font size="3" face="黑体" color="#000080"><strong><em>&nbsp;&nbsp; 卷130_30 </em></strong></font><font
face="黑体" color="#800080"> </font><font size="4" color="#800080" face="宋体">【送单于裴都护赴西河】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">征马去翩翩，城秋月正圆。单于莫近塞，都护欲临边。<BR>
</font></big>
<font color="#400080">汉驿通烟火，胡沙乏井泉。功成须献捷，未必去经年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷130_31 </em></strong></font><font
face="黑体" color="#800080"> </font><font size="4" color="#800080" face="宋体">【黄鹤楼】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">昔人已乘白云去，此地空馀黄鹤楼。黄鹤一去不复返，<BR>
</font></big>
<font color="#400080">白云千载空悠悠。晴川历历汉阳树，春草萋萋鹦鹉洲。<BR>
</font></big>
<font color="#400080">日暮乡关何处是，烟波江上使人愁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷130_32 </em></strong></font><font
face="黑体" color="#800080"> </font><font size="4" color="#800080" face="宋体">【行经华阴】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">i太华俯咸京，天外三峰削不成。武帝祠前云欲散，<BR>
</font></big>
<font color="#400080">仙人掌上雨初晴。河山北枕秦关险，驿树西连汉平。<BR>
</font></big>
<font color="#400080">借问路傍名利客，无如此处学长生。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷130_33 </em></strong></font><font
face="黑体" color="#800080"> </font><font size="4" color="#800080" face="宋体">【相逢行】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">妾年初二八，家住洛桥头。玉户临驰道，朱门近御沟。<BR>
</font></big>
<font color="#400080">使君何假问，夫婿大长秋。女弟新承宠，诸兄近拜侯。<BR>
</font></big>
<font color="#400080">春生百子殿，花发五城楼。出入千门里，年年乐未休。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷130_34 </em></strong></font><font
face="黑体" color="#800080"> </font><font size="4" color="#800080" face="宋体">【辽西作（一作关西行）】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">燕郊芳岁晚，残雪冻边城。四月青草合，辽阳春水生。<BR>
</font></big>
<font color="#400080">胡人正牧马，汉将日征兵。露重宝刀湿，沙虚金鼓鸣。<BR>
</font></big>
<font color="#400080">寒衣著已尽，春服与谁成。寄语洛阳使，为传边塞情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷130_35 </em></strong></font><font
face="黑体" color="#800080"> </font><font size="4" color="#800080" face="宋体">【奉和许给事夜直简诸公】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">西掖黄枢近，东曹紫禁连。地因才子拜，人用省郎迁。<BR>
</font></big>
<font color="#400080">夜直千门静，河明万象悬。建章宵漏急，阊阖晓钟传。<BR>
</font></big>
<font color="#400080">宠列貂蝉位，恩深侍从年。九重初起草，五夜即成篇。<BR>
</font></big>
<font color="#400080">顾己无官次，循涯但自怜。远陪兰署作，空此仰神仙。
<P><big><font size="3" face="黑体" color="#000080"><strong><em>&nbsp;&nbsp; 卷130_36 </em></strong></font><font
face="黑体" color="#800080"> </font><font size="4" color="#800080" face="宋体">【舟行入剡】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">鸣棹下东阳，回舟入剡乡。青山行不尽，绿水去何长。<BR>
</font></big>
<font color="#400080">地气秋仍湿，江风晚渐凉。山梅犹作雨，G橘未知霜。<BR>
</font></big>
<font color="#400080">谢客文逾盛，林公未可忘。多惭越中好，流恨阅时芳。
<P><big><font size="3" face="黑体" color="#000080"><strong><em>&nbsp;&nbsp; 卷130_37 </em></strong></font><font
face="黑体" color="#800080"> </font><font size="4" color="#800080" face="宋体">【澄水如鉴】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">圣贤将立喻，上善贮情深。洁白依全德，澄清有片心。<BR>
</font></big>
<font color="#400080">浇浮知不挠，滥浊固难侵。方寸悬高鉴，生涯讵陆沉。<BR>
</font></big>
<font color="#400080">对泉能自诫，如镜静相临。廉慎传家政，流芳合古今。
<P><big><font size="3" face="黑体" color="#000080"><strong><em>&nbsp;&nbsp; 卷130_38 </em></strong></font><font
face="黑体" color="#800080"> </font><font size="4" color="#800080" face="宋体">【长干曲四首（一作江南曲）】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">君家何处住，妾住在横塘。停船暂借问，或恐是同乡。<br>
<font color="#400080">家临九江水，来去九江侧。同是长干人，自小不相识。<BR><BR>
<font color="#400080">下渚多风浪，莲舟渐觉稀。那能不相待，独自逆潮归。<BR>
<font color="#400080">三江潮水急，五湖风浪涌。由来花性轻，莫畏莲舟重。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷130_39 </em></strong></font><font
face="黑体" color="#800080"> </font><font size="4" color="#800080" face="宋体">【维扬送友还苏州】<a
href="authers/qzz_0396.htm" target="_blank"></font><font size="3" color="#0080FF"><font face="黑体">崔颢</font></a></big> 
<br>
</font><br>
<font color="#400080">长安南下几程途，得到邗沟吊绿芜。<br>渚畔鲈鱼舟上钓，羡君归老向东吴。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
