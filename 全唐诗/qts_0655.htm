<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百五十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百五十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷655_1 </em></strong></font><font
face="黑体" color="#800080"> </font><font size="4" color="#800080" face="宋体">【曲江春感（一题作归五湖）】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">江头日暖花又开，江东行客心悠哉。高阳酒徒半凋落，<BR>
</font></big>
<font color="#400080">终南山色空崔嵬。圣代也知无弃物，侯门未必用非才。<BR>
</font></big>
<font color="#400080">一船明月一竿竹，家住五湖归去来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_2 </em></strong></font><font
face="黑体" color="#800080"> </font><font size="4" color="#800080" face="宋体">【皇陂】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">皇陂潋滟深复深，陂西下马聊登临。垂杨风轻弄翠带，<BR>
</font></big>
<font color="#400080">鲤鱼日暖跳黄金。三月穷途无胜事，十年流水见归心。<BR>
</font></big>
<font color="#400080">输他谷口郑夫子，偷得闲名说至今。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_3 </em></strong></font><font
face="黑体" color="#800080"> </font><font size="4" color="#800080" face="宋体">【寄郑补阙】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">夫子门前数仞墙，每经过处忆游梁。路从青琐无因见，<BR>
</font></big>
<font color="#400080">恩在丹心不可忘。未必便为谗口隔，只应贪草谏书忙。<BR>
</font></big>
<font color="#400080">别来愁悴知多少，两度槐花马上黄。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_4 </em></strong></font><font
face="黑体" color="#800080"> </font><font size="4" color="#800080" face="宋体">【牡丹花】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">似共东风别有因，绛罗高卷不胜春。若教解语应倾国，<BR>
</font></big>
<font color="#400080">任是无情亦动人。芍药与君为近侍，芙蓉何处避芳尘。<BR>
</font></big>
<font color="#400080">可怜韩令功成后，辜负华过此身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_5 </em></strong></font><font
face="黑体" color="#800080"> </font><font size="4" color="#800080" face="宋体">【黄河】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">莫把阿胶向此倾，此中天意固难明。解通银汉应须曲，<BR>
</font></big>
<font color="#400080">才出昆仑便不清。高祖誓功衣带小，仙人占斗客槎轻。<BR>
</font></big>
<font color="#400080">三千年后知谁在，何必劳君报太平。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_6 </em></strong></font><font
face="黑体" color="#800080"> </font><font size="4" color="#800080" face="宋体">【汴河】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">当时天子是闲游，今日行人特地愁。柳色纵饶妆故国，<BR>
</font></big>
<font color="#400080">水声何忍到扬州。乾坤有意终难会，黎庶无情岂自由。<BR>
</font></big>
<font color="#400080">应笑秦皇用心错，谩驱神鬼海东头。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_7 </em></strong></font><font
face="黑体" color="#800080"> </font><font size="4" color="#800080" face="宋体">【西京崇德里居】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">进乏梯媒退又难，强随豪贵长安。风从昨夜吹银汉，<BR>
</font></big>
<font color="#400080">泪拟何门落玉盘。抛掷红尘应有恨，思量仙桂也无端。<BR>
</font></big>
<font color="#400080">锦鳞W尾平生事，却被闲人把钓竿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_8 </em></strong></font><font
face="黑体" color="#800080"> </font><font size="4" color="#800080" face="宋体">【投所思】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">憔悴长安何所为，旅魂穷命自相疑。满川碧嶂无归日，<BR>
</font></big>
<font color="#400080">一榻红尘有泪时。雕琢只应劳郢匠，膏肓终恐误秦医。<BR>
</font></big>
<font color="#400080">浮生七十今三十，从此凄惶未可知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_9 </em></strong></font><font
face="黑体" color="#800080"> </font><font size="4" color="#800080" face="宋体">【经张舍人旧居（一题作河中经故翰林张舍人所居）】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">行尘不是昔时尘，谩向朱门忆侍臣。一榻已无开眼处，<BR>
</font></big>
<font color="#400080">九泉应有爱才人。文馀吐凤他年诏，树想栖鸾旧日春。<BR>
</font></big>
<font color="#400080">从此恩深转难报，夕阳衰草泪沾巾。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_10 </em></strong></font><font
face="黑体" color="#800080"> </font><font size="4" color="#800080" face="宋体">【雒城作】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">大卤旌旗出洛滨，此中烟月已埃尘。更无楼阁寻行处，<BR>
</font></big>
<font color="#400080">只有山川识野人。早得铸金夸范蠡，旋闻垂钓哭平津。<BR>
</font></big>
<font color="#400080">旧游难得时难遇，回首空城百草春。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_11 </em></strong></font><font
face="黑体" color="#800080"> </font><font size="4" color="#800080" face="宋体">【姑苏城南湖陪曹使君游】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">水蓼花红稻穗黄，使君兰棹泛回塘。倚风荇藻先开路，<BR>
</font></big>
<font color="#400080">迎旆凫s尽著行。手里兵符神与术，腰间金印彩为囊。<BR>
</font></big>
<font color="#400080">少年太守勋庸盛，应笑燕台两鬓霜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_12 </em></strong></font><font
face="黑体" color="#800080"> </font><font size="4" color="#800080" face="宋体">【秋日有寄姑苏曹使君】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">多病无因棹小舟，阖闾城下谒名侯。水寒不见双鱼信，<BR>
</font></big>
<font color="#400080">风便唯闻五F讴。早说用兵长暗合，近传观稼亦闲游。<BR>
</font></big>
<font color="#400080">须知谢奕依前醉，闲阻清谈又一秋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_13 </em></strong></font><font
face="黑体" color="#800080"> </font><font size="4" color="#800080" face="宋体">【送章碣赴举】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">苹鹿歌中别酒催，粉闱星彩动昭回。久经罹乱心应破，<BR>
</font></big>
<font color="#400080">乍睹升平眼渐开。顾我昔年悲玉石，怜君今日蕴风雷。<BR>
</font></big>
<font color="#400080">龙门盛事无因见，费尽黄金老隗台。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_14 </em></strong></font><font
face="黑体" color="#800080"> </font><font size="4" color="#800080" face="宋体">【寄杨秘书】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">湖水平来见鲤鱼，偶因烹处得琼琚。披寻藻思千重后，<BR>
</font></big>
<font color="#400080">吟想冰光万里馀。漳浦病来情转薄，赤城吟苦意何如。<BR>
</font></big>
<font color="#400080">锦衣公子怜君在，十载兵戈从板舆。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_15 </em></strong></font><font
face="黑体" color="#800080"> </font><font size="4" color="#800080" face="宋体">【往年进士赵能卿尝话金庭胜事，见示叙】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">会稽诗客赵能卿，往岁相逢话石城。正恨故人无上寿，<BR>
</font></big>
<font color="#400080">喜闻良宰有高情。山朝佐命层层耸，水接飞流步步清。<BR>
</font></big>
<font color="#400080">两火一刀罹乱后，会须乘兴雪中行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_16 </em></strong></font><font
face="黑体" color="#800080"> </font><font size="4" color="#800080" face="宋体">【得宣州窦尚书书因投寄二首】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">双鱼迢递到江滨，伤感南陵旧主人。万里朝台劳寄梦，<BR>
</font></big>
<font color="#400080">十年侯国阻趋尘。寻知乱后尝辞禄，共喜闲来得养神。<BR>
</font></big>
<font color="#400080">时见齐山敬亭客，不堪戎马战征频。<br><BR>
<font color="#400080">曾逐旌旗过板桥，世途多难竟蓬飘。步兵校尉辞公府，<BR>
</font></big>
<font color="#400080">车骑将军忆本朝。醉里旧游还历历，病中衰鬓奈萧萧。<BR>
</font></big>
<font color="#400080">遗簪堕履应留念，门客如今只下僚。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_17 </em></strong></font><font
face="黑体" color="#800080"> </font><font size="4" color="#800080" face="宋体">【雪】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">细玉罗纹下碧霄，杜门颜巷落偏饶。巢居只恐高柯折，<BR>
</font></big>
<font color="#400080">旅客愁闻去路遥。撅冻野蔬和粉重，扫庭松叶带酥烧。<BR>
</font></big>
<font color="#400080">寒窗呵笔寻诗句，一片飞来纸上销。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_18 </em></strong></font><font
face="黑体" color="#800080"> </font><font size="4" color="#800080" face="宋体">【暇日有寄姑苏曹使君兼呈张郎中郡中宾僚】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">嘉植阴阴覆剑池，此中能政动神o。湖边观稼雨迎马，<BR>
</font></big>
<font color="#400080">城外犒军风满旗。融酒徒夸无算爵，俭莲还少最高枝。<BR>
</font></big>
<font color="#400080">珊瑚笔架真珠履，曾和陈王几首诗。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_19 </em></strong></font><font
face="黑体" color="#800080"> </font><font size="4" color="#800080" face="宋体">【寄右省王谏议】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">耳边要静不得静，心里欲闲终未闲。自是宿缘应有累，<BR>
</font></big>
<font color="#400080">可能时事更相关。鱼惭张翰辞东府，鹤怨周J负北山。<BR>
</font></big>
<font color="#400080">看却金庭芝X老，又驱车入七人班。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_20 </em></strong></font><font
face="黑体" color="#800080"> </font><font size="4" color="#800080" face="宋体">【焚书坑】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">千载遗踪一窖尘，路傍耕者亦伤神。<br>祖龙算事浑乖角，将谓诗书活得人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷655_21 </em></strong></font><font
face="黑体" color="#800080"> </font><font size="4" color="#800080" face="宋体">【始皇陵】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">荒堆无草树无枝，懒向行人问昔时。<br>六国英雄漫多事，到头徐福是男儿。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷655_22 </em></strong></font><font
face="黑体" color="#800080"> </font><font size="4" color="#800080" face="宋体">【送沈先辈归送上嘉礼（一作送沈光及第后东归兼赴嘉礼）】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">青青月桂触人香，白苎衫轻称沈郎。好继马卿归故里，<BR>
</font></big>
<font color="#400080">况闻山简在襄阳。杯倾别岸应须醉，花傍征车渐欲芳。<BR>
</font></big>
<font color="#400080">拟把金钱赠嘉礼，不堪栖屑困名场。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_23 </em></strong></font><font
face="黑体" color="#800080"> </font><font size="4" color="#800080" face="宋体">【春日叶秀才曲江】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">江花江草暖相隈，也向江边把酒杯。春色恼人遮不得，<BR>
</font></big>
<font color="#400080">别愁如疟避还来。安排贱迹无良策，裨补明时望重才。<BR>
</font></big>
<font color="#400080">一曲吴歌齐拍手，十年尘眼未曾开。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_24 </em></strong></font><font
face="黑体" color="#800080"> </font><font size="4" color="#800080" face="宋体">【西京道德里】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">秦树团团夕结阴，此中庄舄动悲吟。一枝丹桂未入手，<BR>
</font></big>
<font color="#400080">万里苍波长负心。老去渐知时态薄，愁来唯愿酒杯深。<BR>
</font></big>
<font color="#400080">七雄三杰今何在，休为闲人泪满襟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_25 </em></strong></font><font
face="黑体" color="#800080"> </font><font size="4" color="#800080" face="宋体">【忆夏口】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">汉阳渡口兰为舟，汉阳城下多酒楼。当年不得尽一醉，<BR>
</font></big>
<font color="#400080">别梦有时还重游。襟带可怜吞楚塞，风烟只好狎江鸥。<BR>
</font></big>
<font color="#400080">月明更想曾行处，吹笛桥边木叶秋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_26 </em></strong></font><font
face="黑体" color="#800080"> </font><font size="4" color="#800080" face="宋体">【武牢关】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">楚人曾此限封疆，不见清阴六里长。一壑暮声何怨望，<BR>
</font></big>
<font color="#400080">数峰秋势自颠狂。由来四皓须神伏，大抵秦皇谩气强。<BR>
</font></big>
<font color="#400080">欲学鸡鸣试关吏，太平时节懒思量。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_27 </em></strong></font><font
face="黑体" color="#800080"> </font><font size="4" color="#800080" face="宋体">【途中献晋州孟中丞】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">太平天子念蒲东，又委星郎养育功。昨日隼辞阙下，<BR>
</font></big>
<font color="#400080">今朝珠履在河中。楼移庾亮千山月，树待袁宏一扇风。<BR>
</font></big>
<font color="#400080">不及政成应入拜，晋州何足展清通。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_28 </em></strong></font><font
face="黑体" color="#800080"> </font><font size="4" color="#800080" face="宋体">【长安秋夜】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">远闻天子似羲皇，偶舍渔乡入帝乡。五等列侯无故旧，<BR>
</font></big>
<font color="#400080">一枝仙桂有风霜。灯欹短焰烧离鬓，漏转寒更滴旅肠。<BR>
</font></big>
<font color="#400080">归计未知身已老，九衢双阙夜苍苍。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_29 </em></strong></font><font
face="黑体" color="#800080"> </font><font size="4" color="#800080" face="宋体">【春晚寄钟尚书】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">宰府初开忝末尘，四年谈笑隔通津。官资肯便矜中路，<BR>
</font></big>
<font color="#400080">酒\还应忆故人。江畔旧游秦望月，槛前公事镜湖春。<BR>
</font></big>
<font color="#400080">如今莫问西禅坞，一炷寒香老病身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_30 </em></strong></font><font
face="黑体" color="#800080"> </font><font size="4" color="#800080" face="宋体">【秋晓寄友人】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">洞庭霜落水云秋，又泛轻涟任去留。世界高谈今已得，<BR>
</font></big>
<font color="#400080">宦途清贵旧曾游。手中彩笔夸题凤，天上泥封奖狎鸥。<BR>
</font></big>
<font color="#400080">更见南来钓翁说，醉吟还上木兰舟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_31 </em></strong></font><font
face="黑体" color="#800080"> </font><font size="4" color="#800080" face="宋体">【秋日有酬（一作寄王师范）】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">旧业传家有宝刀，近闻馀力更挥毫。腰间印佩黄金重，<BR>
</font></big>
<font color="#400080">卷里诗裁白雪高。宴罢嘉宾迎凤藻，猎归诸将问龙韬。<BR>
</font></big>
<font color="#400080">分茅列土才三十，犹拟回头赌锦袍。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_32 </em></strong></font><font
face="黑体" color="#800080"> </font><font size="4" color="#800080" face="宋体">【所思】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">梁王兔苑荆榛里，炀帝鸡台梦想中。只觉惘然悲谢傅，<BR>
</font></big>
<font color="#400080">未知何以报文翁。生灵不幸台星拆，造化无情世界空。<BR>
</font></big>
<font color="#400080">划尽寒灰始堪叹，满庭霜叶一窗风。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_33 </em></strong></font><font
face="黑体" color="#800080"> </font><font size="4" color="#800080" face="宋体">【送魏校书兼呈曹使君】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">乱离无计驻生涯，又事东游惜岁华。村店酒旗沽竹叶，<BR>
</font></big>
<font color="#400080">野桥梅雨泊芦花。雠书发迹官虽屈，负米安亲路不赊。<BR>
</font></big>
<font color="#400080">应见使君论世旧，扫门重得向曹家。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷655_34 </em></strong></font><font
face="黑体" color="#800080"> </font><font size="4" color="#800080" face="宋体">【四皓庙】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">汉惠秦皇事已闻，庙前高木眼前云。<br>楚王谩费闲心力，六里青山尽属君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷655_35 </em></strong></font><font
face="黑体" color="#800080"> </font><font size="4" color="#800080" face="宋体">【浮云】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">溶溶曳曳自舒张，不向苍梧即帝乡。<br>莫道无心便无事，也曾愁杀楚襄王。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷655_36 </em></strong></font><font
face="黑体" color="#800080"> </font><font size="4" color="#800080" face="宋体">【早发】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">北去南来无定居，此生生计竟何如。<br>酷怜一觉平明睡，长被鸡声恶破除。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷655_37 </em></strong></font><font
face="黑体" color="#800080"> </font><font size="4" color="#800080" face="宋体">【香】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">沈水良材食柏珍，博山烟暖玉楼春。<br>怜君亦是无端物，贪作馨香忘却身。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷655_38 </em></strong></font><font
face="黑体" color="#800080"> </font><font size="4" color="#800080" face="宋体">【邺城】<a
href="authers/qzz_1284.htm" target="_blank"></font><font size="3" color="#0080FF"><font face="黑体">罗隐</font></a></big> 
<br>
</font><br>
<font color="#400080">台上年年掩翠蛾，台前高树夹漳河。<br>英雄亦到分香处，能共常人较几多。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
