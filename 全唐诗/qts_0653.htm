<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百五十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百五十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷653_1 </em></strong></font><font
face="黑体" color="#800080"> </font><font size="4" color="#800080" face="宋体">【山中寄吴十韵】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">莫问终休否，林中事已成。盘餐怜火种，岁计付刀耕。<BR>
</font></big>
<font color="#400080">掬水皆花气，听松似雨声。书空翘足卧，避险侧身行。<BR>
</font></big>
<font color="#400080">果傍闲轩落，蒲连湿岸生。禅生知见理，妻子笑无名。<BR>
</font></big>
<font color="#400080">更拟教诗苦，何曾待酒清。石溪鱼不大，月树鹊多惊。<BR>
</font></big>
<font color="#400080">砌下通樵路，窗间见县城。云山任重叠，难隔故交情。<br>
<P><big><font size="3" face="黑体" color="#000080"><strong><em>&nbsp;&nbsp; 卷653_2 </em></strong></font><font
face="黑体" color="#800080"> </font><font size="4" color="#800080" face="宋体">【嘉兴县内池阁】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">指画应心成，周回气象清。床前沙鸟语，案下锦鳞惊。<BR>
</font></big>
<font color="#400080">细柳风吹旋，新荷露压倾。微芳缘岸落，迸笋入波生。<BR>
</font></big>
<font color="#400080">舴艋舟中醉，莓苔径上行。高人莫归去，此处胜蓬瀛。<br>
<P><big><font size="3" face="黑体" color="#000080"><strong><em>&nbsp;&nbsp; 卷653_3 </em></strong></font><font
face="黑体" color="#800080"> </font><font size="4" color="#800080" face="宋体">【镜湖西岛言事寄陶校书】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">樵猎两三户，凋疏是近邻。风雷前壑雨，花木后岩春。<BR>
</font></big>
<font color="#400080">文字不得力，桑麻难救贫。山禽欺稚子，夜犬吠渔人。<BR>
</font></big>
<font color="#400080">未必圣明代，长将云水亲。知音不延荐，何路出泥尘。<br>
<P><big><font size="3" face="黑体" color="#000080"><strong><em>&nbsp;&nbsp; 卷653_4 </em></strong></font><font
face="黑体" color="#800080"> </font><font size="4" color="#800080" face="宋体">【赠赵崇侍御（一作赠赵常六韵）】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">贵达合逢明圣日，风流又及少年时。才因出众人皆嫉，<BR>
</font></big>
<font color="#400080">势欲摩霄自不知。正直早年闻苦节，从容此日见清规。<BR>
</font></big>
<font color="#400080">却教鹦鹉呼桃叶，便遣婵娟唱竹枝。闲话篇章停烛久，<BR>
</font></big>
<font color="#400080">醉迷歌舞出花迟。云鸿别有回翔便，应笑啁啾燕雀卑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷653_5 </em></strong></font><font
face="黑体" color="#800080"> </font><font size="4" color="#800080" face="宋体">【叙龙瑞观胜异寄于尊师】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">混元融结致功难，山下平湖湖上山。万倾涵虚寒潋滟，<BR>
</font></big>
<font color="#400080">千寻耸翠秀孱颜。芰荷香入琴棋处，雷雨声离栋牖间。<BR>
</font></big>
<font color="#400080">但有五云依鹤岭，曾无陆路向人寰。夜溪漱玉常堪听，<BR>
</font></big>
<font color="#400080">仙树垂珠可要攀。若弃荣名便居此，自然浮浊不相关。
<P><big><font size="3" face="黑体" color="#000080"><strong><em>&nbsp;&nbsp; 卷653_6 </em></strong></font><font
face="黑体" color="#800080"> </font><font size="4" color="#800080" face="宋体">【侯郎中新置西湖】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">远近利民因智力，周回润物像心源。菰蒲纵感生成惠，<BR>
</font></big>
<font color="#400080">@鲔那知广大恩。潋滟清辉吞半郭，萦纡别派入遥村。<BR>
</font></big>
<font color="#400080">砂泉绕石通山脉，岸木黏萍是浪痕。已见澄来连镜底，<BR>
</font></big>
<font color="#400080">兼知极处浸云根。波涛不起时方泰，舟楫徐行日易昏。<BR>
</font></big>
<font color="#400080">烟雾未应藏岛屿，凫p亦解避旌幡。虽云桃叶歌还醉，<BR>
</font></big>
<font color="#400080">却被荷花笑不言。孤鹤必应思凤诏，凡鱼岂合在龙门。<BR>
</font></big>
<font color="#400080">能将盛事添元化，一夕机谟万古存。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷653_7 </em></strong></font><font
face="黑体" color="#800080"> </font><font size="4" color="#800080" face="宋体">【许员外新阳别业】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">兰汀橘岛映亭台，不是经心即手栽。满阁白云随雨去，<BR>
</font></big>
<font color="#400080">一池寒月逐潮来。小松出屋和巢长，新径通村避笋开。<BR>
</font></big>
<font color="#400080">柳絮风前欹枕卧，荷花香里棹舟回。园中认叶封林草，<BR>
</font></big>
<font color="#400080">檐下攀枝落野梅。莫恣高情求逸思，须防急诏用长材。<BR>
</font></big>
<font color="#400080">若因萤火终残卷，便把渔歌送几杯。多谢郢中贤太守，<BR>
</font></big>
<font color="#400080">常时谈笑许追陪。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷653_8 </em></strong></font><font
face="黑体" color="#800080"> </font><font size="4" color="#800080" face="宋体">【李侍御上虞别业】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">满目亭台嘉木繁，燕蝉吟语不为喧。昼潮势急吞诸岛，<BR>
</font></big>
<font color="#400080">暑雨声回露半村。真为援毫方掩卷，常因按曲便开尊。<BR>
</font></big>
<font color="#400080">若将明月为俦侣，应把清风遗子孙。绣羽惊弓离果上，<BR>
</font></big>
<font color="#400080">红鳞见饵出蒲根。寻君未要先敲竹，且棹渔舟入大门。
<P><big><font size="3" face="黑体" color="#000080"><strong><em>&nbsp;&nbsp; 卷653_9 </em></strong></font><font
face="黑体" color="#800080"> </font><font size="4" color="#800080" face="宋体">【题悬溜岩隐者居】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">世人如要问生涯，满架堆床是五车。谷鸟暮蝉声四散，<BR>
</font></big>
<font color="#400080">修篁灌木势交加。蒲葵细织团圆扇，薤叶平铺合e花。<BR>
</font></big>
<font color="#400080">却用水荷苞绿李，兼将寒井浸甘瓜。惯缘M峭收松粉，<BR>
</font></big>
<font color="#400080">常趁芳鲜掇茗芽。池上树阴随浪动，窗前月影被巢遮。<BR>
</font></big>
<font color="#400080">坐云独酌杯盘湿，穿竹微吟路径斜。见说公卿访遗逸，<BR>
</font></big>
<font color="#400080">逢迎亦是戴乌纱。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷653_10 </em></strong></font><font
face="黑体" color="#800080"> </font><font size="4" color="#800080" face="宋体">【山中言事八韵寄李支使】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">岂知经史深相误，两鬓垂丝百事休。受业几多为弟子，<BR>
</font></big>
<font color="#400080">成名一半作公侯。前时射鹄徒抛箭，此日求鱼未上钩。<BR>
</font></big>
<font color="#400080">竹里断云来枕上，岩边片月在床头。过庭急雨和花落，<BR>
</font></big>
<font color="#400080">绕舍澄泉带叶流。缅想远书聆鹊喜，窥寻嘉果觉猿偷。<BR>
</font></big>
<font color="#400080">旧诗改处空留韵，新酝尝来不满N。阮r如能问寒馁，<BR>
</font></big>
<font color="#400080">风光当日入沧洲。<BR>
<P><big><font size="3" face="黑体" color="#000080"><strong><em>&nbsp;&nbsp; 卷653_11 </em></strong></font><font
face="黑体" color="#800080"> </font><font size="4" color="#800080" face="宋体">【山中言事寄赠苏判官】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">寸心似火频求荐，两鬓如霜始息机。隔岸鸡鸣春耨去，<BR>
</font></big>
<font color="#400080">邻家犬吠夜渔归。倚松长啸成疏拙，拂石欹眠绝是非。<BR>
</font></big>
<font color="#400080">执爨纵曾炊橡实，纫针曾解补荷衣。常凭早月来张烛，<BR>
</font></big>
<font color="#400080">亦假清风为掩扉。多是元瑜怜野贱，时回车马发光辉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷653_12 </em></strong></font><font
face="黑体" color="#800080"> </font><font size="4" color="#800080" face="宋体">【献王大夫】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">高情不与俗人知，耻学诸生取桂枝。荀宋五言行世早，<BR>
</font></big>
<font color="#400080">巢由三诏出溪迟。操心已在精微域，落笔皆成典诰词。<BR>
</font></big>
<font color="#400080">一鹗难成燕雀伍，非熊本是帝王师。贤臣虽蕴经邦术，<BR>
</font></big>
<font color="#400080">明主终无谏猎时。莫道百僚忧礼绝，兼闻七郡怕天移。<BR>
</font></big>
<font color="#400080">直缘材力头头赡，专被文星步步随。不信重言通造化，<BR>
</font></big>
<font color="#400080">须臾便可变荣衰。<BR>
<P><big><font size="3" face="黑体" color="#000080"><strong><em>&nbsp;&nbsp; 卷653_13 </em></strong></font><font
face="黑体" color="#800080"> </font><font size="4" color="#800080" face="宋体">【浅井】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">夜入明河星似少，曙摇澄碧扇风翻。<br>细泉细脉难来到，应觉添瓶耗旧痕。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_14 </em></strong></font><font
face="黑体" color="#800080"> </font><font size="4" color="#800080" face="宋体">【与徐温话别】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">去去何时却见君，悠悠烟水似天津。<br>明年今夜有明月，不是今年看月人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_15 </em></strong></font><font
face="黑体" color="#800080"> </font><font size="4" color="#800080" face="宋体">【出东阳道中作】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">马首寒山黛色浓，一重重尽一重重。<br>醉醒已在他人界，犹忆东阳昨夜钟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_16 </em></strong></font><font
face="黑体" color="#800080"> </font><font size="4" color="#800080" face="宋体">【酬孙发】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">锦价转高花更巧，能将旧手弄新梭。<br>从来一字为褒贬，二十八言犹太多。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_17 </em></strong></font><font
face="黑体" color="#800080"> </font><font size="4" color="#800080" face="宋体">【送乡中故人】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">少小与君情不疏，听君细话胜家书。<br>如今若到乡中去，道我垂钩不钓鱼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_18 </em></strong></font><font
face="黑体" color="#800080"> </font><font size="4" color="#800080" face="宋体">【思江南】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">昨日草枯今日青，羁人又动望乡情。<br>夜来有梦登归路，不到桐庐已及明。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_19 </em></strong></font><font
face="黑体" color="#800080"> </font><font size="4" color="#800080" face="宋体">【题宝林寺禅者壁（山名飞来峰）】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">邃岩乔木夏藏寒，床下云溪枕上看。<br>台殿渐多山更重，却令飞去即应难。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_20 </em></strong></font><font
face="黑体" color="#800080"> </font><font size="4" color="#800080" face="宋体">【过李群玉故居】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">讦直上书难遇主，衔冤下世未成翁。<br>琴尊剑鹤谁将去，惟锁山斋一树风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_21 </em></strong></font><font
face="黑体" color="#800080"> </font><font size="4" color="#800080" face="宋体">【题玉笥山强处士】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">酒里藏身岩里居，删繁自是一家书。<br>世人呼尔为渔叟，尔学钓璜非钓鱼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_22 </em></strong></font><font
face="黑体" color="#800080"> </font><font size="4" color="#800080" face="宋体">【君不来】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">远路东西欲问谁，寒来无处寄寒衣。<br>去时初种庭前树，树已胜巢人未归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_23 </em></strong></font><font
face="黑体" color="#800080"> </font><font size="4" color="#800080" face="宋体">【经旷禅师旧院】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">谷鸟散啼如有恨，庭花含笑似无情。<br>更名变貌难休息，去去来来第几生。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_24 </em></strong></font><font
face="黑体" color="#800080"> </font><font size="4" color="#800080" face="宋体">【江南闻新曲】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">席上新声花下杯，一声声被拍声摧。<br>乐工不识长安道，尽是书中寄曲来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_25 </em></strong></font><font
face="黑体" color="#800080"> </font><font size="4" color="#800080" face="宋体">【经故侯郎中旧居】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">一朝寂寂与冥冥，垄树未长坟草青。<br>高节雄才向何处，夜阑空锁满池星。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_26 </em></strong></font><font
face="黑体" color="#800080"> </font><font size="4" color="#800080" face="宋体">【越中逢孙百篇】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">上才乘酒到山阴，日日成篇字字金。<br>镜水周回千万顷，波澜倒泻入君心。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_27 </em></strong></font><font
face="黑体" color="#800080"> </font><font size="4" color="#800080" face="宋体">【寄谢麟】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">越国云溪秀发时，蒋京词赋谢麟诗。<br>后来若要知优劣，学圃无过老圃知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_28 </em></strong></font><font
face="黑体" color="#800080"> </font><font size="4" color="#800080" face="宋体">【与长洲陈子美长官】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">枕上愁多百绪牵，常时睡觉在溪前。<br>人前尽是交亲力，莫道升沈总信天。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_29 </em></strong></font><font
face="黑体" color="#800080"> </font><font size="4" color="#800080" face="宋体">【新安殷明府家乐方响】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">葛溪铁片梨园调，耳底丁东十六声。<br>彭泽主人怜妙乐，玉杯春暖许同倾。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_30 </em></strong></font><font
face="黑体" color="#800080"> </font><font size="4" color="#800080" face="宋体">【别殷明府】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">许教门馆久踟蹰，仲叔怀恩对玉壶。<br>唯有离心欲销客，空垂双泪不成珠。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_31 </em></strong></font><font
face="黑体" color="#800080"> </font><font size="4" color="#800080" face="宋体">【送水墨项处士归天台】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">仙峤倍分元化功，揉蓝翠色一重重。<br>还家莫更寻山水，自有云山在笔峰。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_32 </em></strong></font><font
face="黑体" color="#800080"> </font><font size="4" color="#800080" face="宋体">【赠会稽杨长官】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">直钩终日竟无鱼，钟鼓声中与世疏。<br>若向湖边访幽拙，萧条四壁是闲居。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_33 </em></strong></font><font
face="黑体" color="#800080"> </font><font size="4" color="#800080" face="宋体">【赠申长官】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">言下随机见物情，看看狱路草还生。<br>旅人莫怪无鱼食，直为寒江水至清。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_34 </em></strong></font><font
face="黑体" color="#800080"> </font><font size="4" color="#800080" face="宋体">【将归湖上留别陈宰】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">归去春山逗晚晴，萦回树石罅中行。<br>明时不是无知己，自忆湖边钓与耕。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_35 </em></strong></font><font
face="黑体" color="#800080"> </font><font size="4" color="#800080" face="宋体">【贻亮上人】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">秋水一泓常见底，涧松千尺不生枝。<br>人间学佛知多少，净尽心花只有师。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_36 </em></strong></font><font
face="黑体" color="#800080"> </font><font size="4" color="#800080" face="宋体">【贻曦上人】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">四十年来多少人，一分零落九成尘。<br>与师犹得重相见，亦是枯株勉强春。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_37 </em></strong></font><font
face="黑体" color="#800080"> </font><font size="4" color="#800080" face="宋体">【书原上鲍处士屋壁】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">水阔坐看千万里，青芜盖地接天津。<br>祢衡莫爱山中静，绕舍山多却碍人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_38 </em></strong></font><font
face="黑体" color="#800080"> </font><font size="4" color="#800080" face="宋体">【别孙蜀】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">吴越思君意易伤，别君添我鬓边霜。<br>由来浙水偏堪恨，截断千山作两乡。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_39 </em></strong></font><font
face="黑体" color="#800080"> </font><font size="4" color="#800080" face="宋体">【赠江上老人】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">潭底锦鳞多识钓，未投香饵即先知。<br>欲教鱼目无分别，须学揉蓝染钓丝。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_40 </em></strong></font><font
face="黑体" color="#800080"> </font><font size="4" color="#800080" face="宋体">【赠东溪贫道】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">非唯剑鹤独难留，触事皆闻被债收。<br>赖是豪家念寒馁，却还渔岛与渔舟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_41 </em></strong></font><font
face="黑体" color="#800080"> </font><font size="4" color="#800080" face="宋体">【咏花】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">狂心醉眼共裴回，一半先开笑未开。<br>此日不能偷折去，胡蜂直恐趁人来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_42 </em></strong></font><font
face="黑体" color="#800080"> </font><font size="4" color="#800080" face="宋体">【路入金州江中作】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">棹寻椒岸萦回去，数里时逢一两家。<br>知是从来贡金处，江边牧竖亦披沙。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_43 </em></strong></font><font
face="黑体" color="#800080"> </font><font size="4" color="#800080" face="宋体">【夜会郑氏昆季林亭】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">卷帘圆月照方塘，坐久尊空竹有霜。<br>白犬吠风惊雁起，犹能一一旋成行。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_44 </em></strong></font><font
face="黑体" color="#800080"> </font><font size="4" color="#800080" face="宋体">【题黄山人庭前孤桂】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">映窗孤桂非手植，子落月中闻落时。<br>仙客此时头不白，看来看去有枯枝。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_45 </em></strong></font><font
face="黑体" color="#800080"> </font><font size="4" color="#800080" face="宋体">【送僧南游】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">三秋万里五溪行，风里孤云不计程。<br>若念猩猩解言语，放生先合放猩猩。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_46 </em></strong></font><font
face="黑体" color="#800080"> </font><font size="4" color="#800080" face="宋体">【惜花】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">可怜妍艳正当时，刚被狂风一夜吹。<br>今日流莺来旧处，百般言语空枝。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_47 </em></strong></font><font
face="黑体" color="#800080"> </font><font size="4" color="#800080" face="宋体">【题天柱观鱼尊师旧院】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">早识吾师频到此，芝童药犬亦相迎。<br>今师一去无来日，花洞石坛空月明。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_48 </em></strong></font><font
face="黑体" color="#800080"> </font><font size="4" color="#800080" face="宋体">【东阳道中作（一作寒食日）】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">百花香气傍行人，花底垂鞭日易醺。<br>野父不知寒食节，穿林转壑自烧云。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_49 </em></strong></font><font
face="黑体" color="#800080"> </font><font size="4" color="#800080" face="宋体">【题画建溪图】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">六幅轻绡画建溪，刺桐花下路高低。<br>分明记得曾行处，只欠猿声与鸟啼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_50 </em></strong></font><font
face="黑体" color="#800080"> </font><font size="4" color="#800080" face="宋体">【蜀中】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">游子去游多不归，春风酒味胜馀时。<br>闲来却伴巴儿醉，豆蔻花边唱竹枝。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_51 </em></strong></font><font
face="黑体" color="#800080"> </font><font size="4" color="#800080" face="宋体">【衢州别李秀才】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">千山红树万山云，把酒相看日又曛。<br>一曲骊歌两行泪，更知何处再逢君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_52 </em></strong></font><font
face="黑体" color="#800080"> </font><font size="4" color="#800080" face="宋体">【题君山】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">曾于方外见麻姑，闻说君山自古无。<br>元是昆仑山顶石，海风吹落洞庭湖。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_53 </em></strong></font><font
face="黑体" color="#800080"> </font><font size="4" color="#800080" face="宋体">【题严子陵祠二首（后首一作杜荀鹤诗）】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">物色旁求至汉庭，一宵同寝见交情。<br>先生不入云台像，赢得桐江万古名。<br>
<br>
<font color="#400080">苍翠云峰开俗眼，泓澄烟水浸尘心。<br>惟将道业为芳饵，钓得高名直到今。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_54 </em></strong></font><font
face="黑体" color="#800080"> </font><font size="4" color="#800080" face="宋体">【失题】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">十六声中运手轻，一声声似自然声。<br>不缘精妙过流辈，争得江南别有名。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷653_55 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1282.htm" target="_blank"></font><font size="3" color="#0080FF"><font face="黑体">方干</font></a></big> 
<br>
</font><br>
<font color="#400080">弟子已攀桂，先生犹卧云。（寄李频及第，见《鉴戒录》）<br><BR>
<font color="#400080">把得新诗草里论。（干师徐凝，常刺凝云云，<BR>
</font></big>
<font color="#400080">反语为村里老也）<br> <BR>
<font color="#400080">枯井夜闻邻果落，废巢寒见别禽来。（贻天目中峰客，<BR>
</font></big>
<font color="#400080">以上见《纪事》）<br> <BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
