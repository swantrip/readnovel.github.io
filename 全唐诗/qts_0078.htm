<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷七十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷78_1 </em></strong></font><font
face="黑体" color="#800080"> </font><font size="4" color="#800080" face="宋体">【从军行】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">平生一顾重，意气溢三军。野日分戈影，天星合剑文。<BR>
</font></big>
<font color="#400080">弓弦抱汉月，马足践胡尘。不求生入塞，唯当死报君。
<P><big><font size="3" face="黑体" color="#000080"><strong><em>&nbsp;&nbsp; 卷78_2 </em></strong></font><font
face="黑体" color="#800080"> </font><font size="4" color="#800080" face="宋体">【王昭君（一作昭君怨）】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">敛容辞豹尾，缄恨度龙鳞。金钿明汉月，玉箸染胡尘。<BR>
</font></big>
<font color="#400080">古镜菱花暗，愁眉柳叶颦。唯有清笳曲，时闻芳树春。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_3 </em></strong></font><font
face="黑体" color="#800080"> </font><font size="4" color="#800080" face="宋体">【于紫云观赠道士】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">碧落澄秋景，玄门启曙关。人疑列御至，客似令威还。<BR>
</font></big>
<font color="#400080">羽盖徒欣仰，云车未可攀。只应倾玉醴，时许寄颓颜。<br>
<P><big><font size="3" face="黑体" color="#000080"><strong><em>&nbsp;&nbsp; 卷78_4 </em></strong></font><font
face="黑体" color="#800080"> </font><font size="4" color="#800080" face="宋体">【渡瓜步江】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">捧檄辞幽径，鸣榔下贵洲。惊涛疑跃马，积气似连牛。<BR>
</font></big>
<font color="#400080">月迥寒沙净，风急夜江秋。不学浮云影，他乡空滞留。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_5 </em></strong></font><font
face="黑体" color="#800080"> </font><font size="4" color="#800080" face="宋体">【途中有怀】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">眷然怀楚奏，怅矣背秦关。涸鳞惊照辙，坠羽怯虚弯。<BR>
</font></big>
<font color="#400080">素服三川化，乌裘十上还。莫言无皓齿，时俗薄朱颜。
<P><big><font size="3" face="黑体" color="#000080"><strong><em>&nbsp;&nbsp; 卷78_6 </em></strong></font><font
face="黑体" color="#800080"> </font><font size="4" color="#800080" face="宋体">【至分水戍】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">行役忽离忧，复此怆分流。溅石回湍咽，萦丛曲涧幽。<BR>
</font></big>
<font color="#400080">阴岩常结晦，宿莽竞含秋。况乃霜晨早，寒风入戍楼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_7 </em></strong></font><font
face="黑体" color="#800080"> </font><font size="4" color="#800080" face="宋体">【望乡夕泛】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">归怀剩不安，促榜犯风澜。落宿含楼近，浮月带江寒。<BR>
</font></big>
<font color="#400080">喜逐行前至，忧从望里宽。今夜南枝鹊，应无绕树难。<br>
<P><big><font size="3" face="黑体" color="#000080"><strong><em>&nbsp;&nbsp; 卷78_8 </em></strong></font><font
face="黑体" color="#800080"> </font><font size="4" color="#800080" face="宋体">【久客临海有怀】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">天涯非日观，地屺望星楼。练光摇乱马，剑气上连牛。<BR>
</font></big>
<font color="#400080">草湿姑苏夕，叶下洞庭秋。欲知凄断意，江上涉安流。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_9 </em></strong></font><font
face="黑体" color="#800080"> </font><font size="4" color="#800080" face="宋体">【游兖部逢孔君自卫来，欣然相遇若旧】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">游人自卫返，背客隔淮来。倾盖金兰合，忘筌玉叶开。<BR>
</font></big>
<font color="#400080">繁花明日柳，疏蕊落风梅。将期重交态，时慰不然灰。
<P><big><font size="3" face="黑体" color="#000080"><strong><em>&nbsp;&nbsp; 卷78_10 </em></strong></font><font
face="黑体" color="#800080"> </font><font size="4" color="#800080" face="宋体">【西京守岁】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">闲居寡言宴，独坐惨风尘。忽见严冬尽，方知列宿春。<BR>
</font></big>
<font color="#400080">夜将寒色去，年共晓光新。耿耿他乡夕，无由展旧亲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_11 </em></strong></font><font
face="黑体" color="#800080"> </font><font size="4" color="#800080" face="宋体">【同辛簿简仰酬思玄上人林泉四首】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">闻君招隐地，仿佛武陵春。缉芰知还楚，披榛似避秦。<BR>
</font></big>
<font color="#400080">崩查年祀积，幽草岁时新。一谢沧浪水，安知有逸人。<br>
<font color="#400080">芳晨临上月，幽赏狎中园。有蝶堪成梦，无羊可触藩。<BR>
</font></big>
<font color="#400080">忘怀南涧藻，蠲思北堂萱。坐叹华滋歇，思君谁为言。<BR>
<font color="#400080">林泉恣探历，风景暂裴徊。客有迁莺处，人无结驷来。<BR>
</font></big>
<font color="#400080">聚花如薄雪，沸水若轻雷。今日徒招隐，终知异凿坏。<br>
<font color="#400080">俗远风尘隔，春还初服迟。林疑中散地，人似上皇时。<BR>
</font></big>
<font color="#400080">芳杜湘君曲，幽兰楚客词。山中有春草，长似寄相思。
<P><big><font size="3" face="黑体" color="#000080"><strong><em>&nbsp;&nbsp; 卷78_12 </em></strong></font><font
face="黑体" color="#800080"> </font><font size="4" color="#800080" face="宋体">【秋日饯陆道士陈文林】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">青牛游华岳，赤马走吴宫。玉柱离鸿怨，金浮蚁空。<BR>
</font></big>
<font color="#400080">日霁崤陵雨，尘起洛阳风。唯当玄度月，千里与君同。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_13 </em></strong></font><font
face="黑体" color="#800080"> </font><font size="4" color="#800080" face="宋体">【送郑少府入辽共赋侠客远从戎】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">边烽警榆塞，侠客度桑干。柳叶开银镝，桃花照玉鞍。<BR>
</font></big>
<font color="#400080">满月临弓影，连星入剑端。不学燕丹客，空歌易水寒。<br>
<P><big><font size="3" face="黑体" color="#000080"><strong><em>&nbsp;&nbsp; 卷78_14 </em></strong></font><font
face="黑体" color="#800080"> </font><font size="4" color="#800080" face="宋体">【送费六还蜀】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">星楼望蜀道，月峡指吴门。万行流别泪，九折切惊魂。<BR>
</font></big>
<font color="#400080">雪影含花落，云阴带叶昏。还愁三径晚，独对一清尊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_15 </em></strong></font><font
face="黑体" color="#800080"> </font><font size="4" color="#800080" face="宋体">【秋日送侯四得弹字】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">我留安豹隐，君去学鹏抟。岐路分襟易，风云促膝难。<BR>
</font></big>
<font color="#400080">夕涨流波急，秋山落日寒。惟有思归引，凄断为君弹。
<P><big><font size="3" face="黑体" color="#000080"><strong><em>&nbsp;&nbsp; 卷78_16 </em></strong></font><font
face="黑体" color="#800080"> </font><font size="4" color="#800080" face="宋体">【秋日送尹大赴京】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">挂瓢余隐舜，负鼎尔干汤。竹叶离樽满，桃花别路长。<BR>
</font></big>
<font color="#400080">低河耿秋色，落月抱寒光。素书如可嗣，幽谷伫宾行。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_17 </em></strong></font><font
face="黑体" color="#800080"> </font><font size="4" color="#800080" face="宋体">【秋夜送阎五还润州】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">通庄抵旧里，沟水泣新知。断云飘易滞，连露积难披。<BR>
</font></big>
<font color="#400080">素风啼迥堞，惊月绕疏枝。无力励短翰，轻举送长离。<br>
<P><big><font size="3" face="黑体" color="#000080"><strong><em>&nbsp;&nbsp; 卷78_18 </em></strong></font><font
face="黑体" color="#800080"> </font><font size="4" color="#800080" face="宋体">【送王明府参选赋得鹤】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">振衣游紫府，飞盖背青田。虚心恒警露，孤影尚凌烟。<BR>
</font></big>
<font color="#400080">离歌凄妙曲，别操绕繁弦。在阴如可和，清响会闻天。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_19 </em></strong></font><font
face="黑体" color="#800080"> </font><font size="4" color="#800080" face="宋体">【秋日送别】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">寂寥心事晚，摇落岁时秋。共此伤年发，相看惜去留。<BR>
</font></big>
<font color="#400080">当歌应破涕，哀命返穷愁。别后能相忆，东陵有故侯。
<P><big><font size="3" face="黑体" color="#000080"><strong><em>&nbsp;&nbsp; 卷78_20 </em></strong></font><font
face="黑体" color="#800080"> </font><font size="4" color="#800080" face="宋体">【别李峤得胜字】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">芳尊徒自满，别恨转难胜。客似游江岸，人疑上灞陵。<BR>
</font></big>
<font color="#400080">寒更承夜永，凉景向秋澄。离心何以赠，自有玉壶冰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_21 </em></strong></font><font
face="黑体" color="#800080"> </font><font size="4" color="#800080" face="宋体">【在兖州饯宋五之问】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">淮沂泗水地，梁甫汶阳东。别路青骊远，离尊绿蚁空。<BR>
</font></big>
<font color="#400080">柳寒凋密翠，棠晚落疏红。别后相思曲，凄断入琴风。<br>
<P><big><font size="3" face="黑体" color="#000080"><strong><em>&nbsp;&nbsp; 卷78_22 </em></strong></font><font
face="黑体" color="#800080"> </font><font size="4" color="#800080" face="宋体">【游灵公观】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">灵峰标胜境，神府枕通川。玉殿斜连汉，金堂迥架烟。<BR>
</font></big>
<font color="#400080">断风疏晚竹，流水切危弦。别有青门外，空怀玄圃仙。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_23 </em></strong></font><font
face="黑体" color="#800080"> </font><font size="4" color="#800080" face="宋体">【夏日游山家同夏少府】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">返照下层岑，物外狎招寻。兰径薰幽，槐庭落暗金。<BR>
</font></big>
<font color="#400080">谷静风声彻，山空月色深。一遣樊笼累，唯馀松桂心。
<P><big><font size="3" face="黑体" color="#000080"><strong><em>&nbsp;&nbsp; 卷78_24 </em></strong></font><font
face="黑体" color="#800080"> </font><font size="4" color="#800080" face="宋体">【初秋登王司马楼宴得同字】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">展骥端居暇，登龙喜宴同。缔赏三清满，承欢六义通。<BR>
</font></big>
<font color="#400080">野晦寒阴积，潭虚夕照空。顾惭非梦鸟，滥此厕雕虫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_25 </em></strong></font><font
face="黑体" color="#800080"> </font><font size="4" color="#800080" face="宋体">【初秋于窦六郎宅宴】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">千里风云契，一朝心赏同。意尽深交合，神灵俗累空。<BR>
</font></big>
<font color="#400080">草带销寒翠，花枝发夜红。唯将澹若水，长揖古人风。<br>
<P><big><font size="3" face="黑体" color="#000080"><strong><em>&nbsp;&nbsp; 卷78_26 </em></strong></font><font
face="黑体" color="#800080"> </font><font size="4" color="#800080" face="宋体">【冬日宴】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">二三物外友，一百杖头钱。赏洽袁公地，情披乐令天。<BR>
</font></big>
<font color="#400080">促席鸾觞满，当炉兽炭然。何须攀桂树，逢此自留连。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_27 </em></strong></font><font
face="黑体" color="#800080"> </font><font size="4" color="#800080" face="宋体">【镂鸡子】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">幸遇清明节，欣逢旧练人。刻花争脸态，写月竞眉新。<BR>
</font></big>
<font color="#400080">晕罢空馀月，诗成并道春。谁知怀玉者，含响未吟晨。
<P><big><font size="3" face="黑体" color="#000080"><strong><em>&nbsp;&nbsp; 卷78_28 </em></strong></font><font
face="黑体" color="#800080"> </font><font size="4" color="#800080" face="宋体">【咏美人在天津桥】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">美女出东邻，容与上天津。整衣香满路，移步袜生尘。<BR>
</font></big>
<font color="#400080">水下看妆影，眉头画月新。寄言曹子建，个是洛川神。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_29 </em></strong></font><font
face="黑体" color="#800080"> </font><font size="4" color="#800080" face="宋体">【送宋五之问得凉字】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">愿言游泗水，支离去二漳。道术君所笃，筌蹄余自忘。<BR>
</font></big>
<font color="#400080">雪威侵竹冷，秋爽带池凉。欲验离襟切，岐路在他乡。<br>
<P><big><font size="3" face="黑体" color="#000080"><strong><em>&nbsp;&nbsp; 卷78_30 </em></strong></font><font
face="黑体" color="#800080"> </font><font size="4" color="#800080" face="宋体">【宪台出絷寒夜有怀】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">独坐怀明发，长谣苦未安。自应迷北叟，谁肯问南冠。<BR>
</font></big>
<font color="#400080">生死交情异，殷忧岁序阑。空馀朝夕鸟，相伴夜啼寒。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_31 </em></strong></font><font
face="黑体" color="#800080"> </font><font size="4" color="#800080" face="宋体">【送郭少府探得忧字】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">开筵枕德水，辍棹舣仙舟。贝阙桃花浪，龙门竹箭流。<BR>
</font></big>
<font color="#400080">当歌凄别曲，对酒泣离忧。还望青门外，空见白云浮。
<P><big><font size="3" face="黑体" color="#000080"><strong><em>&nbsp;&nbsp; 卷78_32 </em></strong></font><font
face="黑体" color="#800080"> </font><font size="4" color="#800080" face="宋体">【冬日过故人任处士书斋】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">神交尚投漆，虚室罢游兰。网积窗文乱，苔深履迹残。<BR>
</font></big>
<font color="#400080">雪明书帐冷，水静墨池寒。独此琴台夜，流水为谁弹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_33 </em></strong></font><font
face="黑体" color="#800080"> </font><font size="4" color="#800080" face="宋体">【送刘少府游越州】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">一丘余枕石，三越尔怀铅。离亭分鹤盖，别岸指龙川。<BR>
</font></big>
<font color="#400080">露下蝉声断，寒来雁影连。如何沟水上，凄断听离弦。<br>
<P><big><font size="3" face="黑体" color="#000080"><strong><em>&nbsp;&nbsp; 卷78_34 </em></strong></font><font
face="黑体" color="#800080"> </font><font size="4" color="#800080" face="宋体">【赋得白云抱幽石】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">重岩抱危石，幽涧曳轻云。绕镇仙衣动，飘蓬羽盖分。<BR>
</font></big>
<font color="#400080">锦色连花静，苔光带叶熏。讵知吴会影，长抱Y城文。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_35 </em></strong></font><font
face="黑体" color="#800080"> </font><font size="4" color="#800080" face="宋体">【赋得春云处处生】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">千里年光静，四望春云生。椠日祥光举，疏云瑞叶轻。<BR>
</font></big>
<font color="#400080">盖阴笼迥树，阵影抱危城。非将吴会远，飘荡帝乡情。
<P><big><font size="3" face="黑体" color="#000080"><strong><em>&nbsp;&nbsp; 卷78_36 </em></strong></font><font
face="黑体" color="#800080"> </font><font size="4" color="#800080" face="宋体">【在狱咏蝉】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">西陆蝉声唱，南冠客思侵。那堪玄鬓影，来对白头吟。<BR>
</font></big>
<font color="#400080">露重飞难进，风多响易沉。无人信高洁，谁为表予心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_37 </em></strong></font><font
face="黑体" color="#800080"> </font><font size="4" color="#800080" face="宋体">【咏水】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">列名通地纪，疏派合天津。波随月色净，态逐桃花春。<BR>
</font></big>
<font color="#400080">照霞如隐石，映柳似沉鳞。终当挹上善，属意澹交人。<br>
<P><big><font size="3" face="黑体" color="#000080"><strong><em>&nbsp;&nbsp; 卷78_38 </em></strong></font><font
face="黑体" color="#800080"> </font><font size="4" color="#800080" face="宋体">【同张二咏雁】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">唼藻沧江远，衔芦紫塞长。雾深迷晓景，风急断秋行。<BR>
</font></big>
<font color="#400080">阵照通宵月，书封几夜霜。无复能鸣分，空知愧稻粱。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_39 </em></strong></font><font
face="黑体" color="#800080"> </font><font size="4" color="#800080" face="宋体">【咏雪】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">龙云玉叶上，鹤雪瑞花新。影乱铜乌吹，光销玉马津。<BR>
</font></big>
<font color="#400080">含辉明素篆，隐迹表祥轮。幽兰不可俪，徒自绕阳春。
<P><big><font size="3" face="黑体" color="#000080"><strong><em>&nbsp;&nbsp; 卷78_40 </em></strong></font><font
face="黑体" color="#800080"> </font><font size="4" color="#800080" face="宋体">【咏云酒】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">朔空曾纪历，带地旧疏泉。色泛临砀瑞，香流赴蜀仙。<BR>
</font></big>
<font color="#400080">款交欣散玉，洽友悦沉钱。无复中山赏，空吟吴会篇。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_41 </em></strong></font><font
face="黑体" color="#800080"> </font><font size="4" color="#800080" face="宋体">【尘灰】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">洛川流雅韵，秦道擅苛威。听歌梁上动，应律管中飞。<BR>
</font></big>
<font color="#400080">光飘神女袜，影落羽人衣。愿言心未翳，终冀效轻微。<br>
<P><big><font size="3" face="黑体" color="#000080"><strong><em>&nbsp;&nbsp; 卷78_42 </em></strong></font><font
face="黑体" color="#800080"> </font><font size="4" color="#800080" face="宋体">【秋晨同淄川毛司马秋九咏・秋风】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">紫陌炎氛歇，青O晚吹浮。乱竹摇疏影，萦池织细流。<BR>
</font></big>
<font color="#400080">飘香曳舞袖，带粉泛妆楼。不分君恩绝，纨扇曲中秋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_43 </em></strong></font><font
face="黑体" color="#800080"> </font><font size="4" color="#800080" face="宋体">【秋晨同淄川毛司马秋九咏・秋云】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">南陆铜浑改，西郊玉叶轻。泛斗瑶光动，临阳瑞色明。<BR>
</font></big>
<font color="#400080">盖阴连凤阙，阵影翼龙城。讵知时不遇，空伤流滞情。
<P><big><font size="3" face="黑体" color="#000080"><strong><em>&nbsp;&nbsp; 卷78_44 </em></strong></font><font
face="黑体" color="#800080"> </font><font size="4" color="#800080" face="宋体">【秋晨同淄川毛司马秋九咏・秋蝉】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">九秋行已暮，一枝聊暂安。隐榆非谏楚，噪柳异悲潘。<BR>
</font></big>
<font color="#400080">分形妆薄鬓，镂影饰危冠。自怜疏影断，寒林夕吹寒。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_45 </em></strong></font><font
face="黑体" color="#800080"> </font><font size="4" color="#800080" face="宋体">【秋晨同淄川毛司马秋九咏・秋露】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">玉关寒气早，金塘秋色归。泛掌光逾净，添荷滴尚微。<BR>
</font></big>
<font color="#400080">变霜凝晓液，承月委圆辉。别有吴台上，应湿楚臣衣。<br>
<P><big><font size="3" face="黑体" color="#000080"><strong><em>&nbsp;&nbsp; 卷78_46 </em></strong></font><font
face="黑体" color="#800080"> </font><font size="4" color="#800080" face="宋体">【秋晨同淄川毛司马秋九咏・秋月】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">云披玉绳净，月满镜轮圆。`露珠晖冷，凌霜桂影寒。<BR>
</font></big>
<font color="#400080">漏彩含疏薄，浮光漾急澜。西园徒自赏，南飞终未安。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_47 </em></strong></font><font
face="黑体" color="#800080"> </font><font size="4" color="#800080" face="宋体">【秋晨同淄川毛司马秋九咏・秋水】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">贝阙寒流彻，玉轮秋浪清。图云锦色净，写月练花明。<BR>
</font></big>
<font color="#400080">泛曲d弦动，随轩凤辖惊。唯当御沟上，凄断送归情。
<P><big><font size="3" face="黑体" color="#000080"><strong><em>&nbsp;&nbsp; 卷78_48 </em></strong></font><font
face="黑体" color="#800080"> </font><font size="4" color="#800080" face="宋体">【秋晨同淄川毛司马秋九咏・秋萤】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">玉虬分静夜，金萤照晚凉。含辉疑泛月，带火怯凌霜。<BR>
</font></big>
<font color="#400080">散彩萦虚牖，飘花绕洞房。下帷如不倦，当解惜馀光。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_49 </em></strong></font><font
face="黑体" color="#800080"> </font><font size="4" color="#800080" face="宋体">【秋晨同淄川毛司马秋九咏・秋菊】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">擢秀三秋晚，开芳十步中。分黄俱笑日，含翠共摇风。<BR>
</font></big>
<font color="#400080">碎影涵流动，浮香隔岸通。金翘徒可泛，玉芯顾同。<br>
<P><big><font size="3" face="黑体" color="#000080"><strong><em>&nbsp;&nbsp; 卷78_50 </em></strong></font><font
face="黑体" color="#800080"> </font><font size="4" color="#800080" face="宋体">【秋晨同淄川毛司马秋九咏・秋雁】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">联翩辞海曲，遥曳指江干。阵去金河冷，书归玉塞寒。<BR>
</font></big>
<font color="#400080">带月凌空易，迷烟逗浦难。何当同顾影，刷羽泛清澜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_51 </em></strong></font><font
face="黑体" color="#800080"> </font><font size="4" color="#800080" face="宋体">【乐大夫挽词五首】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">可叹浮生促，吁嗟此路难。丘陵一起恨，言笑几时欢。<BR>
</font></big>
<font color="#400080">萧索郊埏晚，荒凉井径寒。谁当门下客，独见有任安。<BR>
<font color="#400080">蒿里谁家地，松门何代丘。百年三万日，一别几千秋。<BR>
</font></big>
<font color="#400080">返照寒无影，穷泉冻不流。居然同物化，何处欲藏舟。<br>
<font color="#400080">昔去梅笳发，今来薤露。彤驺朝帝阙，丹肀惩蹒堋<BR>
</font></big>
<font color="#400080">城郭犹疑是，原陵稍觉非。九原如可作，千载与谁归。<BR>
<font color="#400080">一旦先朝菌，千秋掩夜台。青乌新兆去，白马故人来。<BR>
</font></big>
<font color="#400080">草露当春泣，松风向暮哀。宁知荒垄外，吊鹤自裴徊。<br>
<font color="#400080">忽见泉台路，犹疑水镜悬。何如开白日，非复睹青天。<BR>
</font></big>
<font color="#400080">华表迎千岁，幽扃送百年。独嗟流水引，长掩伯牙弦。
<P><big><font size="3" face="黑体" color="#000080"><strong><em>&nbsp;&nbsp; 卷78_52 </em></strong></font><font
face="黑体" color="#800080"> </font><font size="4" color="#800080" face="宋体">【丹阳刺史挽词三首】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">百龄嗟倏忽，一旦向山阿。丹桂销已尽，青松哀更多。<BR>
</font></big>
<font color="#400080">薰风虚听曲，薤露反成歌。自有藏舟处，谁怜隙驷过。<BR><BR>
<font color="#400080">恻怆恒山羽，留连棣萼篇。佳城非旧日，京兆即新阡。<BR>
</font></big>
<font color="#400080">城郭三千岁，丘陵几万年。唯馀松柏垄，朝夕起寒烟。<BR><BR>
<font color="#400080">短歌三献曲，长夜九泉台。此室玄扃掩，何年白日开。<BR>
</font></big>
<font color="#400080">荒郊疏古木，寒隧积陈D。独此伤心地，松声薄暮来。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷78_53 </em></strong></font><font
face="黑体" color="#800080"> </font><font size="4" color="#800080" face="宋体">【称心寺】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">征帆恣远寻，逶迤过称心。凝滞蘅vK岸，沿洄楂柚林。<BR>
</font></big>
<font color="#400080">穿溆不厌曲，舣潭惟爱深。为乐凡几许，听取舟中琴。<br>
<P><big><font size="3" face="黑体" color="#000080"><strong><em>&nbsp;&nbsp; 卷78_54 </em></strong></font><font
face="黑体" color="#800080"> </font><font size="4" color="#800080" face="宋体">【陪润州薛司空丹徒桂明府游招隐寺】<a
href="authers/qzz_0186.htm" target="_blank"></font><font size="3" color="#0080FF"><font face="黑体">骆宾王</font></a></big> 
<br>
</font><br>
<font color="#400080">共寻招隐寺，初识戴J家。还依旧泉壑，应改昔云霞。<BR>
</font></big>
<font color="#400080">绿竹寒天笋，红蕉腊月花。金绳倘留客，为系日光斜。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
