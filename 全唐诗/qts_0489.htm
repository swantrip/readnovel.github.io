<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百八十九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百八十九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷489_1 </em></strong></font><font
face="黑体" color="#800080"> </font><font size="4" color="#800080" face="宋体">【八月五日中部官舍读唐历天宝已来追怆故事】<a
href="authers/qzz_0977.htm" target="_blank"></font><font size="3" color="#0080FF"><font face="黑体">舒元舆</font></a></big> 
<br>
</font><br>
<font color="#400080">将寻国朝事，静读柳芳历。八月日之五，开卷忽感激。<BR>
</font></big>
<font color="#400080">正当天宝末，抚事坐追惜。仰思圣明帝，贻祸在肘腋。<BR>
</font></big>
<font color="#400080">杨李盗吏权，贪残日狼藉。燕戎伺其便，百万奋长戟。<BR>
</font></big>
<font color="#400080">两河连烟尘，二京成瓦砾。生人死欲尽，a业犹不息。<BR>
</font></big>
<font color="#400080">肃宗传宝图，寇难连年击。天地方开泰，铸鼎成继述。<BR>
</font></big>
<font color="#400080">万国哭龙衮，悲思动蛮貊。自此千秋节，不复动金石。<BR>
</font></big>
<font color="#400080">悲风扬霜天，帷冷尘席。零落太平老，东西乱离客。<BR>
</font></big>
<font color="#400080">往往为余言，呜咽泪双滴。况当近塞地，哀吹起边笛。<BR>
</font></big>
<font color="#400080">抚几观陈文，使我心不怿。花萼笑繁华，温泉树容碧。<BR>
</font></big>
<font color="#400080">霓裳烟云尽，梨园风雨隔。露囊与金镜，东逝惊波溺。<BR>
</font></big>
<font color="#400080">昔闻欢娱事，今日成惨戚。神仙不可求，剑玺苔文积。<BR>
</font></big>
<font color="#400080">万古长恨端，萧萧泰陵陌。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷489_2 </em></strong></font><font
face="黑体" color="#800080"> </font><font size="4" color="#800080" face="宋体">【坊州按狱】<a
href="authers/qzz_0977.htm" target="_blank"></font><font size="3" color="#0080FF"><font face="黑体">舒元舆</font></a></big> 
<br>
</font><br>
<font color="#400080">中部接戎塞，顽山四周遭。风冷木长瘦，石硗人亦劳。<BR>
</font></big>
<font color="#400080">牧守苟怀仁，痒之时为搔。其爱如赤子，始得无啼号。<BR>
</font></big>
<font color="#400080">奈何贪狼心，润屋沉脂膏。攫搏如猛虎，吞噬若狂獒。<BR>
</font></big>
<font color="#400080">山秃逾高采，水穷益深捞。龟鱼既绝迹，鹿兔无遗毛。<BR>
</font></big>
<font color="#400080">氓苦税外缗，吏忧笑中刀。大君明四目，烛之洞秋毫。<BR>
</font></big>
<font color="#400080">眷兹一州命，虑齐坠波涛。临轩诏小臣，汝往穷贪饕。<BR>
</font></big>
<font color="#400080">分明举公法，为我缓穷骚。小臣诚小心，奉命如煎熬。<BR>
</font></big>
<font color="#400080">饮冰不待夕，驱马凌晨皋。及此督簿书，游词出狴牢。<BR>
</font></big>
<font color="#400080">门墙见狼狈，案牍闻腥臊。探情与之言，变态如奸猱。<BR>
</font></big>
<font color="#400080">真非既巧饰，伪意乃深韬。去恶犹农夫，稂莠须耘耨。<BR>
</font></big>
<font color="#400080">恢恢布疏网，罪者何由逃。自顾孱钝姿，利器非能操。<BR>
</font></big>
<font color="#400080">六旬始归奏，霜落秋原蒿。寄谢守土臣，努力清郡曹。<BR>
</font></big>
<font color="#400080">须知所甚卑，勿谓天之高。
<P><big><font size="3" face="黑体" color="#000080"><strong><em>&nbsp;&nbsp; 卷489_3 </em></strong></font><font
face="黑体" color="#800080"> </font><font size="4" color="#800080" face="宋体">【桥山怀古】<a
href="authers/qzz_0977.htm" target="_blank"></font><font size="3" color="#0080FF"><font face="黑体">舒元舆</font></a></big> 
<br>
</font><br>
<font color="#400080">轩辕厌代千万秋，渌波浩荡东南流。今来古往无不死，<BR>
</font></big>
<font color="#400080">独有天地长悠悠。我乘驿骑到中部，古闻此地为渠搜。<BR>
</font></big>
<font color="#400080">桥山突兀在其左，荒榛交锁寒风愁。神仙天下亦如此，<BR>
</font></big>
<font color="#400080">况我戚促同蜉游。谁言衣冠葬其下，不见弓剑何人收。<BR>
</font></big>
<font color="#400080">哀喧叫笑牧童戏，阴天月落狐狸游。却思皇坟立人极，<BR>
</font></big>
<font color="#400080">车轮马迹无不周。洞庭张乐降玄鹤，涿鹿大战摧蚩尤。<BR>
</font></big>
<font color="#400080">知勇神天不自大，风后力牧输长筹。襄城迷路问童子，<BR>
</font></big>
<font color="#400080">帝乡归去无人留。崆峒求道失遗迹，荆山铸鼎馀荒丘。<BR>
</font></big>
<font color="#400080">君不见黄龙飞去山下路，断髯成草风飕飕。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷489_4 </em></strong></font><font
face="黑体" color="#800080"> </font><font size="4" color="#800080" face="宋体">【坊州按狱苏氏庄记室二贤自~州走马…寂寞因成诗寄之】<a
href="authers/qzz_0977.htm" target="_blank"></font><font size="3" color="#0080FF"><font face="黑体">舒元舆</font></a></big> 
<br>
</font><br>
<font color="#400080">十年一相见，世俗信多岐。云雨易分散，山川长间之。<BR>
</font></big>
<font color="#400080">我衔凤阙恩，按狱桥山陲。君在龙骧府，掌奏羽檄词。<BR>
</font></big>
<font color="#400080">相去百馀里，魂梦自相驰。形容在胸臆，书札通相思。<BR>
</font></big>
<font color="#400080">烦君爱我深，轻车忽载脂。塞门秋色老，霜气方凝姿。<BR>
</font></big>
<font color="#400080">此地少平川，冈阜相参差。谁知路非远，行者多云疲。<BR>
</font></big>
<font color="#400080">君能犯劲风，信宿凌欹危。情亲不自倦，下马开双眉。<BR>
</font></big>
<font color="#400080">相对坐沉吟，屈指惊岁时。万事且莫问，一杯欣共持。<BR>
</font></big>
<font color="#400080">阳乌忽西倾，明蟾挂高枝。卷帘引瑶玉，灭烛临霜墀。<BR>
</font></big>
<font color="#400080">中庭有疏芦，淅淅闻风吹。长河卷云色，凝碧无瑕疵。<BR>
</font></big>
<font color="#400080">一言开我怀，旷然澹希夷。悠悠夜方永，冷思偏相宜。<BR>
</font></big>
<font color="#400080">眉睫无他人，与君闲解题。陶然叩寂寞，再请吟清诗。<BR>
</font></big>
<font color="#400080">得意且忘言，何况竹与丝。顷刻过三夕，起坐轻四肢。<BR>
</font></big>
<font color="#400080">明朝告行去，惨然还别离。出门送君去，君马扬金羁。<BR>
</font></big>
<font color="#400080">回来坐空堂，寂寞无人知。重重碧云合，何处寻佳期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷489_5 </em></strong></font><font
face="黑体" color="#800080"> </font><font size="4" color="#800080" face="宋体">【履春冰】<a
href="authers/qzz_0977.htm" target="_blank"></font><font size="3" color="#0080FF"><font face="黑体">舒元舆</font></a></big> 
<br>
</font><br>
<font color="#400080">投迹清冰上，凝光动早春。兢兢愁陷履，步步怯移身。<BR>
</font></big>
<font color="#400080">鸟照微生水，狐听或过人。细迁形外影，轻蹑镜中轮。<BR>
</font></big>
<font color="#400080">咫尺忧偏远，危疑惧已频。愿坚容足分，莫使独惊神。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷489_6 </em></strong></font><font
face="黑体" color="#800080"> </font><font size="4" color="#800080" face="宋体">【赠李翱】<a
href="authers/qzz_0977.htm" target="_blank"></font><font size="3" color="#0080FF"><font face="黑体">舒元舆</font></a></big> 
<br>
</font><br>
<font color="#400080">湘江舞罢忽成悲，便脱蛮靴出绛帷。<br>谁是蔡邕琴酒客，魏公怀旧嫁文姬。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
