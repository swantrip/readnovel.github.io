<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百四十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百四十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷644_1 </em></strong></font><font
face="黑体" color="#800080"> </font><font size="4" color="#800080" face="宋体">【水仙操】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">大波相拍流水鸣，蓬山鸟兽多奇形。琴心不喜亦不惊，<BR>
</font></big>
<font color="#400080">安弦缓爪何泠泠。水仙缥缈来相迎，伯牙从此留嘉名。<BR>
</font></big>
<font color="#400080">峄阳散木虚且轻，重华斧下知其声。丝相纠成凄清，<BR>
</font></big>
<font color="#400080">调和引得薰风生。指底先王长养情，曲终天下称太平。<BR>
</font></big>
<font color="#400080">后人好事传其曲，有时声足意不足。始峨峨兮复洋洋，<BR>
</font></big>
<font color="#400080">但见山青兼水绿。成连入海移人情，岂是本来无嗜欲。<BR>
</font></big>
<font color="#400080">琴兮琴兮在自然，不在徽金将轸玉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_2 </em></strong></font><font
face="黑体" color="#800080"> </font><font size="4" color="#800080" face="宋体">【鸡鸣曲】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">海树相扶乌影翘，戴红拍翠声胶胶。鸳瓦冻危金距，<BR>
</font></big>
<font color="#400080">夸雄斗气争相高。漏残雨急风萧萧，患乱忠臣欺宝刀。<BR>
</font></big>
<font color="#400080">霜浓月薄星昭昭，太平才子能歌谣。山翁梦断出衡茅，<BR>
</font></big>
<font color="#400080">谷口雾中饥虎号，离人枕上心忉忉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_3 </em></strong></font><font
face="黑体" color="#800080"> </font><font size="4" color="#800080" face="宋体">【西门行】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">劳禽不择枝，饥虎不畏槛。君子当固穷，无为仲由滥。<BR>
</font></big>
<font color="#400080">尔奋空拳彼击剑，水纵长澜火飞焰。汉高偶试神蛇验，<BR>
</font></big>
<font color="#400080">武王龟筮惊人险。四龙或跃犹依泉，小狐勿恃冲波胆。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_4 </em></strong></font><font
face="黑体" color="#800080"> </font><font size="4" color="#800080" face="宋体">【轻薄怨】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">花骢躞蹀游龙骄，连连宝节挥长鞘。凤雏麟子皆至交，<BR>
</font></big>
<font color="#400080">春风相逐垂杨桥。捻笙软玉开素苞，画楼闪闪红裾摇。<BR>
</font></big>
<font color="#400080">碧蹄偃蹇连金镳，狂情十里飞相烧。西母青禽轻飘飘，<BR>
</font></big>
<font color="#400080">分环破璧来往劳。黄金千镒新一宵，少年心事风中毛。<BR>
</font></big>
<font color="#400080">明朝何处逢娇饶，门前桃树空夭夭。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_5 </em></strong></font><font
face="黑体" color="#800080"> </font><font size="4" color="#800080" face="宋体">【长歌行】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">要衣须破束，欲炙须解牛。当年不快意，徒为他人留。<BR>
</font></big>
<font color="#400080">百岁之约何悠悠，华发星星稀满头。峨眉螓首聊我仇，<BR>
</font></big>
<font color="#400080">圆红阙白令人愁。何不夕引清奏，朝登翠楼，逢花便折，<BR>
</font></big>
<font color="#400080">闻胜即游？鼓腕腾棍晴雷收，舞腰困垂杨柔。<BR>
</font></big>
<font color="#400080">象箸击折歌勿休，玉山未到非风流。眼前有物俱是梦，<BR>
</font></big>
<font color="#400080">莫将身作黄金仇。死生同域不用惧，富贵在天何足忧！<br>
<P><big><font size="3" face="黑体" color="#000080"><strong><em>&nbsp;&nbsp; 卷644_6 </em></strong></font><font
face="黑体" color="#800080"> </font><font size="4" color="#800080" face="宋体">【巫山高】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">通蜀连秦山十二，中有妖灵会人意。斗艳传情世不知，<BR>
</font></big>
<font color="#400080">楚王魂梦春风里。雨态云容多似是，色荒见物皆成媚。<BR>
</font></big>
<font color="#400080">露泫烟愁岩上花，至今犹滴相思泪。西眉南脸人中美，<BR>
</font></big>
<font color="#400080">或者皆闻无所利。忍听凭虚巧佞言，不求万寿翻求死。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_7 </em></strong></font><font
face="黑体" color="#800080"> </font><font size="4" color="#800080" face="宋体">【公无渡河】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">有叟有叟何清狂，行搔短发提壶浆。乱流直涉神洋洋，<BR>
</font></big>
<font color="#400080">妻止不听追沈湘。偕老不偕死，箜篌遗凄凉。<BR>
</font></big>
<font color="#400080">刳松轻稳琅\长，连呼急榜庸何妨。见溺不援能语狼，<BR>
</font></big>
<font color="#400080">忍听丽玉传悲伤。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷644_8 </em></strong></font><font
face="黑体" color="#800080"> </font><font size="4" color="#800080" face="宋体">【春雨】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">大帝闲吹破冻风，青云融液流长空。天人醉引玄酒注，<BR>
</font></big>
<font color="#400080">倾香旋入花根土。湿尘轻舞唐唐春，神娥无迹莓苔新。<BR>
</font></big>
<font color="#400080">老农私与牧童论，纷纷便是仓箱本。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_9 </em></strong></font><font
face="黑体" color="#800080"> </font><font size="4" color="#800080" face="宋体">【石版歌】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">云根劈裂雷斧痕，龙泉切璞青皮皴。直方挺质贞且真，<BR>
</font></big>
<font color="#400080">当庭卓立凝顽神。春雨流膏成立文，主人性静看长新。<BR>
</font></big>
<font color="#400080">明月夜来回短影，何如照冷太湖滨。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_10 </em></strong></font><font
face="黑体" color="#800080"> </font><font size="4" color="#800080" face="宋体">【春宫词】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">风和气淑宫殿春，感阳体解思君恩。眼光滴滴心振振，<BR>
</font></big>
<font color="#400080">重瞳不转忧生民。女当为妾男当臣，男力百岁在，<BR>
</font></big>
<font color="#400080">女色片时新。用不用，唯一人。敢放天宠私微身，<BR>
</font></big>
<font color="#400080">六宫万国教谁宾？<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷644_11 </em></strong></font><font
face="黑体" color="#800080"> </font><font size="4" color="#800080" face="宋体">【富贵曲】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">画藻雕山金碧彩，鸳鸯叠翠眠晴霭。编珠影里醉春庭，<BR>
</font></big>
<font color="#400080">团红片下攒歌黛。革咽丝烦欢不改，缴绛垂缇忽如晦。<BR>
</font></big>
<font color="#400080">活花起舞夜春来，蜡焰煌煌天日在。雪暖瑶杯凤髓融，<BR>
</font></big>
<font color="#400080">红拖象箸猩唇细。空中汉转星移盖，火城拥出随朝会。<BR>
</font></big>
<font color="#400080">车如雷兮马如龙，鬼神辟易不敢害。冠峨剑重锵环，<BR>
</font></big>
<font color="#400080">步入天门相真宰。开口长为爵禄筌，回眸便是公卿罪。<BR>
</font></big>
<font color="#400080">珍珠索得龙宫贫，膏腴刮下苍生背。九野干戈指著心，<BR>
</font></big>
<font color="#400080">威福满拳犹未快。我闻周公贵为天子弟，富有半四海，<BR>
</font></big>
<font color="#400080">蔑有骄奢贻后悔。红锦障收，珊瑚树碎，至今笑石崇王恺。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_12 </em></strong></font><font
face="黑体" color="#800080"> </font><font size="4" color="#800080" face="宋体">【独鹄吟】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">碧玉喙长丹顶圆，亭亭危立风松间。啄萍吞鳞意已阑，<BR>
</font></big>
<font color="#400080">举头咫尺轻重天。黑翎白本排云烟，离群脱侣孤如仙。<BR>
</font></big>
<font color="#400080">披霜唳月惊婵娟，逍遥忘却还青田。鸢寒鸦晚空相喧，<BR>
</font></big>
<font color="#400080">时时侧耳清泠泉。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷644_13 </em></strong></font><font
face="黑体" color="#800080"> </font><font size="4" color="#800080" face="宋体">【煌煌京洛行】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">长安近甸巡游遍，洛阳寻有黄龙见。千乘万骑如雷转，<BR>
</font></big>
<font color="#400080">差差清跸祥云卷。百司旧分当玉殿，太平官属无遗彦。<BR>
</font></big>
<font color="#400080">歌钟沸激香尘散，晨旗隐隐罗轩冕。周公旧迹生红藓，<BR>
</font></big>
<font color="#400080">e涧波光春照晚。但听嵩山万岁声，将军旗鼓何时偃。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_14 </em></strong></font><font
face="黑体" color="#800080"> </font><font size="4" color="#800080" face="宋体">【升天行】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">堂堂削玉青蝇喧，寒鸦啄鼠愁飞鸾。梳玄洗白逡巡间，<BR>
</font></big>
<font color="#400080">兰言花笑俄衰残。盘金束紫身属官，强仁小德终无端。<BR>
</font></big>
<font color="#400080">不如服取长流丹，潜神却入黄庭闲。志定功成飞九关，<BR>
</font></big>
<font color="#400080">逍遥长揖辞人寰。空中龙驾时回旋，左云右鹤翔翩联。<BR>
</font></big>
<font color="#400080">双童树节当风翻，常娥倚桂开朱颜。河边牛子星郎牵，<BR>
</font></big>
<font color="#400080">三清宫殿浮晴烟。玉皇据案方凝然，仙官立仗森幢幡。<BR>
</font></big>
<font color="#400080">引余再拜归仙班，清声妙色视听安。餐和饮顺中肠宽，<BR>
</font></big>
<font color="#400080">虚无之乐不可言。<BR>
<P><big><font size="3" face="黑体" color="#000080"><strong><em>&nbsp;&nbsp; 卷644_15 </em></strong></font><font
face="黑体" color="#800080"> </font><font size="4" color="#800080" face="宋体">【绯桃花歌】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">上帝春宫思丽绝，夭桃变态求新悦。便是花中倾国容，<BR>
</font></big>
<font color="#400080">牡丹露泣长门月。野树滴残龙战血，曦车碾下朝霞屑。<BR>
</font></big>
<font color="#400080">惆怅东风未解狂，争教此物芳菲歇。<BR>
<P><big><font size="3" face="黑体" color="#000080"><strong><em>&nbsp;&nbsp; 卷644_16 </em></strong></font><font
face="黑体" color="#800080"> </font><font size="4" color="#800080" face="宋体">【短歌行】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">一樽绿酒绿于染，拍手高歌天地险。上得青云下不难，<BR>
</font></big>
<font color="#400080">下在黄埃上须渐。少年欢乐须及时，莫学懦夫长泣岐。<BR>
</font></big>
<font color="#400080">白日欲沈犹未沈，片月已来天半垂。坎鼓铿钟杀愁贼，<BR>
</font></big>
<font color="#400080">邓槭欠茄鸩皇丁３ざ谈弑安豢汕螅莫叹人生头雪色。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_17 </em></strong></font><font
face="黑体" color="#800080"> </font><font size="4" color="#800080" face="宋体">【小松歌】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">幽人不喜凡草生，秋锄钡煤青青。庭闲土瘦根脚狞，<BR>
</font></big>
<font color="#400080">风摇雨拂精神醒。短影月斜不满尺，清声细入鸣蛩翼。<BR>
</font></big>
<font color="#400080">天人戏剪苍龙髯，参差簇在瑶阶侧。金精水鬼欺不得，<BR>
</font></big>
<font color="#400080">长与东皇逞颜色。劲节暂因君子移，贞心不为麻中直。
<P><big><font size="3" face="黑体" color="#000080"><strong><em>&nbsp;&nbsp; 卷644_18 </em></strong></font><font
face="黑体" color="#800080"> </font><font size="4" color="#800080" face="宋体">【大雪歌】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">同云惨惨如天怒，寒龙振鬣飞乾雨。玉圃花飘朵不匀，<BR>
</font></big>
<font color="#400080">银河风急惊砂度。谢客凭轩吟未住，望中顿失纵横路。<BR>
</font></big>
<font color="#400080">应是羲和倦晓昏，暂反元元归太素。归太素，<BR>
</font></big>
<font color="#400080">不知归得人心否？<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷644_19 </em></strong></font><font
face="黑体" color="#800080"> </font><font size="4" color="#800080" face="宋体">【塘上行】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">横塘日澹秋云隔，浪织轻t罗幂幂。红绡撇水荡舟人，<BR>
</font></big>
<font color="#400080">画桡掺掺柔荑白。鲤鱼虚掷无消息，花老莲疏愁未摘。<BR>
</font></big>
<font color="#400080">却把金钗打绿荷，懊恼露珠穿不得。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_20 </em></strong></font><font
face="黑体" color="#800080"> </font><font size="4" color="#800080" face="宋体">【寓意】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">直道荆棘生，斜径红尘起。苍苍杳无言，麒麟回瑞趾。<BR>
</font></big>
<font color="#400080">东风如未来，飞雪终不已。不知姜子牙，何处钓流水。
<P><big><font size="3" face="黑体" color="#000080"><strong><em>&nbsp;&nbsp; 卷644_21 </em></strong></font><font
face="黑体" color="#800080"> </font><font size="4" color="#800080" face="宋体">【剑喻】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">黯黯秋水寒，至刚非可缺。风胡不出来，摄履人相蔑。<BR>
</font></big>
<font color="#400080">纵挺倚天形，谁是躬提挈。愿将百炼身，助我王臣节。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_22 </em></strong></font><font
face="黑体" color="#800080"> </font><font size="4" color="#800080" face="宋体">【苍颉台】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">先贤忧民诈，观迹成纲纪。自有书契来，争及结绳理。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_23 </em></strong></font><font
face="黑体" color="#800080"> </font><font size="4" color="#800080" face="宋体">【荆山】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">良工指君疑，真玉却非玉。寄言怀宝人，不须伤手足。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_24 </em></strong></font><font
face="黑体" color="#800080"> </font><font size="4" color="#800080" face="宋体">【自君之出矣】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">自君之出矣，鸾镜空尘生。思君如明月，明月逐君行。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_25 </em></strong></font><font
face="黑体" color="#800080"> </font><font size="4" color="#800080" face="宋体">【妾薄命】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">妾命何太薄，不及宫中水。时时对天颜，声声入君耳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_26 </em></strong></font><font
face="黑体" color="#800080"> </font><font size="4" color="#800080" face="宋体">【君子行】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">君子慎所履，小人多所疑。尼甫至圣贤，犹为匡所縻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_27 </em></strong></font><font
face="黑体" color="#800080"> </font><font size="4" color="#800080" face="宋体">【铜雀台】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">但见西陵惨明月，女妓无因更相悦。<br>有虞曾不有遗言，滴尽湘妃眼中血。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷644_28 </em></strong></font><font
face="黑体" color="#800080"> </font><font size="4" color="#800080" face="宋体">【婕妤怨】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">莫恃芙蓉开满面，更有身轻似飞燕。<br>不得团圆长近君，月e时泣秋扇。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷644_29 </em></strong></font><font
face="黑体" color="#800080"> </font><font size="4" color="#800080" face="宋体">【悲哉行】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">云色阴沈弄秋气，危叶高枝恨深翠。<br>用却春风力几多，微霜逼迫何容易。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷644_30 </em></strong></font><font
face="黑体" color="#800080"> </font><font size="4" color="#800080" face="宋体">【携手曲】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">携手春复春，未尝渐离别。夭夭风前花，纤纤日中雪。<BR>
</font></big>
<font color="#400080">不敢怨于天，唯惊添岁月。不敢怨于君，只怕芳菲歇。<BR>
</font></big>
<font color="#400080">芳菲若长然，君恩应不绝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_31 </em></strong></font><font
face="黑体" color="#800080"> </font><font size="4" color="#800080" face="宋体">【空城雀】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">啾啾空城雀，一啄数跳跃。宁寻覆辙馀，岂比巢危幕。<BR>
</font></big>
<font color="#400080">茫茫九万鹏，百雉且为乐。
<P><big><font size="3" face="黑体" color="#000080"><strong><em>&nbsp;&nbsp; 卷644_32 </em></strong></font><font
face="黑体" color="#800080"> </font><font size="4" color="#800080" face="宋体">【放歌行】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">蠢蠢荼蓼虫，薨薨避葵荠。悠悠狷者心，寂寂厌清世。<BR>
</font></big>
<font color="#400080">如何不食甘，命合苦其噬。如何不趣时，分合辱其体。<BR>
</font></big>
<font color="#400080">至哉先哲言，于物不凝滞。
<P><big><font size="3" face="黑体" color="#000080"><strong><em>&nbsp;&nbsp; 卷644_33 </em></strong></font><font
face="黑体" color="#800080"> </font><font size="4" color="#800080" face="宋体">【猛虎行】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">猛虎不怯敌，烈士无虚言。怯敌辱其班，虚言负其恩。<BR>
</font></big>
<font color="#400080">爪牙欺白刃，果敢无前阵。须知易水歌，至死无悔吝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_34 </em></strong></font><font
face="黑体" color="#800080"> </font><font size="4" color="#800080" face="宋体">【陇头行】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">行人何彷徨，陇头水呜咽。寒沙战鬼愁，白骨风霜切。<BR>
</font></big>
<font color="#400080">薄日朦胧秋，怨气阴云结。杀成边将名，名著生灵灭。
<P><big><font size="3" face="黑体" color="#000080"><strong><em>&nbsp;&nbsp; 卷644_35 </em></strong></font><font
face="黑体" color="#800080"> </font><font size="4" color="#800080" face="宋体">【关山月】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">离离天际云，皎皎关山月。羌笛一声来，白尽征人发。<BR>
</font></big>
<font color="#400080">嘹唳孤鸿高，萧索悲风发。雪压塞尘清，雕落沙场阔。<BR>
</font></big>
<font color="#400080">何当胡无人，荷戈朝凤阙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_36 </em></strong></font><font
face="黑体" color="#800080"> </font><font size="4" color="#800080" face="宋体">【览友生古风】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">伯牙鸣玉琴，幽音随指发。不是钟期听，俗耳安能别。<BR>
</font></big>
<font color="#400080">高山闲巍峨，流水声呜咽。一卷冰雪言，清泠冷心骨。<BR>
</font></big>
<font color="#400080">分明古雅声，讽谕成凄切。皴bq老松根，晃朗骊龙窟。<BR>
</font></big>
<font color="#400080">荆璞且深藏，珉石方如雪。金多丑女妍，木朽良工拙。<BR>
</font></big>
<font color="#400080">奸宄欺雷霆，魑魅嫌日月。蝶迷桃李香，鲋惘江湖阔。<BR>
</font></big>
<font color="#400080">不寐孤灯前，舒卷忘饥渴。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_37 </em></strong></font><font
face="黑体" color="#800080"> </font><font size="4" color="#800080" face="宋体">【题友生丛竹】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">菊华寒露浓，兰愁晓霜重。指佞不长生，蒲S今无种。<BR>
</font></big>
<font color="#400080">安如植丛篁，他年待栖凤。大则化龙骑，小可钓璜用。<BR>
</font></big>
<font color="#400080">留烟伴独醒，回阴冷闲梦。何妨积雪凌，但为清风动。<BR>
</font></big>
<font color="#400080">乃知子猷心，不与常人共。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_38 </em></strong></font><font
face="黑体" color="#800080"> </font><font size="4" color="#800080" face="宋体">【石版】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">高人好自然，移得它山碧。不磨如版平，大巧非因力。<BR>
</font></big>
<font color="#400080">古藓小青钱，尘中看野色。冷倚砌花春，静伴疏篁直。<BR>
</font></big>
<font color="#400080">山僧若转头，如逢旧相识。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_39 </em></strong></font><font
face="黑体" color="#800080"> </font><font size="4" color="#800080" face="宋体">【江南曲】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">江南四月薰风低，江南女儿芳步齐。晚云接水共渺，<BR>
</font></big>
<font color="#400080">远沙叠草空萋萋。白苎不堪论古意，数花犹可醉前溪。<BR>
</font></big>
<font color="#400080">孤舟有客归未得，乡梦欲成山鸟啼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_40 </em></strong></font><font
face="黑体" color="#800080"> </font><font size="4" color="#800080" face="宋体">【临川逢陈百年】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">麻姑山下逢真士，玄肤碧眼方瞳子。自言混沌凿不死，<BR>
</font></big>
<font color="#400080">大笑老彭非久视。强争龙虎是狂人，不保元和虚叩齿。<BR>
</font></big>
<font color="#400080">桃花雨过春光腻，劝我一杯灵液味。教我无为礼乐拘，<BR>
</font></big>
<font color="#400080">利路名场多忌讳。不如含德反婴儿，金玉满堂真可贵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_41 </em></strong></font><font
face="黑体" color="#800080"> </font><font size="4" color="#800080" face="宋体">【寄修睦上人】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">衣服田方无内客，一入庐云断消息。应为山中胜概偏，<BR>
</font></big>
<font color="#400080">惠持惠远多踪迹。寻阳有个虚舟子，相忆由来无一事。<BR>
</font></big>
<font color="#400080">江边月色到岩前，此际心情必相似。似不似，寄数字。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_42 </em></strong></font><font
face="黑体" color="#800080"> </font><font size="4" color="#800080" face="宋体">【读修睦上人歌篇】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">李白亡，李贺死，陈陶赵睦寻相次。须知代不乏骚人，<BR>
</font></big>
<font color="#400080">贯休之后，惟修睦而已矣。睦公睦公真可畏，<BR>
</font></big>
<font color="#400080">开口向人无所忌。才似烟霞生则媚，直如屈轶佞则指。<BR>
</font></big>
<font color="#400080">意下纷纷造化机，笔头滴滴文章髓。明月清风三十年，<BR>
</font></big>
<font color="#400080">被君驱使如奴婢。劝君休，莫容易，世俗由来稀则贵。<BR>
</font></big>
<font color="#400080">珊瑚高架五云毫，小小不须烦藻思。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_43 </em></strong></font><font
face="黑体" color="#800080"> </font><font size="4" color="#800080" face="宋体">【远公亭牡丹】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">雁门禅客吟春亭，牡丹独逞花中英。双成腻脸偎云屏，<BR>
</font></big>
<font color="#400080">百般姿态因风生。延年不敢歌倾城，朝云暮雨愁娉婷。<BR>
</font></big>
<font color="#400080">蕊繁蚁脚黏不行，甜迷蜂醉飞无声。庐山根脚含精灵，<BR>
</font></big>
<font color="#400080">发妍吐秀丛君庭。湓江太守多闲情，栏朱绕绛留轻盈。<BR>
</font></big>
<font color="#400080">潺潺绿醴当风倾，平头奴子啾银笙。红葩艳艳交童星，<BR>
</font></big>
<font color="#400080">左文右武怜君荣，白铜L上惭清明。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷644_44 </em></strong></font><font
face="黑体" color="#800080"> </font><font size="4" color="#800080" face="宋体">【谢僧寄茶】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">空门少年初志坚，摘芳为药除睡眠。匡山茗树朝阳偏，<BR>
</font></big>
<font color="#400080">暖萌如爪飞鸢。枝枝膏露凝滴圆，参差失向兜罗绵。<BR>
</font></big>
<font color="#400080">倾筐短甑蒸新鲜，白眼细匀于研。砖排古砌春苔干，<BR>
</font></big>
<font color="#400080">殷勤寄我清明前。金槽无声飞碧烟，赤兽呵冰急铁喧。<BR>
</font></big>
<font color="#400080">林风夕和真珠泉，半匙青粉搅潺。绿云轻绾湘娥鬟，<BR>
</font></big>
<font color="#400080">尝来纵使重支枕，胡蝶寂寥空掩关。<BR>
<P><big><font size="3" face="黑体" color="#000080"><strong><em>&nbsp;&nbsp; 卷644_45 </em></strong></font><font
face="黑体" color="#800080"> </font><font size="4" color="#800080" face="宋体">【送人】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">少开宫行帝业，无刃金风剪红叶。雁别边沙入暖云，<BR>
</font></big>
<font color="#400080">蛩辞败草鸣香阁。有客为儒二十霜，酣歌郢雪时飘扬。<BR>
</font></big>
<font color="#400080">不甘长在诸生下，束书携剑离家乡。利爪鞲上鹰，<BR>
</font></big>
<font color="#400080">雄文雾中豹。可堪长与乌鸢噪，是宜摩碧汉以遐飞，<BR>
</font></big>
<font color="#400080">出南山而远蹈。况今大朝公道，天子文明，<BR>
</font></big>
<font color="#400080">团团月树悬青青。燕中有马如龙行，不换黄金无骏名。<BR>
</font></big>
<font color="#400080">荆山有玉犹在璞，未遇良工虚掷鹊。一壶清酒酌离情，<BR>
</font></big>
<font color="#400080">休向蒿中随雀跃。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷644_46 </em></strong></font><font
face="黑体" color="#800080"> </font><font size="4" color="#800080" face="宋体">【古意论交】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">择友如淘金，沙尽不得宝。结交如乾银，产竭不成道。<BR>
</font></big>
<font color="#400080">我生四十年，相识苦草草。多为势利朋，少有岁寒操。<BR>
</font></big>
<font color="#400080">通财能几何，闻善宁相告。茫然同夜行，中路自不保。<BR>
</font></big>
<font color="#400080">常恐管鲍情，参差忽终老。今来既见君，青天无片云。<BR>
</font></big>
<font color="#400080">语直瑟弦急，行高山桂芬。约我为交友，不觉心醺醺。<BR>
</font></big>
<font color="#400080">见义必许死，临危当指铩Ｎ蘖詈笫朗浚重广孝标文。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
