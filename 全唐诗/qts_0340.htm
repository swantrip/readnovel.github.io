<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百四十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百四十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷340_1 </em></strong></font><font
face="黑体" color="#800080"> </font><font size="4" color="#800080" face="宋体">【辛卯年雪】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">元和六年春，寒气不肯归。河南二月末，雪花一尺围。<BR>
</font></big>
<font color="#400080">崩腾相排拶，龙凤交横飞。波涛何飘扬，天风吹幡纭<BR>
</font></big>
<font color="#400080">白帝盛羽卫，L振裳衣。白霓先启途，从以万玉妃。<BR>
</font></big>
<font color="#400080">翕翕陵厚载，哗哗弄阴机。生平未曾见，何暇议是非。<BR>
</font></big>
<font color="#400080">或云丰年祥，饱食可庶几。善祷吾所慕，谁言寸诚微。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷340_2 </em></strong></font><font
face="黑体" color="#800080"> </font><font size="4" color="#800080" face="宋体">【醉留东野】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">昔年因读李白杜甫诗，长恨二人不相从。吾与东野生并世，<BR>
</font></big>
<font color="#400080">如何复蹑二子踪。东野不得官，白首夸龙钟。韩子稍奸黠，<BR>
</font></big>
<font color="#400080">自惭青蒿倚长松。低头拜东野，原得终始如u蛩。<BR>
</font></big>
<font color="#400080">东野不回头，有如寸j撞巨钟。我愿身为云，<BR>
</font></big>
<font color="#400080">东野变为龙。四方上下逐东野，虽有离别无由逢。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷340_3 </em></strong></font><font
face="黑体" color="#800080"> </font><font size="4" color="#800080" face="宋体">【李花二首】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">平旦入西园，梨花数株若矜夸。旁有一株李，<BR>
</font></big>
<font color="#400080">颜色惨惨似含嗟。问之不肯道所以，独绕百匝至日斜。<BR>
</font></big>
<font color="#400080">忽忆前时经此树，正见芳意初萌牙。奈何趁酒不省录，<BR>
</font></big>
<font color="#400080">不见玉枝攒霜葩。泫然为汝下雨泪，无由反旆羲和车。<BR>
</font></big>
<font color="#400080">东风来吹不解颜，苍茫夜气生相遮。冰盘夏荐碧实脆，<BR>
</font></big>
<font color="#400080">斥去不御惭其花。<BR>
<font color="#400080">当春天地争奢华，洛阳园苑尤纷。谁将平地万堆雪，<BR>
</font></big>
<font color="#400080">剪刻作此连天花。日光赤色照未好，明月暂入都交加。<BR>
</font></big>
<font color="#400080">夜领张彻投卢仝，乘云共至玉皇家。长姬香御四罗列，<BR>
</font></big>
<font color="#400080">缟裙练无等差。静濯明妆有所奉，顾我未肯置齿牙。<BR>
</font></big>
<font color="#400080">清寒莹骨肝胆醒，一生思虑无由邪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷340_4 </em></strong></font><font
face="黑体" color="#800080"> </font><font size="4" color="#800080" face="宋体">【招杨之罘】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">柏生两石间，万岁终不大。野马不识人，难以驾车盖。<BR>
</font></big>
<font color="#400080">柏移就平地，马羁入厩中。马思自由悲，柏有伤根容。<BR>
</font></big>
<font color="#400080">伤根柏不死，千丈日以至。马悲罢还乐，振迅矜鞍辔。<BR>
</font></big>
<font color="#400080">之罘南山来，文字得我惊。馆置使读书，日有求归声。<BR>
</font></big>
<font color="#400080">我令之罘归，失得柏与马。之罘别我去，计出柏马下。<BR>
</font></big>
<font color="#400080">我自之罘归，入门思而悲。之罘别我去，能不思我为。<BR>
</font></big>
<font color="#400080">洒扫县中居，引水经竹间。嚣哗所不及，何异山中闲。<BR>
</font></big>
<font color="#400080">前陈百家书，食有肉与鱼。先王遗文章，缀缉实在余。<BR>
</font></big>
<font color="#400080">礼称独学陋，易贵不远复。作诗招之罘，晨夕抱饥渴。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷340_5 </em></strong></font><font
face="黑体" color="#800080"> </font><font size="4" color="#800080" face="宋体">【寄卢仝（宪宗元和六年河南令时作）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">玉川先生洛城里，破屋数间而已矣。一奴长须不裹头，<BR>
</font></big>
<font color="#400080">一婢赤脚老无齿。辛勤奉养十馀人，上有慈亲下妻子。<BR>
</font></big>
<font color="#400080">先生结发憎俗徒，闭门不出动一纪。至今邻僧乞米送，<BR>
</font></big>
<font color="#400080">仆忝县尹能不耻。俸钱供给公私馀，时致薄少助祭祀。<BR>
</font></big>
<font color="#400080">劝参留守谒大尹，言语才及辄掩耳。水北山人得名声，<BR>
</font></big>
<font color="#400080">去年去作幕下士。水南山人又继往，鞍马仆从塞闾里。<BR>
</font></big>
<font color="#400080">少室山人索价高，两以谏官征不起。彼皆刺口论世事，<BR>
</font></big>
<font color="#400080">有力未免遭驱使。先生事业不可量，惟用法律自绳己。<BR>
</font></big>
<font color="#400080">春秋三传束高阁，独抱遗经穷终始。往年弄笔嘲同异，<BR>
</font></big>
<font color="#400080">怪辞惊众谤不已。近来自说寻坦途。犹上虚空跨绿。<BR>
</font></big>
<font color="#400080">去年生儿名添丁，意令与国充耘耔。国家丁口连四海，<BR>
</font></big>
<font color="#400080">岂无农夫亲耒耜。先生抱才终大用，宰相未许终不仕。<BR>
</font></big>
<font color="#400080">假如不在陈力列，立言垂范亦足恃。苗裔当蒙十世宥，<BR>
</font></big>
<font color="#400080">岂谓贻厥无基n。故知忠孝生天性，洁身乱伦定足拟。<BR>
</font></big>
<font color="#400080">昨晚长须来下状，隔墙恶少恶难似。每骑屋山下窥阚，<BR>
</font></big>
<font color="#400080">浑舍惊怕走折趾。凭依婚媾欺官吏，不信令行能禁止。<BR>
</font></big>
<font color="#400080">先生受屈未曾语，忽此来告良有以。嗟我身为赤县令，<BR>
</font></big>
<font color="#400080">操权不用欲何俟。立召贼曹呼伍伯，尽取鼠辈尸诸市。<BR>
</font></big>
<font color="#400080">先生又遣长须来，如此处置非所喜。况又时当长养节，<BR>
</font></big>
<font color="#400080">都邑未可猛政理。先生固是余所畏，度量不敢窥涯濉<BR>
</font></big>
<font color="#400080">放纵是谁之过欤，效尤戮仆愧前史。买羊沽酒谢不敏，<BR>
</font></big>
<font color="#400080">偶逢明月曜桃李。先生有意许降临，更遣长须致双鲤。
<P><big><font size="3" face="黑体" color="#000080"><strong><em>&nbsp;&nbsp; 卷340_6 </em></strong></font><font
face="黑体" color="#800080"> </font><font size="4" color="#800080" face="宋体">【酬司门卢四兄云夫院长望秋作】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">长安雨洗新秋出，极目寒镜开尘函。终南晓望蹋龙尾，<BR>
</font></big>
<font color="#400080">倚天更觉青ff。自知短浅无所补，从事久此穿朝衫。<BR>
</font></big>
<font color="#400080">归来得便即游览，暂似壮马脱重衔。曲江荷花盖十里，<BR>
</font></big>
<font color="#400080">江湖生目思莫缄。乐游下瞩无远近，绿槐萍合不可芟。<BR>
</font></big>
<font color="#400080">白首寓居谁借问，平地寸步扃云岩。云夫吾兄有狂气，<BR>
</font></big>
<font color="#400080">嗜好与俗殊酸咸。日来省我不肯去，论诗说赋相喃喃。<BR>
</font></big>
<font color="#400080">望秋一章已惊绝，犹言低抑避谤谗。若使乘酣骋雄怪，<BR>
</font></big>
<font color="#400080">造化何以当镌。嗟我小生值强伴，怯胆变勇神明鉴。<BR>
</font></big>
<font color="#400080">驰坑跨谷终未悔，为利而止真贪馋。高揖群公谢名誉，<BR>
</font></big>
<font color="#400080">远追甫白感至P。楼头完月不共宿，其奈就缺行ss。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷340_7 </em></strong></font><font
face="黑体" color="#800080"> </font><font size="4" color="#800080" face="宋体">【谁氏子】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">非痴非狂谁氏子，去入王屋称道士。白头老母遮门啼，<BR>
</font></big>
<font color="#400080">挽断衫袖留不止。翠眉新妇年二十，载送还家哭穿市。<BR>
</font></big>
<font color="#400080">或云欲学吹凤笙，所慕灵妃媲萧史。又云时俗轻寻常，<BR>
</font></big>
<font color="#400080">力行险怪取贵仕。神仙虽然有传说，知者尽知其妄矣。<BR>
</font></big>
<font color="#400080">圣君贤相安可欺，乾死穷山竟何俟。呜呼余心诚岂弟，<BR>
</font></big>
<font color="#400080">愿往教诲究终始。罚一劝百政之经，不从而诛未晚耳。<BR>
</font></big>
<font color="#400080">谁其友亲能哀怜，写吾此诗持送似。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷340_8 </em></strong></font><font
face="黑体" color="#800080"> </font><font size="4" color="#800080" face="宋体">【河南令舍池台】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">灌池才盈五六丈，筑台不过七八尺。欲将层级压篱落，<BR>
</font></big>
<font color="#400080">未许波澜量斗石。规摹虽巧何足夸，景趣不远真可惜。<BR>
</font></big>
<font color="#400080">长令人吏远趋走，已有蛙黾助狼藉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷340_9 </em></strong></font><font
face="黑体" color="#800080"> </font><font size="4" color="#800080" face="宋体">【送无本师归范阳（贾岛初为浮屠，名无本）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">无本于为文，身大不及胆。吾尝示之难，勇往无不敢。<BR>
</font></big>
<font color="#400080">蛟龙弄角牙，造次欲手揽。众鬼囚大幽，下觑袭玄。<BR>
</font></big>
<font color="#400080">天阳熙四海，注视首不颔。鲸鹏相摩@，两举快一啖。<BR>
</font></big>
<font color="#400080">夫岂能必然，固已谢黯l。狂词肆滂葩，低昂见舒惨。<BR>
</font></big>
<font color="#400080">奸穷怪变得，往往造平澹。蜂蝉碎锦缬，绿池披菡萏。<BR>
</font></big>
<font color="#400080">芝英擢荒榛，孤翮起连I。家住幽都远，未识气先感。<BR>
</font></big>
<font color="#400080">来寻吾何能，无殊嗜昌b。始见洛阳春，桃枝缀红糁。<BR>
</font></big>
<font color="#400080">遂来长安里，时卦转习坎。老懒无斗心，久不事铅椠。<BR>
</font></big>
<font color="#400080">欲以金帛酬，举室常bC颔。念当委我去，雪霜刻以。<BR>
</font></big>
<font color="#400080">狞飙搅空衢，天地与顿撼。勉率吐歌诗，慰女别后览。<br>
<P><big><font size="3" face="黑体" color="#000080"><strong><em>&nbsp;&nbsp; 卷340_10 </em></strong></font><font
face="黑体" color="#800080"> </font><font size="4" color="#800080" face="宋体">【石鼓歌】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">张生手持石鼓文，劝我试作石鼓歌。少陵无人谪仙死，<BR>
</font></big>
<font color="#400080">才薄将奈石鼓何。周纲陵迟四海沸，宣王愤起挥天戈。<BR>
</font></big>
<font color="#400080">大开明堂受朝贺，诸侯剑佩鸣相磨。L于岐阳骋雄俊，<BR>
</font></big>
<font color="#400080">万里禽兽皆遮罗。镌功勒成告万世，凿石作鼓隳嵯峨。<BR>
</font></big>
<font color="#400080">从臣才艺咸第一，拣选撰刻留山阿。雨淋日炙野火燎，<BR>
</font></big>
<font color="#400080">鬼物守护烦趾恰９从何处得纸本，毫发尽备无差讹。<BR>
</font></big>
<font color="#400080">辞严义密读难晓，字体不类隶与科。年深岂免有缺画，<BR>
</font></big>
<font color="#400080">快剑斫断生蛟鼍。鸾翔凤翥众仙下，珊瑚碧树交枝柯。<BR>
</font></big>
<font color="#400080">金绳铁索锁纽壮，古鼎跃水龙腾梭。陋儒编诗不收入，<BR>
</font></big>
<font color="#400080">二雅褊迫无委蛇。孔子西行不到秦，掎摭星宿遗羲娥。<BR>
</font></big>
<font color="#400080">嗟予好古生苦晚，对此涕泪双滂沱。忆昔初蒙博士征，<BR>
</font></big>
<font color="#400080">其年始改称元和。故人从军在右辅，为我度量掘臼科。<BR>
</font></big>
<font color="#400080">濯冠沐浴告祭酒，如此至宝存岂多。毡包席裹可立致，<BR>
</font></big>
<font color="#400080">十鼓只载数骆驼。荐诸太庙比郜鼎，光价岂止百倍过。<BR>
</font></big>
<font color="#400080">圣恩若许留太学，诸生讲解得切磋。观经鸿都尚填咽，<BR>
</font></big>
<font color="#400080">坐见举国来奔波。剜苔剔藓露节角，安置妥帖平不颇。<BR>
</font></big>
<font color="#400080">大厦深檐与盖覆，经历久远期无佗。中朝大官老于事，<BR>
</font></big>
<font color="#400080">讵肯感激徒j婀。牧童敲火牛砺角，谁复著手为摩挲。<BR>
</font></big>
<font color="#400080">日销月铄就埋没，六年西顾空吟哦。羲之俗书趁姿媚，<BR>
</font></big>
<font color="#400080">数纸尚可博白鹅。继周八代争战罢，无人收拾理则那。<BR>
</font></big>
<font color="#400080">方今太平日无事，柄任儒术崇丘轲。安能以此上论列，<BR>
</font></big>
<font color="#400080">愿借辨口如悬河。石鼓之歌止于此，呜呼吾意其蹉跎。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷340_11 </em></strong></font><font
face="黑体" color="#800080"> </font><font size="4" color="#800080" face="宋体">【双鸟诗】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">双鸟海外来，飞飞到中州。一鸟落城市，一鸟集岩幽。<BR>
</font></big>
<font color="#400080">不得相伴鸣，尔来三千秋。两鸟各闭口，万象衔口头。<BR>
</font></big>
<font color="#400080">春风卷地起，百鸟皆飘浮。两鸟忽相逢，百日鸣不休。<BR>
</font></big>
<font color="#400080">有耳聒皆聋，有口反自羞。百舌旧饶声，从此恒低头。<BR>
</font></big>
<font color="#400080">得病不呻唤，泯默至死休。雷公告天公，百物须膏油。<BR>
</font></big>
<font color="#400080">自从两鸟鸣，聒乱雷声收。鬼神怕嘲咏，造化皆停留。<BR>
</font></big>
<font color="#400080">草木有微情，挑抉示九州。虫鼠诚微物，不堪苦诛求。<BR>
</font></big>
<font color="#400080">不停两鸟鸣，百物皆生愁。不停两鸟鸣，自此无春秋。<BR>
</font></big>
<font color="#400080">不停两鸟鸣，日月难旋c。不停两鸟鸣，大法失九畴。<BR>
</font></big>
<font color="#400080">周公不为公，孔丘不为丘。天公怪两鸟，各捉一处囚。<BR>
</font></big>
<font color="#400080">百虫与百鸟，然后鸣啾啾。两鸟既别处，闭声省愆尤。<BR>
</font></big>
<font color="#400080">朝食千头龙，暮食千头牛。朝饮河生尘，暮饮海绝流。<BR>
</font></big>
<font color="#400080">还当三千秋，更起鸣相酬。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷340_12 </em></strong></font><font
face="黑体" color="#800080"> </font><font size="4" color="#800080" face="宋体">【赠刘师服】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">羡君齿牙牢且洁，大肉硬饼如刀截。我今呀豁落者多，<BR>
</font></big>
<font color="#400080">所存十馀皆兀Y。匙抄烂饭稳送之，合口软嚼如牛凇<BR>
</font></big>
<font color="#400080">妻儿恐我生怅望，盘中不栗与梨。只今年才四十五，<BR>
</font></big>
<font color="#400080">后日悬知渐莽卤。朱颜皓颈讶莫亲，此外诸馀谁更数。<BR>
</font></big>
<font color="#400080">忆昔太公仕进初，口含两齿无赢馀。虞翻十三比岂少，<BR>
</font></big>
<font color="#400080">遂自惋恨形于书。丈夫命存百无害，谁能点检形骸外。<BR>
</font></big>
<font color="#400080">巨缗东钓倘可期，与子共饱鲸鱼脍。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷340_13 </em></strong></font><font
face="黑体" color="#800080"> </font><font size="4" color="#800080" face="宋体">【题炭谷湫祠堂】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">万生都阳明，幽暗鬼所寰。嗟龙独何智，出入人鬼间。<BR>
</font></big>
<font color="#400080">不知谁为助，若执造化关。厌处平地水，巢居插天山。<BR>
</font></big>
<font color="#400080">列峰若攒指，石盂仰环环。巨灵高其捧，保此一掬悭。<BR>
</font></big>
<font color="#400080">森沈固含蓄，本以储阴奸。鱼鳖蒙拥护，群嬉傲天顽。<BR>
</font></big>
<font color="#400080">QQ栖托禽，飞飞一何闲。祠堂像侔真，擢玉纡烟鬟。<BR>
</font></big>
<font color="#400080">群怪俨伺候，恩威在其颜。我来日正中，悚惕思先还。<BR>
</font></big>
<font color="#400080">寄立尺寸地，敢言来途艰。吁无吹毛刃，血此牛蹄殷。<BR>
</font></big>
<font color="#400080">至令乘水旱，鼓舞寡与鳏。林丛镇冥冥，穷年无由删。<BR>
</font></big>
<font color="#400080">妍英杂艳实，星琐黄朱斑。石级皆险滑，颠跻莫牵攀。<BR>
</font></big>
<font color="#400080">龙区雏众碎，付与宿已颁。弃去可奈何，吾其死茅菅。<br>
<P><big><font size="3" face="黑体" color="#000080"><strong><em>&nbsp;&nbsp; 卷340_14 </em></strong></font><font
face="黑体" color="#800080"> </font><font size="4" color="#800080" face="宋体">【听颖师弹琴】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">昵昵儿女语，恩怨相尔汝。划然变轩昂，勇士赴敌场。<BR>
</font></big>
<font color="#400080">浮云柳絮无根蒂，天地阔远随飞扬。喧啾百鸟群，<BR>
</font></big>
<font color="#400080">忽见孤凤凰。跻攀分寸不可上，失势一落千丈强。<BR>
</font></big>
<font color="#400080">嗟余有两耳，未省听丝篁。自闻颖师弹，起坐在一旁。<BR>
</font></big>
<font color="#400080">推手遽止之，湿衣泪滂滂。颖乎尔诚能，无以冰炭置我肠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷340_15 </em></strong></font><font
face="黑体" color="#800080"> </font><font size="4" color="#800080" face="宋体">【送陆畅归江南（畅娶董溪女）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">举举江南子，名以能诗闻。一来取高第，官佐东宫军。<BR>
</font></big>
<font color="#400080">迎妇丞相府，夸映秀士群。鸾鸣桂树间，观者何缤纷。<BR>
</font></big>
<font color="#400080">人事喜颠倒，旦夕异所云。萧萧青云干，遂逐荆棘焚。<BR>
</font></big>
<font color="#400080">岁晚鸿雁过，乡思见新文。践此秦关雪，家彼吴洲云。<BR>
</font></big>
<font color="#400080">悲啼上车女，骨肉不可分。感慨都门别，丈夫酒方醺。<BR>
</font></big>
<font color="#400080">我实门下士，力薄蚋与蚊。受恩不即报，永负湘中坟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷340_16 </em></strong></font><font
face="黑体" color="#800080"> </font><font size="4" color="#800080" face="宋体">【送进士刘师服东归】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">猛虎落槛阱，坐食如孤豚。丈夫在富贵，岂必守一门。<BR>
</font></big>
<font color="#400080">公心有勇气，公口有直言。奈何任埋没，不自求腾轩。<BR>
</font></big>
<font color="#400080">仆本亦进士，颇尝究根源。由来骨鲠材，喜被软弱吞。<BR>
</font></big>
<font color="#400080">低头受侮笑，隐忍t兀冤。泥雨城东路，夏槐作云屯。<BR>
</font></big>
<font color="#400080">还家虽阙短，把日亲晨飧。携持令名归，自足贻家尊。<BR>
</font></big>
<font color="#400080">时节不可玩，亲交可攀援。勉来取金紫，勿久休中园。<br>
<P><big><font size="3" face="黑体" color="#000080"><strong><em>&nbsp;&nbsp; 卷340_17 </em></strong></font><font
face="黑体" color="#800080"> </font><font size="4" color="#800080" face="宋体">【嘲鲁连子】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">鲁连细而黠，有似黄鹞子。田巴兀老苍，怜汝矜爪觜。<BR>
</font></big>
<font color="#400080">开端要惊人，雄跨吾厌矣。高拱禅鸿声，若辍一杯水。<BR>
</font></big>
<font color="#400080">独称唐虞贤，顾未知之耳。
<P><big><font size="3" face="黑体" color="#000080"><strong><em>&nbsp;&nbsp; 卷340_18 </em></strong></font><font
face="黑体" color="#800080"> </font><font size="4" color="#800080" face="宋体">【赠张籍】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">吾老著读书，馀事不挂眼。有儿虽甚怜，教示不免简。<BR>
</font></big>
<font color="#400080">君来好呼出，踉跄越门限。惧其无所知，见则先愧赧。<BR>
</font></big>
<font color="#400080">昨因有缘事，上马插手版。留君住厅食，使立侍盘盏。<BR>
</font></big>
<font color="#400080">薄暮归见君，迎我笑而莞。指渠相贺言，此是万金产。<BR>
</font></big>
<font color="#400080">吾爱其风骨，粹美无可拣。试将诗义授，如以肉贯P。<BR>
</font></big>
<font color="#400080">开祛露毫末，自得高蹇荨Ｎ疑淼盖痖穑爵位不早绾。<BR>
</font></big>
<font color="#400080">固宜长有人，文章绍编i。感荷君子德，恍若乘朽栈。<BR>
</font></big>
<font color="#400080">召令吐所记，解摘了瑟n。顾视窗壁间，亲戚竞觇。<BR>
</font></big>
<font color="#400080">喜气排寒冬，逼耳鸣。如今更谁恨，便可耕灞骸
<P><big><font size="3" face="黑体" color="#000080"><strong><em>&nbsp;&nbsp; 卷340_19 </em></strong></font><font
face="黑体" color="#800080"> </font><font size="4" color="#800080" face="宋体">【调张籍】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">李杜文章在，光焰万丈长。不知群儿愚，那用故谤伤。<BR>
</font></big>
<font color="#400080">蚍蜉撼大树，可笑不自量。伊我生其后，举颈遥相望。<BR>
</font></big>
<font color="#400080">夜梦多见之，昼思反微茫。徒观斧凿痕，不瞩治水航。<BR>
</font></big>
<font color="#400080">想当施手时，巨刃磨天扬。垠崖划崩豁，乾坤摆雷。<BR>
</font></big>
<font color="#400080">惟此两夫子，家居率荒凉。帝欲长吟哦，故遣起且僵。<BR>
</font></big>
<font color="#400080">剪翎送笼中，使看百鸟翔。平生千万篇，金薤垂琳琅。<BR>
</font></big>
<font color="#400080">仙官敕六丁，雷电下取将。流落人间者，太山一毫芒。<BR>
</font></big>
<font color="#400080">我愿生两翅，捕逐出八荒。精诚忽交通，百怪入我肠。<BR>
</font></big>
<font color="#400080">刺手拔鲸牙，举瓢酌天浆。腾身跨汗漫，不著织女襄。<BR>
</font></big>
<font color="#400080">顾语地上友，经营无太忙。乞君飞霞佩，与我高颉颃。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷340_20 </em></strong></font><font
face="黑体" color="#800080"> </font><font size="4" color="#800080" face="宋体">【卢郎中云夫寄示送盘谷子诗两章，歌以和之】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">昔寻李愿向盘谷，正见高崖巨壁争开张。是时新晴天井溢，<BR>
</font></big>
<font color="#400080">谁把长剑倚太行。冲风吹破落天外，飞雨白日洒洛阳。<BR>
</font></big>
<font color="#400080">东蹈燕川食旷野，有馈木蕨芽满筐。马头溪深不可厉，<BR>
</font></big>
<font color="#400080">借车载过水入箱。平沙绿浪榜方口，雁鸭飞起穿垂杨。<BR>
</font></big>
<font color="#400080">穷探极览颇恣横，物外日月本不忙。归来辛苦欲谁为，<BR>
</font></big>
<font color="#400080">坐令再往之计堕眇芒。闭门长安三日雪，推书扑笔歌慨慷。<BR>
</font></big>
<font color="#400080">旁无壮士遣属和，远忆卢老诗颠狂。开缄忽睹送归作，<BR>
</font></big>
<font color="#400080">字向纸上皆轩昂。又知李侯竟不顾，方冬独入崔嵬藏。<BR>
</font></big>
<font color="#400080">我今进退几时决，十年蠢蠢随朝行。家请官供不报答，<BR>
</font></big>
<font color="#400080">何异雀鼠偷太仓。行抽手版付丞相，不等弹劾还耕桑。<br>
<P><big><font size="3" face="黑体" color="#000080"><strong><em>&nbsp;&nbsp; 卷340_21 </em></strong></font><font
face="黑体" color="#800080"> </font><font size="4" color="#800080" face="宋体">【寄皇甫（，睦州新安人）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">敲门惊昼睡，问报睦州吏。手把一封书，上有皇甫字。<BR>
</font></big>
<font color="#400080">拆书放床头，涕与泪垂四。昏昏还就枕，惘惘梦相值。<BR>
</font></big>
<font color="#400080">悲哉无奇术，安得生两翅。
<P><big><font size="3" face="黑体" color="#000080"><strong><em>&nbsp;&nbsp; 卷340_22 </em></strong></font><font
face="黑体" color="#800080"> </font><font size="4" color="#800080" face="宋体">【病中赠张十八】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">中虚得暴下，避冷卧北窗。不蹋晓鼓朝，安眠听逢逢。<BR>
</font></big>
<font color="#400080">籍也处闾里，抱能未施邦。文章自娱戏，金石日击撞。<BR>
</font></big>
<font color="#400080">龙文百斛鼎，笔力可独扛。谈舌久不掉，非君亮谁双。<BR>
</font></big>
<font color="#400080">扶几导之言，曲节初。半途喜开凿，派别失大江。<BR>
</font></big>
<font color="#400080">吾欲盈其气，不令见麾幢。牛羊满田野，解旆束空杠。<BR>
</font></big>
<font color="#400080">倾尊与斟酌，四壁堆罂缸。玄帷隔雪风，照炉钉明G。<BR>
</font></big>
<font color="#400080">夜阑纵捭阖，哆口疏眉。势侔高阳翁，坐约齐横降。<BR>
</font></big>
<font color="#400080">连日挟所有，形躯顿p肛。将归乃徐谓，子言得无W。<BR>
</font></big>
<font color="#400080">回军与角逐，斫树收穷庞。雌声吐款要，酒壶缀羊腔。<BR>
</font></big>
<font color="#400080">君乃昆仑渠，籍乃岭头泷。譬如蚁蛭微，讵可陵崆uu。<BR>
</font></big>
<font color="#400080">幸愿终赐之，斩拔ㄓ胱。从此识归处，东流水淙淙。<br>
<P><big><font size="3" face="黑体" color="#000080"><strong><em>&nbsp;&nbsp; 卷340_23 </em></strong></font><font
face="黑体" color="#800080"> </font><font size="4" color="#800080" face="宋体">【杂诗】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">古史散左右，诗书置后前。岂殊蠹书虫，生死文字间。<BR>
</font></big>
<font color="#400080">古道自愚蠢，古言自包缠。当今固殊古，谁与为欣欢。<BR>
</font></big>
<font color="#400080">独携无言子，共升昆仑颠。长风飘襟裾，遂起飞高圆。<BR>
</font></big>
<font color="#400080">下视禹九州，一尘集豪端。遨嬉未云几，下已亿万年。<BR>
</font></big>
<font color="#400080">向者夸夺子，万坟厌其巅。惜哉抱所见，白黑未及分。<BR>
</font></big>
<font color="#400080">慷慨为悲咤，泪如九河翻。指摘相告语，虽还今谁亲。<BR>
</font></big>
<font color="#400080">翩然下大荒，被发骑骐。
<P><big><font size="3" face="黑体" color="#000080"><strong><em>&nbsp;&nbsp; 卷340_24 </em></strong></font><font
face="黑体" color="#800080"> </font><font size="4" color="#800080" face="宋体">【寄崔二十六立之】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">西城员外丞，心迹两屈奇。往岁战词赋，不将势力随。<BR>
</font></big>
<font color="#400080">下驴入省门，左右惊纷披。傲兀坐试席，深丛见孤罴。<BR>
</font></big>
<font color="#400080">文如翻水成，初不用意为。四座各低面，不敢捩眼窥。<BR>
</font></big>
<font color="#400080">升阶揖侍郎，归舍日未欹。佳句喧众口，考官敢瑕疵。<BR>
</font></big>
<font color="#400080">连年收科第，若摘颔底髭。回首卿相位，通途无他岐。<BR>
</font></big>
<font color="#400080">岂论校书郎，袍笏光参差。童稚见称说，祝身得如斯。<BR>
</font></big>
<font color="#400080">侪辈妒且热，喘如竹筒吹。老妇愿嫁女，约不论财赀。<BR>
</font></big>
<font color="#400080">老翁不量分，累月笞其儿。搅搅争附托，无人角雄雌。<BR>
</font></big>
<font color="#400080">由来人间事，翻覆不可知。安有巢中d，插翅飞天陲。<BR>
</font></big>
<font color="#400080">驹著爪牙，猛虎借与皮。汝头有缰系，汝脚有索縻。<BR>
</font></big>
<font color="#400080">陷身泥沟间，谁复禀指帧２煌牙舨垦。可见偶与奇。<BR>
</font></big>
<font color="#400080">又作朝士贬，得非命所施。客居京城中，十日营一炊。<BR>
</font></big>
<font color="#400080">逼迫走巴蛮，恩爱座上离。昨来汉水头，始得完孤羁。<BR>
</font></big>
<font color="#400080">桁挂新衣裳，盎弃食残糜。苟无饥寒苦，那用分高卑。<BR>
</font></big>
<font color="#400080">怜我还好古，宦途同险d。每旬遗我书，竟岁无差池。<BR>
</font></big>
<font color="#400080">新篇奚其思，风幡肆逶迤。又论诸毛功，劈水看蛟螭。<BR>
</font></big>
<font color="#400080">雷电生，角鬣相撑披。属我感穷景，抱华不能ぁ<BR>
</font></big>
<font color="#400080">唱来和相报，愧叹俾我疵。又寄百尺彩，绯红相盛衰。<BR>
</font></big>
<font color="#400080">巧能喻其诚，深浅抽肝脾。开展放我侧，方餐涕垂匙。<BR>
</font></big>
<font color="#400080">朋交日凋谢，存者逐利移。子宁独迷误，缀缀意益弥。<BR>
</font></big>
<font color="#400080">举头庭树豁，狂飙卷寒曦。迢递山水隔，何由应埙篪。<BR>
</font></big>
<font color="#400080">别来就十年，君马记m骊。长女当及事，谁助出缡。<BR>
</font></big>
<font color="#400080">诸男皆秀朗，几能守家规。文字锐气在，辉辉见旌麾。<BR>
</font></big>
<font color="#400080">摧肠与戚容，能复持酒卮。我虽未耋老，发秃骨力羸。<BR>
</font></big>
<font color="#400080">所馀十九齿，飘u尽浮危。玄花著两眼，视物隔。<BR>
</font></big>
<font color="#400080">燕席谢不诣，游鞍悬莫骑。敦敦凭书案，譬彼鸟黏[。<BR>
</font></big>
<font color="#400080">且吾闻之师，不以物自隳。孤豚眠粪壤，不慕太庙牺。<BR>
</font></big>
<font color="#400080">君看一时人，几辈先腾驰。过半黑头死，阴虫食枯d。<BR>
</font></big>
<font color="#400080">欢华不满眼，咎责塞两仪。观名计之利，讵足相陪裨。<BR>
</font></big>
<font color="#400080">仁者耻贪冒，受禄量所宜。无能食国惠，岂异哀癃罢。<BR>
</font></big>
<font color="#400080">久欲辞谢去，休令众睢睢。况又婴疹疾，宁保躯不赀。<BR>
</font></big>
<font color="#400080">不能前死罢，内实惭神o。旧籍在东郡，茅屋枳棘篱。<BR>
</font></big>
<font color="#400080">还归非无指，灞渭扬春澌。生兮耕吾疆，死也埋吾陂。<BR>
</font></big>
<font color="#400080">文书自传道，不仗史笔垂。夫子固吾党，新恩释衔羁。<BR>
</font></big>
<font color="#400080">去来伊洛上，相待安Bu。我有双饮盏，其银得朱提。<BR>
</font></big>
<font color="#400080">黄金涂物象，雕镌妙工。乃令千里鲸，幺麽微螽斯。<BR>
</font></big>
<font color="#400080">犹能争明月，摆掉出渺。野草花叶细，不辨F。<BR>
</font></big>
<font color="#400080">绵绵相纠结，状似环城陴。四隅芙蓉树，擢艳皆猗猗。<BR>
</font></big>
<font color="#400080">鲸以兴君身，失所逢百罹。月以喻夫道，黾勉励莫亏。<BR>
</font></big>
<font color="#400080">草木明覆载，妍丑齐荣萎。愿君恒御之，行止杂燧。<BR>
</font></big>
<font color="#400080">异日期对举，当如合分支。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷340_25 </em></strong></font><font
face="黑体" color="#800080"> </font><font size="4" color="#800080" face="宋体">【月蚀诗效玉川子作（宪宗元和五年时为河南令）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">元和庚寅斗插子，月十四日三更中。森森万木夜僵立，<BR>
</font></big>
<font color="#400080">寒气`顽无风。月形如白盘，完完上天东。<BR>
</font></big>
<font color="#400080">忽然有物来啖之，不知是何虫。如何至神物，遭此狼狈凶。<BR>
</font></big>
<font color="#400080">星如撒沙出，攒集争强雄。油灯不照席，<BR>
</font></big>
<font color="#400080">是夕吐焰如长虹。玉川子，涕泗下，中庭独行。<BR>
</font></big>
<font color="#400080">念此日月者，为天之眼睛。此犹不自保，吾道何由行。<BR>
</font></big>
<font color="#400080">尝闻古老言，疑是虾蟆精。径圆千里纳女腹，<BR>
</font></big>
<font color="#400080">何处养女百丑形。杷沙脚手钝，谁使女解缘青冥。<BR>
</font></big>
<font color="#400080">黄帝有四目，帝舜重其明。今天只两目，何故许食使偏盲。<BR>
</font></big>
<font color="#400080">尧呼大水浸十日，不惜万国赤子鱼头生。女于此时若食日，<BR>
</font></big>
<font color="#400080">虽食八九无撩。赤龙黑鸟烧口热，<BR>
</font></big>
<font color="#400080">翎鬣倒侧相搪撑。婪酣大肚遭一饱，饥肠彻死无由鸣。<BR>
</font></big>
<font color="#400080">后时食月罪当死，天罗磕匝何处逃汝刑。<BR>
</font></big>
<font color="#400080">玉川子立于庭而言曰：地行贱臣仝，再拜敢告上天公。<BR>
</font></big>
<font color="#400080">臣有一寸刃，可刳凶蟆肠。无梯可上天，天阶无由有臣踪。<BR>
</font></big>
<font color="#400080">寄笺东南风，天门西北祈风通。丁宁附耳莫漏泄，<BR>
</font></big>
<font color="#400080">薄命正值飞廉慵。东方青色龙，牙角何呀呀。从官百馀座，<BR>
</font></big>
<font color="#400080">嚼啜烦官家。月蚀汝不知，安用为龙窟天河。赤鸟司南方，<BR>
</font></big>
<font color="#400080">尾秃翅u沙。月蚀于汝头，汝口开呀呀。虾蟆掠汝两吻过,<BR>
</font></big>
<font color="#400080">忍学省事不以汝觜啄虾蟆。於菟蹲于西，旗旄卫毵uF。<BR>
</font></big>
<font color="#400080">既从白帝祠，又食于蜡礼有加。忍令月被恶物食，<BR>
</font></big>
<font color="#400080">枉于汝口插齿牙。乌龟怯奸，怕寒缩颈，以壳自遮。<BR>
</font></big>
<font color="#400080">终令夸蛾抉汝出，卜师烧锥钻灼满板如星罗。此外内外官，<BR>
</font></big>
<font color="#400080">琐细不足科。臣请悉扫除，慎勿许语令啾哗。<BR>
</font></big>
<font color="#400080">并光全耀归我月，盲眼镜净无纤瑕。弊蛙拘送主府官，<BR>
</font></big>
<font color="#400080">帝箸下腹尝其皤。依前使兔操杵臼，玉阶桂树闲婆娑。<BR>
</font></big>
<font color="#400080">娥还宫室，太阳有室家。天虽高，耳属地。感臣赤心，<BR>
</font></big>
<font color="#400080">使臣知意。虽无明言，潜喻厥旨。有气有形，皆吾赤子。<BR>
</font></big>
<font color="#400080">虽忿大伤，忍杀孩稚。还汝月明，安行于次。尽释众罪，<BR>
</font></big>
<font color="#400080">以蛙磔死。<br>   <BR>
<P><big><font size="3" face="黑体" color="#000080"><strong><em>&nbsp;&nbsp; 卷340_26 </em></strong></font><font
face="黑体" color="#800080"> </font><font size="4" color="#800080" face="宋体">【孟生诗（孟郊下第，送之谒徐州张建封也）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">孟生江海士，古貌又古心。尝读古人书，谓言古犹今。<BR>
</font></big>
<font color="#400080">作诗三百首，默咸池音。骑驴到京国，欲和熏风琴。<BR>
</font></big>
<font color="#400080">岂识天子居，九重郁沈沈。一门百夫守，无籍不可寻。<BR>
</font></big>
<font color="#400080">晶光荡相射，旗戟翩以森。迁延乍却走，惊怪靡自任。<BR>
</font></big>
<font color="#400080">举头看白日，泣涕下沾襟。A来游公卿，莫肯低华簪。<BR>
</font></big>
<font color="#400080">谅非轩冕族，应对多差参。萍蓬风波急，桑榆日月侵。<BR>
</font></big>
<font color="#400080">奈何从进士，此路转岖簟Ｒ熘始纱θ海孤芳难寄林。<BR>
</font></big>
<font color="#400080">谁怜松桂性，竞爱桃李阴。朝悲辞树叶，夕感归巢禽。<BR>
</font></big>
<font color="#400080">顾我多慷慨，穷檐时见临。清宵静相对，发白聆苦吟。<BR>
</font></big>
<font color="#400080">采兰起幽念，眇然望东南。秦吴修且阻，两地无数金。<BR>
</font></big>
<font color="#400080">我论徐方牧，好古天下钦。竹实凤所食，德馨神所歆。<BR>
</font></big>
<font color="#400080">求观众丘小，必上泰山岑。求观众流细，必泛沧溟深。<BR>
</font></big>
<font color="#400080">子其听我言，可以当所箴。既获则思返，无为久滞淫。<BR>
</font></big>
<font color="#400080">卞和试三献，期子在秋砧。
<P><big><font size="3" face="黑体" color="#000080"><strong><em>&nbsp;&nbsp; 卷340_27 </em></strong></font><font
face="黑体" color="#800080"> </font><font size="4" color="#800080" face="宋体">【射训狐（德宗时裴延龄、韦渠牟等用事人争出其门）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">有鸟夜飞名训狐，矜凶挟狡夸自呼。乘时阴黑止我屋，<BR>
</font></big>
<font color="#400080">声势慷慨非常粗。安然大唤谁畏忌，造作百怪非无须。<BR>
</font></big>
<font color="#400080">聚鬼征妖自朋扇，罢掉龛鐾涂。慈母抱儿怕入席，<BR>
</font></big>
<font color="#400080">那暇更护鸡窠雏。我念乾坤德泰大，卵此恶物常勤劬。<BR>
</font></big>
<font color="#400080">纵之岂即遽有害，斗柄行拄西南隅。谁谓停奸计尤剧，<BR>
</font></big>
<font color="#400080">意欲唐突羲和乌。侵更历漏气弥厉，何由侥幸休须臾。<BR>
</font></big>
<font color="#400080">咨余往射岂得已，候女两眼张睢盱。枭惊堕梁蛇走窦，<BR>
</font></big>
<font color="#400080">一夫斩颈群雏枯。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷340_28 </em></strong></font><font
face="黑体" color="#800080"> </font><font size="4" color="#800080" face="宋体">【将归赠孟东野房蜀客（蜀客名次卿）】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">君门不可入，势利互相推。借问读书客，胡为在京师。<BR>
</font></big>
<font color="#400080">举头未能对，闭眼聊自思。倏忽十六年，终朝苦寒饥。<BR>
</font></big>
<font color="#400080">宦途竟寥落，鬓发坐差池。颍水清且寂，箕山坦而夷。<BR>
</font></big>
<font color="#400080">如今便当去，咄咄无自疑。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷340_29 </em></strong></font><font
face="黑体" color="#800080"> </font><font size="4" color="#800080" face="宋体">【答孟郊】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">规模背时利，文字觑天巧。人皆馀酒肉，子独不得饱。<BR>
</font></big>
<font color="#400080">才春思已乱，始秋悲又搅。朝餐动及午，夜讽恒至卯。<BR>
</font></big>
<font color="#400080">名声暂膻腥，肠肚镇煎贰９判乃渥员蓿世路终难拗。<BR>
</font></big>
<font color="#400080">弱拒喜张臂，猛拿闲缩爪。见倒谁肯扶，从嗔我须咬。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷340_30 </em></strong></font><font
face="黑体" color="#800080"> </font><font size="4" color="#800080" face="宋体">【从仕】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">居闲食不足，从仕力难任。两事皆害性，一生恒苦心。<BR>
</font></big>
<font color="#400080">黄昏归私室，惆怅起叹音。弃置人间世，古来非独今。
<P><big><font size="3" face="黑体" color="#000080"><strong><em>&nbsp;&nbsp; 卷340_31 </em></strong></font><font
face="黑体" color="#800080"> </font><font size="4" color="#800080" face="宋体">【短灯檠歌】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">长檠八尺空自长，短檠二尺便且光。黄帘绿幕朱户闭，<BR>
</font></big>
<font color="#400080">风露气入秋堂凉。裁衣寄远泪眼暗，搔头频挑移近床。<BR>
</font></big>
<font color="#400080">太学儒生东鲁客，二十辞家来射策。夜书细字缀语言，<BR>
</font></big>
<font color="#400080">两目眵昏头雪白。此时提携当案前，看书到晓那能眠。<BR>
</font></big>
<font color="#400080">一朝富贵还自恣，长檠高张照珠翠。吁嗟世事无不然，<BR>
</font></big>
<font color="#400080">墙角君看短檠弃。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷340_32 </em></strong></font><font
face="黑体" color="#800080"> </font><font size="4" color="#800080" face="宋体">【送刘师服】<a
href="authers/qzz_0794.htm" target="_blank"></font><font size="3" color="#0080FF"><font face="黑体">韩愈</font></a></big> 
<br>
</font><br>
<font color="#400080">夏半阴气始，淅然云景秋。蝉声入客耳，惊起不可留。<BR>
</font></big>
<font color="#400080">草草具盘馔，不待酒献酬。士生为名累，有似鱼中钩。<BR>
</font></big>
<font color="#400080">赍材入市卖，贵者恒难售。岂不畏憔悴，为功忌中休。<BR>
</font></big>
<font color="#400080">勉哉耘其业，以待岁晚收。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
