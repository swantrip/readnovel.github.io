<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百二十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百二十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷725_1 </em></strong></font><font
face="黑体" color="#800080"> </font><font size="4" color="#800080" face="宋体">【书怀】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">长安多路岐，西去欲何依。浮世只如此，旧山长忆归。<BR>
</font></big>
<font color="#400080">自离京国久，应已故人稀。好与孤云住，孤云无是非。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷725_2 </em></strong></font><font
face="黑体" color="#800080"> </font><font size="4" color="#800080" face="宋体">【书情】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">负郭有田在，年年长废耕。欲磨秋镜净，恐见白头生。<BR>
</font></big>
<font color="#400080">未作一旬别，已过千里程。不知书与剑，十载两无成。
<P><big><font size="3" face="黑体" color="#000080"><strong><em>&nbsp;&nbsp; 卷725_3 </em></strong></font><font
face="黑体" color="#800080"> </font><font size="4" color="#800080" face="宋体">【涂中作】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">西南千里程，处处有车声。若使地无利，始应人不营。<BR>
</font></big>
<font color="#400080">天涯犹马到，石迹尚尘生。如此未曾息，蜀山终冀平。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷725_4 </em></strong></font><font
face="黑体" color="#800080"> </font><font size="4" color="#800080" face="宋体">【春过函谷关】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">几度作游客，客行长苦辛。愁看函谷路，老尽布衣人。<BR>
</font></big>
<font color="#400080">岁远关犹固，时移草亦春。何当名利息，遣此绝征轮。<br>
<P><big><font size="3" face="黑体" color="#000080"><strong><em>&nbsp;&nbsp; 卷725_5 </em></strong></font><font
face="黑体" color="#800080"> </font><font size="4" color="#800080" face="宋体">【褒中即事】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">风吹残雨歇，云去有烟霞。南浦足游女，绿O应发花。<BR>
</font></big>
<font color="#400080">远钟当半夜，明月入千家。不作故乡梦，始知京洛赊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷725_6 </em></strong></font><font
face="黑体" color="#800080"> </font><font size="4" color="#800080" face="宋体">【岁暮还家】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">东西流不驻，白日与车轮。残雪半成水，微风应欲春。<BR>
</font></big>
<font color="#400080">几经他国岁，已减故乡人。回首长安道，十年空苦辛。
<P><big><font size="3" face="黑体" color="#000080"><strong><em>&nbsp;&nbsp; 卷725_7 </em></strong></font><font
face="黑体" color="#800080"> </font><font size="4" color="#800080" face="宋体">【还家】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">为客忆归舍，归来还寂寥。壮时看欲过，白首固非遥。<BR>
</font></big>
<font color="#400080">独酌几回醉，此愁终不销。犹残鸡与犬，驱去住山椒。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷725_8 </em></strong></font><font
face="黑体" color="#800080"> </font><font size="4" color="#800080" face="宋体">【题华山麻处士所居】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">贵贱各扰扰，皆逢朝市间。到此马无迹，始知君独闲。<BR>
</font></big>
<font color="#400080">冰破听敷水，雪晴看华山。西风寂寥地，唯我坐忘还。<br>
<P><big><font size="3" face="黑体" color="#000080"><strong><em>&nbsp;&nbsp; 卷725_9 </em></strong></font><font
face="黑体" color="#800080"> </font><font size="4" color="#800080" face="宋体">【天南怀故人】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">独行千里尘，轧轧转征轮。一别已多日，总看成老人。<BR>
</font></big>
<font color="#400080">洞庭雪不下，故国草应春。三月烟波暖，南风生绿O。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷725_10 </em></strong></font><font
face="黑体" color="#800080"> </font><font size="4" color="#800080" face="宋体">【路傍草】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">春至始青青，香车碾已平。不知山下处，来向路傍生。<BR>
</font></big>
<font color="#400080">每岁有人在，何时无马行。应随尘与土，吹满洛阳城。
<P><big><font size="3" face="黑体" color="#000080"><strong><em>&nbsp;&nbsp; 卷725_11 </em></strong></font><font
face="黑体" color="#800080"> </font><font size="4" color="#800080" face="宋体">【秋夕闻雁】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">星汉欲沈尽，谁家砧未休。忽闻凉雁至，如报杜陵秋。<BR>
</font></big>
<font color="#400080">千树又黄叶，几人新白头。洞庭今夜客，一半却登舟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷725_12 </em></strong></font><font
face="黑体" color="#800080"> </font><font size="4" color="#800080" face="宋体">【洛中有怀】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">潺潺伊洛河，寂寞少恩波。銮驾久不幸，洛阳春草多。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷725_13 </em></strong></font><font
face="黑体" color="#800080"> </font><font size="4" color="#800080" face="宋体">【送魏山韦处士（一作送田处士西游）】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">阴阴亭际间，相顾惨离颜。一片云飞去，嵯峨空魏山。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷725_14 </em></strong></font><font
face="黑体" color="#800080"> </font><font size="4" color="#800080" face="宋体">【白樱桃】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">王母阶前种几株，水晶帘内看如无。<br>只应汉武金盘上，泻得珊珊白露珠。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷725_15 </em></strong></font><font
face="黑体" color="#800080"> </font><font size="4" color="#800080" face="宋体">【白樱树】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">记得花开雪满枝，和蜂和蝶带花移。<br>如今花落游蜂去，空作主人惆怅诗。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷725_16 </em></strong></font><font
face="黑体" color="#800080"> </font><font size="4" color="#800080" face="宋体">【下第不胜其忿题路左佛庙】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">雀儿未逐r风高，下视鹰r意气豪。<br>自谓能生千里足，黄昏依旧委蓬蒿。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷725_17 </em></strong></font><font
face="黑体" color="#800080"> </font><font size="4" color="#800080" face="宋体">【感怀（一作感情）】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">东风吹草色，空使客蹉跎。不设太平险，更应游子多。<BR>
</font></big>
<font color="#400080">几伤行处泪，一曲醉中歌。尽向青门外，东随渭水波。
<P><big><font size="3" face="黑体" color="#000080"><strong><em>&nbsp;&nbsp; 卷725_18 </em></strong></font><font
face="黑体" color="#800080"> </font><font size="4" color="#800080" face="宋体">【游中梁山】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">僻地好泉石，何人曾陆沈。不知青嶂外，更有白云深。<BR>
</font></big>
<font color="#400080">因此见乔木，几回思旧林。殷勤猿与鸟，唯我独何心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷725_19 </em></strong></font><font
face="黑体" color="#800080"> </font><font size="4" color="#800080" face="宋体">【寻山】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">到此绝车轮，萋萋草树春。青山如有利，白石亦成尘。<BR>
</font></big>
<font color="#400080">水阔应无路，松深不见人。如知巢与许，千载迹犹新。<br>
<P><big><font size="3" face="黑体" color="#000080"><strong><em>&nbsp;&nbsp; 卷725_20 </em></strong></font><font
face="黑体" color="#800080"> </font><font size="4" color="#800080" face="宋体">【宿江口】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">南渡人来绝，喧喧雁满沙。自生江上月，长有客思家。<BR>
</font></big>
<font color="#400080">半夜下霜岸，北风吹荻花。自惊归梦断，不得到天涯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷725_21 </em></strong></font><font
face="黑体" color="#800080"> </font><font size="4" color="#800080" face="宋体">【秋夜达萧关】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">扰扰浮梁路，人忙月自闲。去年为塞客，今夜宿萧关。<BR>
</font></big>
<font color="#400080">辞国几经岁，望乡空见山。不知江叶下，又作布衣还。
<P><big><font size="3" face="黑体" color="#000080"><strong><em>&nbsp;&nbsp; 卷725_22 </em></strong></font><font
face="黑体" color="#800080"> </font><font size="4" color="#800080" face="宋体">【斜谷道】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">乱峰连叠嶂，千里绿峨峨。蜀国路如此，游人车亦过。<BR>
</font></big>
<font color="#400080">远烟当驿敛，骤雨逐风多。独忆紫芝叟，临风歌旧歌。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷725_23 </em></strong></font><font
face="黑体" color="#800080"> </font><font size="4" color="#800080" face="宋体">【过百牢关贻舟中者】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">蜀国少平地，方思京洛间。远为千里客，来度百牢关。<BR>
</font></big>
<font color="#400080">帆影清江水，铃声碧草山。不因名与利，尔我各应闲。<br>
<P><big><font size="3" face="黑体" color="#000080"><strong><em>&nbsp;&nbsp; 卷725_24 </em></strong></font><font
face="黑体" color="#800080"> </font><font size="4" color="#800080" face="宋体">【客中览镜】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">何当开此镜，即见发如丝。白日急于水，少年能几时。<BR>
</font></big>
<font color="#400080">每逢芳草处，长返故园迟。所以多为客，蹉跎欲怨谁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷725_25 </em></strong></font><font
face="黑体" color="#800080"> </font><font size="4" color="#800080" face="宋体">【长安逢隐者】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">征车千里至，碾遍六街尘。向此有营地，忽逢无事人。<BR>
</font></big>
<font color="#400080">昔时颜未改，浮世路多新。且脱衣沽酒，终南山欲春。
<P><big><font size="3" face="黑体" color="#000080"><strong><em>&nbsp;&nbsp; 卷725_26 </em></strong></font><font
face="黑体" color="#800080"> </font><font size="4" color="#800080" face="宋体">【与僧话旧】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">草堂前有山，一见一相宽。处世贵僧静，青松因岁寒。<BR>
</font></big>
<font color="#400080">他山逢旧侣，尽日话长安。所以闲行迹，千回绕药栏。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷725_27 </em></strong></font><font
face="黑体" color="#800080"> </font><font size="4" color="#800080" face="宋体">【赠王道士】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">日日市朝路，何时无苦辛。不随丹灶客，终作白头人。<BR>
</font></big>
<font color="#400080">浮世度千载，桃源方一春。归来华表上，应笑北邙尘。<br>
<P><big><font size="3" face="黑体" color="#000080"><strong><em>&nbsp;&nbsp; 卷725_28 </em></strong></font><font
face="黑体" color="#800080"> </font><font size="4" color="#800080" face="宋体">【匣中琴】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">世人无正心，虫网匣中琴。何以经时废，非为娱耳音。<BR>
</font></big>
<font color="#400080">独令高韵在，谁感隙尘深。应是南风曲，声声不合今。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷725_29 </em></strong></font><font
face="黑体" color="#800080"> </font><font size="4" color="#800080" face="宋体">【友人亭松】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">俯仰不能去，如逢旧友同。曾因春雪散，见在华山中。<BR>
</font></big>
<font color="#400080">何处有明月，访君听远风。相将归未得，各占石岩东。
<P><big><font size="3" face="黑体" color="#000080"><strong><em>&nbsp;&nbsp; 卷725_30 </em></strong></font><font
face="黑体" color="#800080"> </font><font size="4" color="#800080" face="宋体">【过洛阳城】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">古来利与名，俱在洛阳城。九陌鼓初起，万车轮已行。<BR>
</font></big>
<font color="#400080">周秦时几变，伊洛水犹清。二月中桥路，鸟啼春草生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷725_31 </em></strong></font><font
face="黑体" color="#800080"> </font><font size="4" color="#800080" face="宋体">【客中月（一作望月）】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">离家凡几宵，一望一寥寥。新魄又将满，故乡应渐遥。<BR>
</font></big>
<font color="#400080">独临彭蠡水，远忆洛阳桥。更有乘舟客，凄然亦驻桡。<br>
<P><big><font size="3" face="黑体" color="#000080"><strong><em>&nbsp;&nbsp; 卷725_32 </em></strong></font><font
face="黑体" color="#800080"> </font><font size="4" color="#800080" face="宋体">【王将军宅夜听歌】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">朱槛满明月，美人歌落梅。忽惊尘起处，疑有凤飞来。<BR>
</font></big>
<font color="#400080">一曲听初彻，几年愁暂开。东南正云雨，不得见阳台。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷725_33 </em></strong></font><font
face="黑体" color="#800080"> </font><font size="4" color="#800080" face="宋体">【长信宫】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">莫问古宫名，古宫空有城。惟应东去水，不改旧时声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷725_34 </em></strong></font><font
face="黑体" color="#800080"> </font><font size="4" color="#800080" face="宋体">【高楼】<a
href="authers/qzz_1377.htm" target="_blank"></font><font size="3" color="#0080FF"><font face="黑体">于邺</font></a></big> 
<br>
</font><br>
<font color="#400080">远天明月出，照此谁家楼。上有罗衣裳，凉风吹不休。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
