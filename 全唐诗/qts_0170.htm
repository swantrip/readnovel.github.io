<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百七十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百七十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷170_1 </em></strong></font><font
face="黑体" color="#800080"> </font><font size="4" color="#800080" face="宋体">【赠王判官，时余归隐，居庐山屏风叠】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">昔别黄鹤楼，蹉跎淮海秋。俱飘零落叶，各散洞庭流。<BR>
</font></big>
<font color="#400080">中年不相见，蹭蹬游吴越。何处我思君，天台绿萝月。<BR>
</font></big>
<font color="#400080">会稽风月好，却绕剡溪回。云山海上出，人物镜中来。<BR>
</font></big>
<font color="#400080">一度浙江北，十年醉楚台。荆门倒屈宋，梁苑倾邹枚。<BR>
</font></big>
<font color="#400080">苦笑我夸诞，知音安在哉。大盗割鸿沟，如风扫秋叶。<BR>
</font></big>
<font color="#400080">吾非济代人，且隐屏风叠。中夜天中望，忆君思见君。<BR>
</font></big>
<font color="#400080">明朝拂衣去，永与海鸥群。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷170_2 </em></strong></font><font
face="黑体" color="#800080"> </font><font size="4" color="#800080" face="宋体">【在水军宴赠幕府诸侍御】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">月化五白龙，翻飞凌九天。胡沙惊北海，电扫洛阳川。<BR>
</font></big>
<font color="#400080">虏箭雨宫阙，皇舆成播迁。英王受庙略，秉钺清南边。<BR>
</font></big>
<font color="#400080">云旗卷海雪，金戟罗江烟。聚散百万人，弛张在一贤。<BR>
</font></big>
<font color="#400080">霜台降群彦，水国奉戎旃。绣服开宴语，天人借楼船。<BR>
</font></big>
<font color="#400080">如登黄金台，遥谒紫霞仙。卷身编蓬下，冥机四十年。<BR>
</font></big>
<font color="#400080">宁知草间人，腰下有龙泉。浮云在一决，誓欲清幽燕。<BR>
</font></big>
<font color="#400080">愿与四座公，静谈金匮篇。齐心戴朝恩，不惜微躯捐。<BR>
</font></big>
<font color="#400080">所冀旄头灭，功成追鲁连。
<P><big><font size="3" face="黑体" color="#000080"><strong><em>&nbsp;&nbsp; 卷170_3 </em></strong></font><font
face="黑体" color="#800080"> </font><font size="4" color="#800080" face="宋体">【赠武十七谔】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">马如一匹练，明日过吴门。乃是要离客，西来欲报恩。<BR>
</font></big>
<font color="#400080">笑开燕匕首，拂拭竟无言。狄犬吠清洛，天津成塞垣。<BR>
</font></big>
<font color="#400080">爱子隔东鲁，空悲断肠猿。林回弃白璧，千里阻同奔。<BR>
</font></big>
<font color="#400080">君为我致之，轻赍涉淮原。精诚合天道，不愧远游魂。<br>
<P><big><font size="3" face="黑体" color="#000080"><strong><em>&nbsp;&nbsp; 卷170_4 </em></strong></font><font
face="黑体" color="#800080"> </font><font size="4" color="#800080" face="宋体">【赠闾丘宿松】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">阮籍为太守，乘驴上东平。剖竹十日间，一朝风化清。<BR>
</font></big>
<font color="#400080">偶来拂衣去，谁测主人情。夫子理宿松，浮云知古城。<BR>
</font></big>
<font color="#400080">扫地物莽然，秋来百草生。飞鸟还旧巢，迁人返躬耕。<BR>
</font></big>
<font color="#400080">何惭宓子贱，不减陶渊明。吾知千载后，却掩二贤名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷170_5 </em></strong></font><font
face="黑体" color="#800080"> </font><font size="4" color="#800080" face="宋体">【狱中上崔相涣】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">胡马渡洛水，血流征战场。千门闭秋景，万姓危朝霜。<BR>
</font></big>
<font color="#400080">贤相燮元气，再欣海县康。台庭有夔龙，列宿粲成行。<BR>
</font></big>
<font color="#400080">羽翼三元圣，发辉两太阳。应念覆盆下，雪泣拜天光。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷170_6 </em></strong></font><font
face="黑体" color="#800080"> </font><font size="4" color="#800080" face="宋体">【中丞宋公以吴兵三千赴河南军次寻阳…囚参谋幕府因赠之】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">独坐清天下，专征出海隅。九江皆渡虎，三郡尽还珠。<BR>
</font></big>
<font color="#400080">组练明秋浦，楼船入郢都。风高初选将，月满欲平胡。<BR>
</font></big>
<font color="#400080">杀气横千里，军声动九区。白猿惭剑术，黄石借兵符。<BR>
</font></big>
<font color="#400080">戎虏行当翦，鲸鲵立可诛。自怜非剧孟，何以佐良图。
<P><big><font size="3" face="黑体" color="#000080"><strong><em>&nbsp;&nbsp; 卷170_7 </em></strong></font><font
face="黑体" color="#800080"> </font><font size="4" color="#800080" face="宋体">【流夜郎赠辛判官】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">昔在长安醉花柳，五侯七贵同杯酒。气岸遥凌豪士前，<BR>
</font></big>
<font color="#400080">风流肯落他人后。夫子红颜我少年，章台走马著金鞭。<BR>
</font></big>
<font color="#400080">文章献纳麒麟殿，歌舞淹留玳瑁筵。与君自谓长如此，<BR>
</font></big>
<font color="#400080">宁知草动风尘起。函谷忽惊胡马来，秦宫桃李向明开。<BR>
</font></big>
<font color="#400080">我愁远谪夜郎去，何日金鸡放赦回。<BR>
<P><big><font size="3" face="黑体" color="#000080"><strong><em>&nbsp;&nbsp; 卷170_8 </em></strong></font><font
face="黑体" color="#800080"> </font><font size="4" color="#800080" face="宋体">【赠刘都使】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">东平刘公郑南国秀馀芳。一鸣即朱绂，五十佩银章。<BR>
</font></big>
<font color="#400080">饮冰事戎幕，衣锦华水乡。铜官几万人，诤讼清玉堂。<BR>
</font></big>
<font color="#400080">吐言贵珠玉，落笔回风霜。而我谢明主，衔哀投夜郎。<BR>
</font></big>
<font color="#400080">归家酒债多，门客粲成行。高谈满四座，一日倾千觞。<BR>
</font></big>
<font color="#400080">所求竟无绪，裘马欲摧藏。主人若不顾，明发钓沧浪。
<P><big><font size="3" face="黑体" color="#000080"><strong><em>&nbsp;&nbsp; 卷170_9 </em></strong></font><font
face="黑体" color="#800080"> </font><font size="4" color="#800080" face="宋体">【赠常侍御】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">安石在东山，无心济天下。一起振横流，功成复潇洒。<BR>
</font></big>
<font color="#400080">大贤有卷舒，季叶轻风雅。匡复属何人，君为知音者。<BR>
</font></big>
<font color="#400080">传闻武安将，气振长平瓦。燕赵期洗清，周秦保宗社。<BR>
</font></big>
<font color="#400080">登朝若有言，为访南迁贾。
<P><big><font size="3" face="黑体" color="#000080"><strong><em>&nbsp;&nbsp; 卷170_10 </em></strong></font><font
face="黑体" color="#800080"> </font><font size="4" color="#800080" face="宋体">【赠易秀才】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">少年解长剑，投赠即分离。何不断犀象，精光暗往时。<BR>
</font></big>
<font color="#400080">蹉跎君自惜，窜逐我因谁。地远虞翻老，秋深宋玉悲。<BR>
</font></big>
<font color="#400080">空摧芳桂色，不屈古松姿。感激平生意，劳歌寄此辞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷170_11 </em></strong></font><font
face="黑体" color="#800080"> </font><font size="4" color="#800080" face="宋体">【经乱离后天恩流夜郎忆旧游书怀赠江夏韦太守良宰】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">天上白玉京，十二楼五城。仙人抚我顶，结发受长生。<BR>
</font></big>
<font color="#400080">误逐世间乐，颇穷理乱情。九十六圣君，浮云挂空名。<BR>
</font></big>
<font color="#400080">天地赌一掷，未能忘战争。试涉霸王略，将期轩冕荣。<BR>
</font></big>
<font color="#400080">时命乃大谬，弃之海上行。学剑翻自哂，为文竟何成。<BR>
</font></big>
<font color="#400080">剑非万人敌，文窃四海声。儿戏不足道，五噫出西京。<BR>
</font></big>
<font color="#400080">临当欲去时，慷慨泪沾缨。叹君倜傥才，标举冠群英。<BR>
</font></big>
<font color="#400080">开筵引祖帐，慰此远徂征。鞍马若浮云，送余骠骑亭。<BR>
</font></big>
<font color="#400080">歌钟不尽意，白日落昆明。十月到幽州，戈a若罗星。<BR>
</font></big>
<font color="#400080">君王弃北海，扫地借长鲸。呼吸走百川，燕然可摧倾。<BR>
</font></big>
<font color="#400080">心知不得语，却欲栖蓬瀛。弯弧惧天狼，挟矢不敢张。<BR>
</font></big>
<font color="#400080">揽涕黄金台，呼天哭昭王。无人贵骏骨，J耳空腾骧。<BR>
</font></big>
<font color="#400080">乐毅倘再生，于今亦奔亡。蹉跎不得意，驱马还贵乡。<BR>
</font></big>
<font color="#400080">逢君听弦歌，肃穆坐华堂。百里独太古，陶然卧羲皇。<BR>
</font></big>
<font color="#400080">征乐昌乐馆，开筵列壶觞。贤豪间青娥，对烛俨成行。<BR>
</font></big>
<font color="#400080">醉舞纷绮席，清歌绕飞梁。欢娱未终朝，秩满归咸阳。<BR>
</font></big>
<font color="#400080">祖道拥万人，供帐遥相望。一别隔千里，荣枯异炎凉。<BR>
</font></big>
<font color="#400080">炎凉几度改，九土中横溃。汉甲连胡兵，沙尘暗云海。<BR>
</font></big>
<font color="#400080">草木摇杀气，星辰无光彩。白骨成丘山，苍生竟何罪。<BR>
</font></big>
<font color="#400080">函关壮帝居，国命悬哥舒。长戟三十万，开门纳凶渠。<BR>
</font></big>
<font color="#400080">公卿如犬羊，忠谠醢与菹。二圣出游豫，两京遂丘墟。<BR>
</font></big>
<font color="#400080">帝子许专征，秉旄控强楚。节制非桓文，军师拥熊虎。<BR>
</font></big>
<font color="#400080">人心失去就，贼势腾风雨。惟君固房陵，诚节冠终古。<BR>
</font></big>
<font color="#400080">仆卧香炉顶，餐霞漱瑶泉。门开九江转，枕下五湖连。<BR>
</font></big>
<font color="#400080">半夜水军来，浔阳满旌旃。空名适自误，迫胁上楼船。<BR>
</font></big>
<font color="#400080">徒赐五百金，弃之若浮烟。辞官不受赏，翻谪夜郎天。<BR>
</font></big>
<font color="#400080">夜郎万里道，西上令人老。扫荡六合清，仍为负霜草。<BR>
</font></big>
<font color="#400080">日月无偏照，何由诉苍昊。良牧称神明，深仁恤交道。<BR>
</font></big>
<font color="#400080">一忝青云客，三登黄鹤楼。顾惭祢处士，虚对鹦鹉洲。<BR>
</font></big>
<font color="#400080">樊山霸气尽，寥落天地秋。江带峨眉雪，川横三峡流。<BR>
</font></big>
<font color="#400080">万舸此中来，连帆过扬州。送此万里目，旷然散我愁。<BR>
</font></big>
<font color="#400080">纱窗倚天开，水树绿如发。窥日畏衔山，促酒喜得月。<BR>
</font></big>
<font color="#400080">吴娃与越艳，窈窕夸铅红。呼来上云梯，含笑出帘栊。<BR>
</font></big>
<font color="#400080">对客小垂手，罗衣舞春风。宾跪请休息，主人情未极。<BR>
</font></big>
<font color="#400080">览君荆山作，江鲍堪动色。清水出芙蓉，天然去雕饰。<BR>
</font></big>
<font color="#400080">逸兴横素襟，无时不招寻。朱门拥虎士，列戟何森森。<BR>
</font></big>
<font color="#400080">剪凿竹石开，萦流涨清深。登台坐水阁，吐论多英音。<BR>
</font></big>
<font color="#400080">片辞贵白璧，一诺轻黄金。谓我不愧君，青鸟明丹心。<BR>
</font></big>
<font color="#400080">五色云间鹊，飞鸣天上来。传闻赦书至，却放夜郎回。<BR>
</font></big>
<font color="#400080">暖气变寒谷，炎烟生死灰。君登凤池去，忽弃贾生才。<BR>
</font></big>
<font color="#400080">桀犬尚吠尧，匈奴笑千秋。中夜四五叹，常为大国忧。<BR>
</font></big>
<font color="#400080">旌旆夹两山，黄河当中流。连鸡不得进，饮马空夷犹。<BR>
</font></big>
<font color="#400080">安得羿善射，一箭落旄头。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷170_12 </em></strong></font><font
face="黑体" color="#800080"> </font><font size="4" color="#800080" face="宋体">【江夏使君叔席上赠史郎中】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">凤凰丹禁里，衔出紫泥书。昔放三湘去，今还万死馀。<BR>
</font></big>
<font color="#400080">仙郎久为别，客舍问何如。涸辙思流水，浮云失旧居。<BR>
</font></big>
<font color="#400080">多惭华省贵，不以逐臣疏。复如竹林下，叨陪芳宴初。<BR>
</font></big>
<font color="#400080">希君生羽翼，一化北溟鱼。
<P><big><font size="3" face="黑体" color="#000080"><strong><em>&nbsp;&nbsp; 卷170_13 </em></strong></font><font
face="黑体" color="#800080"> </font><font size="4" color="#800080" face="宋体">【博平郑太守自庐山千里相寻入江夏北市门见访…立马赠别】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">大梁贵公子，气盖苍梧云。若无三千客，谁道信陵君。<BR>
</font></big>
<font color="#400080">救赵复存魏，英威天下闻。邯郸能屈节，访博从毛薛。<BR>
</font></big>
<font color="#400080">夷门得隐沦，而与侯生亲。仍要鼓刀者，乃是袖槌人。<BR>
</font></big>
<font color="#400080">好士不尽心，何能保其身。多君重然诺，意气遥相托。<BR>
</font></big>
<font color="#400080">五马入市门，金鞍照城郭。都忘虎竹贵，且与荷衣乐。<BR>
</font></big>
<font color="#400080">去去桃花源，何时见归轩。相思无终极，肠断朗江猿。
<P><big><font size="3" face="黑体" color="#000080"><strong><em>&nbsp;&nbsp; 卷170_14 </em></strong></font><font
face="黑体" color="#800080"> </font><font size="4" color="#800080" face="宋体">【江上赠窦长史】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">汉求季布鲁朱家，楚逐伍胥去章华。万里南迁夜郎国，<BR>
</font></big>
<font color="#400080">三年归及长风沙。闻道青云贵公子，锦帆游戏西江水。<BR>
</font></big>
<font color="#400080">人疑天上坐楼船，水净霞明两重绮。相约相期何太深，<BR>
</font></big>
<font color="#400080">棹歌摇艇月中寻。不同珠履三千客，别欲论交一片心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷170_15 </em></strong></font><font
face="黑体" color="#800080"> </font><font size="4" color="#800080" face="宋体">【赠王汉阳】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">天落白玉棺，王乔辞叶县。一去未千年，汉阳复相见。<BR>
</font></big>
<font color="#400080">犹乘飞凫舄，尚识仙人面。鬓发何青青，童颜皎如练。<BR>
</font></big>
<font color="#400080">吾曾弄海水，清浅嗟三变。果惬麻姑言，时光速流电。<BR>
</font></big>
<font color="#400080">与君数杯酒，可以穷欢宴。白云归去来，何事坐交战。<br>
<P><big><font size="3" face="黑体" color="#000080"><strong><em>&nbsp;&nbsp; 卷170_16 </em></strong></font><font
face="黑体" color="#800080"> </font><font size="4" color="#800080" face="宋体">【赠汉阳辅录事二首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">闻君罢官意，我抱汉川湄。借问久疏索，何如听讼时。<BR>
</font></big>
<font color="#400080">天清江月白，心静海鸥知。应念投沙客，空馀吊屈悲。<BR><BR>
<font color="#400080">鹦鹉洲横汉阳渡，水引寒烟没江树。南浦登楼不见君，<BR>
</font></big>
<font color="#400080">君今罢官在何处。汉口双鱼白锦鳞，令传尺素报情人。<BR>
</font></big>
<font color="#400080">其中字数无多少，只是相思秋复春。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷170_17 </em></strong></font><font
face="黑体" color="#800080"> </font><font size="4" color="#800080" face="宋体">【江夏赠韦南陵冰】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">胡骄马惊沙尘起，胡雏饮马天津水。君为张掖近酒泉，<BR>
</font></big>
<font color="#400080">我窜三色九千里。天地再新法令宽，夜郎迁客带霜寒。<BR>
</font></big>
<font color="#400080">西忆故人不可见，东风吹梦到长安。宁期此地忽相遇，<BR>
</font></big>
<font color="#400080">惊喜茫如堕烟雾。玉箫金管喧四筵，苦心不得申长句。<BR>
</font></big>
<font color="#400080">昨日绣衣倾绿尊，病如桃李竟何言。昔骑天子大宛马，<BR>
</font></big>
<font color="#400080">今乘款段诸侯门。赖遇南平豁方寸，复兼夫子持清论。<BR>
</font></big>
<font color="#400080">有似山开万里云，四望青天解人闷。人闷还心闷，<BR>
</font></big>
<font color="#400080">苦辛长苦辛。愁来饮酒二千石，寒灰重暖生阳春。<BR>
</font></big>
<font color="#400080">山公醉后能骑马，别是风流贤主人。头陀云月多僧气，<BR>
</font></big>
<font color="#400080">山水何曾称人意。不然鸣笳按鼓戏沧流，<BR>
</font></big>
<font color="#400080">呼取江南女儿歌棹讴。我且为君槌碎黄鹤楼，<BR>
</font></big>
<font color="#400080">君亦为吾倒却鹦鹉洲。赤壁争雄如梦里，且须歌舞宽离忧。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷170_18 </em></strong></font><font
face="黑体" color="#800080"> </font><font size="4" color="#800080" face="宋体">【赠卢司户】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">秋色无远近，出门尽寒山。白云遥相识，待我苍梧间。<BR>
</font></big>
<font color="#400080">借问卢耽鹤，西飞几岁还。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷170_19 </em></strong></font><font
face="黑体" color="#800080"> </font><font size="4" color="#800080" face="宋体">【赠从弟南平太守之遥二首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">少年不得意，落魄无安居。愿随任公子，欲钓吞舟鱼。<BR>
</font></big>
<font color="#400080">常时饮酒逐风景，壮心遂与功名疏。兰生谷底人不锄，<BR>
</font></big>
<font color="#400080">云在高山空卷舒。汉家天子驰驷马，赤军蜀道迎相如。<BR>
</font></big>
<font color="#400080">天门九重谒圣人，龙颜一解四海春。彤庭左右呼万岁，<BR>
</font></big>
<font color="#400080">拜贺明主收沉沦。翰林秉笔回英眄，麟阁峥嵘谁可见。<BR>
</font></big>
<font color="#400080">承恩初入银台门，著书独在金銮殿。龙钩雕镫白玉鞍，<BR>
</font></big>
<font color="#400080">象床绮席黄金盘。当时笑我微贱者，却来请谒为交欢。<BR>
</font></big>
<font color="#400080">一朝谢病游江海，畴昔相知几人在。前门长揖后门关，<BR>
</font></big>
<font color="#400080">今日结交明日改。爱君山岳心不移，随君云雾迷所为。<BR>
</font></big>
<font color="#400080">梦得池塘生春草，使我长价登楼诗。别后遥传临海作，<BR>
</font></big>
<font color="#400080">可见羊何共和之。<br> <BR>
<font color="#400080">东平与南平，今古两步兵。素心爱美酒，不是顾专城。<BR>
</font></big>
<font color="#400080">谪官桃源去，寻花几处行。秦人如旧识，出户笑相迎。<br>
<P><big><font size="3" face="黑体" color="#000080"><strong><em>&nbsp;&nbsp; 卷170_20 </em></strong></font><font
face="黑体" color="#800080"> </font><font size="4" color="#800080" face="宋体">【赠潘侍御论钱少阳】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">绣衣柱史何昂藏，铁冠白笔横秋霜。三军论事多引纳，<BR>
</font></big>
<font color="#400080">阶前虎士罗干将。虽无二十五老者，且有一翁钱少阳。<BR>
</font></big>
<font color="#400080">眉如松雪齐四皓，调笑可以安储皇。君能礼此最下士，<BR>
</font></big>
<font color="#400080">九州拭目瞻清光。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷170_21 </em></strong></font><font
face="黑体" color="#800080"> </font><font size="4" color="#800080" face="宋体">【赠柳圆】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">竹实满秋浦，凤来何苦饥。还同月下鹊，三绕未安枝。<BR>
</font></big>
<font color="#400080">夫子即琼树，倾柯拂羽仪。怀君恋明德，归去日相思。<br>
<P><big><font size="3" face="黑体" color="#000080"><strong><em>&nbsp;&nbsp; 卷170_22 </em></strong></font><font
face="黑体" color="#800080"> </font><font size="4" color="#800080" face="宋体">【流夜郎半道承恩放还，兼欣克复之美书怀示息秀才】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">黄口为人罗，白龙乃鱼服。得罪岂怨天，以愚陷网目。<BR>
</font></big>
<font color="#400080">鲸鲵未翦灭，豺狼屡翻履。悲作楚地囚，何日秦庭哭。<BR>
</font></big>
<font color="#400080">遭逢二明主，前后两迁逐。去国愁夜郎，投身窜荒谷。<BR>
</font></big>
<font color="#400080">半道雪屯蒙，旷如鸟出笼。遥欣克复美，光武安可同。<BR>
</font></big>
<font color="#400080">天子巡剑阁，储皇守扶风。扬袂正北辰，开襟揽群雄。<BR>
</font></big>
<font color="#400080">胡兵出月窟，雷破关之东。左扫因右拂，旋收洛阳宫。<BR>
</font></big>
<font color="#400080">回舆入咸京，席卷六合通。叱咤开帝业，手成天地功。<BR>
</font></big>
<font color="#400080">大驾还长安，两日忽再中。一朝让宝位，剑玺传无穷。<BR>
</font></big>
<font color="#400080">愧无秋毫力，谁念矍铄翁。弋者何所慕，高飞仰冥鸿。<BR>
</font></big>
<font color="#400080">弃剑学丹砂，临炉双玉童。寄言息夫子，岁晚陟方蓬。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷170_23 </em></strong></font><font
face="黑体" color="#800080"> </font><font size="4" color="#800080" face="宋体">【赠张相镐二首（时逃难在宿松山作。萧士S云下八首伪）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">神器难窃弄，天狼窥紫宸。六龙迁白日，四海暗胡尘。<BR>
</font></big>
<font color="#400080">昊穹降元宰，君子方经纶。澹然养浩气，H起持大钧。<BR>
</font></big>
<font color="#400080">秀骨象山岳，英谋合鬼神。佐汉解鸿门，生唐为后身。<BR>
</font></big>
<font color="#400080">拥旄秉金钺，伐鼓乘朱轮。虎将如雷霆，总戎向东巡。<BR>
</font></big>
<font color="#400080">诸侯拜马首，猛士骑鲸鳞。泽被鱼鸟悦，令行草木春。<BR>
</font></big>
<font color="#400080">圣智不失时，建功及良辰。丑虏安足纪，可贻帼与巾。<BR>
</font></big>
<font color="#400080">倒泻溟海珠，尽为入幕珍。冯异献赤伏，邓生倏来臻。<BR>
</font></big>
<font color="#400080">庶同昆阳举，再睹汉仪新。昔为管将鲍，中奔吴隔秦。<BR>
</font></big>
<font color="#400080">一生欲报主，百代思荣亲。其事竟不就，哀哉难重陈。<BR>
</font></big>
<font color="#400080">卧病宿松山，苍茫空四邻。风云激壮志，枯槁惊常伦。<BR>
</font></big>
<font color="#400080">闻君自天来，目张气益振。亚夫得剧孟，敌国空无人。<BR>
</font></big>
<font color="#400080">扪虱对桓公，愿得论悲辛。大块方噫气，何辞鼓青O。<BR>
</font></big>
<font color="#400080">斯言倘不合，归老汉江滨。<br><BR>
<font color="#400080">本家陇西人，先为汉边将。功略盖天地，名飞青云上。<BR>
</font></big>
<font color="#400080">苦战竟不侯，富年颇惆怅。世传崆峒勇，气激金风壮。<BR>
</font></big>
<font color="#400080">英烈遗厥孙，百代神犹王。十五观奇书，作赋凌相如。<BR>
</font></big>
<font color="#400080">龙颜惠殊宠，麟阁凭天居。晚途未云已，蹭蹬遭谗毁。<BR>
</font></big>
<font color="#400080">想像晋末时，崩腾胡尘起。衣冠陷锋镝，戎虏盈朝市。<BR>
</font></big>
<font color="#400080">石勒窥神州，刘聪劫天子。抚剑夜吟啸，雄心日千里。<BR>
</font></big>
<font color="#400080">誓欲斩鲸鲵，澄清洛阳水。六合洒霖雨，万物无凋枯。<BR>
</font></big>
<font color="#400080">我挥一杯水，自笑何区区。因人耻成事，贵欲决良图。<BR>
</font></big>
<font color="#400080">灭虏不言功，飘然陟蓬壶。惟有安期舄，留之沧海隅。
<P><big><font size="3" face="黑体" color="#000080"><strong><em>&nbsp;&nbsp; 卷170_24 </em></strong></font><font
face="黑体" color="#800080"> </font><font size="4" color="#800080" face="宋体">【闻谢杨儿吟猛虎词，因此有赠】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">同州隔秋浦，闻吟猛虎词。晨朝来借问，知是谢杨儿。<br>
<P><big><font size="3" face="黑体" color="#000080"><strong><em>&nbsp;&nbsp; 卷170_25 </em></strong></font><font
face="黑体" color="#800080"> </font><font size="4" color="#800080" face="宋体">【宿清溪主人】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">夜到清溪宿，主人碧岩里。檐楹挂星斗，枕席响风水。<BR>
</font></big>
<font color="#400080">月落西山时，啾啾夜猿起。
<P><big><font size="3" face="黑体" color="#000080"><strong><em>&nbsp;&nbsp; 卷170_26 </em></strong></font><font
face="黑体" color="#800080"> </font><font size="4" color="#800080" face="宋体">【系寻阳，上崔相涣三首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">邯郸四十万，同日陷长平。能回造化笔，或冀一人生。<BR><BR>
<font color="#400080">毛遂不堕井，曾参宁杀人。虚言误公子，投杼惑慈亲。<BR>
</font></big>
<font color="#400080">白璧双明月，方知一玉真。<BR>
<font color="#400080">虚传一片雨，枉作阳台神。纵为梦里相随去，<BR>
</font></big>
<font color="#400080">不是襄王倾国人。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷170_27 </em></strong></font><font
face="黑体" color="#800080"> </font><font size="4" color="#800080" face="宋体">【巴陵赠贾舍人】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">贾生西望忆京华，湘浦南迁莫怨嗟。<br>圣主恩深汉文帝，怜君不遣到长沙。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
