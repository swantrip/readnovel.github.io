<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百四十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百四十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷241_1 </em></strong></font><font
face="黑体" color="#800080"> </font><font size="4" color="#800080" face="宋体">【闵荒诗】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">炀皇嗣君位，隋德滋昏幽。日作及身祸，以为长世谋。<BR>
</font></big>
<font color="#400080">居常耻前王，不思天子游。意欲出明堂，便登浮海舟。<BR>
</font></big>
<font color="#400080">令行山川改，功与玄造侔。河淮可支合，峰gH生回沟。<BR>
</font></big>
<font color="#400080">封陨下泽中，作山防逸流。船z状龙o，若负宫阙浮。<BR>
</font></big>
<font color="#400080">荒娱未央极，始到沧海头。忽见海门山，思作望海楼。<BR>
</font></big>
<font color="#400080">不知新都城，已为征战丘。当时有遗歌，歌曲太冤愁。<BR>
</font></big>
<font color="#400080">四海非天狱，何为非天囚。天囚正凶忍，为我万姓雠。<BR>
</font></big>
<font color="#400080">人将引天钐，人将持天锼。所欲充其心，相与绝悲忧。<BR>
</font></big>
<font color="#400080">自得隋人歌，每为隋君羞。欲歌当阳春，似觉天下秋。<BR>
</font></big>
<font color="#400080">更歌曲未终，如有怨气浮。奈何昏王心，不觉此怨尤。<BR>
</font></big>
<font color="#400080">遂令一夫唱，四海欣提矛。吾闻古贤君，其道常静柔。<BR>
</font></big>
<font color="#400080">慈惠恐不足，端和忘所求。嗟嗟有隋氏，杆与俦。
<P><big><font size="3" face="黑体" color="#000080"><strong><em>&nbsp;&nbsp; 卷241_2 </em></strong></font><font
face="黑体" color="#800080"> </font><font size="4" color="#800080" face="宋体">【忝官引】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">天下昔无事，僻居养愚钝。山野性所安，熙然自全顺。<BR>
</font></big>
<font color="#400080">忽逢暴兵起，闾巷见军阵。将家瀛海滨，自弃同刍粪。<BR>
</font></big>
<font color="#400080">往在乾元初，圣人启休运。公车诣魏阙，天子垂清问。<BR>
</font></big>
<font color="#400080">敢诵王者箴，亦献当时论。朝廷爱方直，明主嘉忠信。<BR>
</font></big>
<font color="#400080">屡授不次官，曾与专征印。兵家未曾学，荣利非所徇。<BR>
</font></big>
<font color="#400080">偶得凶丑降，功劳愧方寸。尔来将四岁，惭耻言可尽。<BR>
</font></big>
<font color="#400080">请取冤者辞，为吾忝官引。冤辞何者苦，万邑馀灰烬。<BR>
</font></big>
<font color="#400080">冤辞何者悲，生人尽锋刃。冤辞何者甚，力役遇劳困。<BR>
</font></big>
<font color="#400080">冤辞何者深，孤弱亦哀恨。无谋救冤者，禄位安可近。<BR>
</font></big>
<font color="#400080">而可爱轩裳，其心又干进。此言非所戒，此言敢贻训。<BR>
</font></big>
<font color="#400080">实欲辞无能，归耕守吾分。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷241_3 </em></strong></font><font
face="黑体" color="#800080"> </font><font size="4" color="#800080" face="宋体">【舂陵行】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">军国多所需，切责在有司。有司临郡县，刑法竞欲施。<BR>
</font></big>
<font color="#400080">供给岂不忧，征敛又可悲。州小经乱亡，遗人实困疲。<BR>
</font></big>
<font color="#400080">大乡无十家，大族命单羸。朝餐是草根，暮食仍木皮。<BR>
</font></big>
<font color="#400080">出言气欲绝，意速行步迟。追呼尚不忍，况乃鞭扑之。<BR>
</font></big>
<font color="#400080">郭亭传急符，来往迹相追。更无宽大恩，但有迫促期。<BR>
</font></big>
<font color="#400080">欲令鬻儿女，言发恐乱随。悉使索其家，而又无生资。<BR>
</font></big>
<font color="#400080">听彼道路言，怨伤谁复知。去冬山贼来，杀夺几无遗。<BR>
</font></big>
<font color="#400080">所愿见王官，抚养以惠慈。奈何重驱逐，不使存活为。<BR>
</font></big>
<font color="#400080">安人天子命，符节我所持。州县忽乱亡，得罪复是谁。<BR>
</font></big>
<font color="#400080">逋缓违诏令，蒙责固其宜。前贤重守分，恶以祸福移。<BR>
</font></big>
<font color="#400080">亦云贵守官，不爱能适时。顾惟孱弱者，正直当不亏。<BR>
</font></big>
<font color="#400080">何人采国风，吾欲献此辞。
<P><big><font size="3" face="黑体" color="#000080"><strong><em>&nbsp;&nbsp; 卷241_4 </em></strong></font><font
face="黑体" color="#800080"> </font><font size="4" color="#800080" face="宋体">【贼退示官吏】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">昔岁逢太平，山林二十年。泉源在庭户，洞壑当门前。<BR>
</font></big>
<font color="#400080">井税有常期，日晏犹得眠。忽然遭世变，数岁亲戎旃。<BR>
</font></big>
<font color="#400080">今来典斯郡，山夷又纷然。城小贼不屠，人贫伤可怜。<BR>
</font></big>
<font color="#400080">是以陷邻境，此州独见全。使臣将王命，岂不如贼焉。<BR>
</font></big>
<font color="#400080">今彼征敛者，迫之如火煎。谁能绝人命，以作时世贤。<BR>
</font></big>
<font color="#400080">思欲委符节，引竿自刺船。将家就鱼麦，归老江湖边。
<P><big><font size="3" face="黑体" color="#000080"><strong><em>&nbsp;&nbsp; 卷241_5 </em></strong></font><font
face="黑体" color="#800080"> </font><font size="4" color="#800080" face="宋体">【寄源休】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">天下未偃兵，儒生预戎事。功劳安可问，且有忝官累。<BR>
</font></big>
<font color="#400080">昔常以荒浪，不敢学为吏。况当在兵家，言之岂容易。<BR>
</font></big>
<font color="#400080">忽然向三岭，境外为偏帅。时多尚矫诈，进退多欺贰。<BR>
</font></big>
<font color="#400080">纵有一直方，则上似奸智。谁为明信者，能辨此劳畏。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷241_6 </em></strong></font><font
face="黑体" color="#800080"> </font><font size="4" color="#800080" face="宋体">【雪中怀孟武昌】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">冬来三度雪，农者欢岁稔。我麦根已濡，各得在仓廪。<BR>
</font></big>
<font color="#400080">天寒未能起，孺子惊人寝。云有山客来，篮中见冬簟。<BR>
</font></big>
<font color="#400080">烧柴为温酒，煮鳜为作沈。客亦爱杯尊，思君共杯饮。<BR>
</font></big>
<font color="#400080">所嗟山路闲，时节寒又甚。不能苦相邀，兴尽还就枕。<br>
<P><big><font size="3" face="黑体" color="#000080"><strong><em>&nbsp;&nbsp; 卷241_7 </em></strong></font><font
face="黑体" color="#800080"> </font><font size="4" color="#800080" face="宋体">【与党评事】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">自顾无功劳，一岁官再迁。R身班次中，常窃愧耻焉。<BR>
</font></big>
<font color="#400080">加以久荒浪，赣扌云娜。未知在冠冕，不合无拘牵。<BR>
</font></big>
<font color="#400080">勤强所不及，于人或未然。岂忘惠君子，恕之识见偏。<BR>
</font></big>
<font color="#400080">且欲因我心，顺为理化先。彼云万物情，有愿随所便。<BR>
</font></big>
<font color="#400080">爱君得自遂，令我空渊禅。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷241_8 </em></strong></font><font
face="黑体" color="#800080"> </font><font size="4" color="#800080" face="宋体">【与党侍御】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">众坐吾独欢，或问欢为谁。高人党茂宗，复来官宪司。<BR>
</font></big>
<font color="#400080">昔吾顺元和，与世行自遗。茂宗正作吏，日有趋走疲。<BR>
</font></big>
<font color="#400080">及吾污冠冕，茂宗方矫时。诮吾顺让者，乃是干进资。<BR>
</font></big>
<font color="#400080">今将问茂宗，茂宗欲何辞。若云吾无心，此来复何为。<BR>
</font></big>
<font color="#400080">若云吾有羞，于此还见嗤。谁言万类心，闲之不可窥。<BR>
</font></big>
<font color="#400080">吾欲喻茂宗，茂宗宜听之。长辕有修辙，驭者令尔驰。<BR>
</font></big>
<font color="#400080">山谷安可怨，筋力当自悲。嗟嗟党茂宗，可为识者规。
<P><big><font size="3" face="黑体" color="#000080"><strong><em>&nbsp;&nbsp; 卷241_9 </em></strong></font><font
face="黑体" color="#800080"> </font><font size="4" color="#800080" face="宋体">【与溪邻里】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">昔年苦逆乱，举族来南奔。日行几十里，爱君此山村。<BR>
</font></big>
<font color="#400080">峰谷呀回映，谁家无泉源。修竹多夹路，扁舟皆到门。<BR>
</font></big>
<font color="#400080">溪中曲滨，其阳有闲园。邻里昔赠我，许之及子孙。<BR>
</font></big>
<font color="#400080">我尝有匮乏，邻里能相分。我尝有不安，邻里能相存。<BR>
</font></big>
<font color="#400080">斯人转贫弱，力役非无冤。终以滨讼，无令天下论。<br>
<P><big><font size="3" face="黑体" color="#000080"><strong><em>&nbsp;&nbsp; 卷241_10 </em></strong></font><font
face="黑体" color="#800080"> </font><font size="4" color="#800080" face="宋体">【招孟武昌】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">风霜枯万物，退谷如春时。穷冬涸江海，杯湖澄清漪。<BR>
</font></big>
<font color="#400080">湖尽到谷口，单船近阶墀。湖中更何好，坐见大江水。<BR>
</font></big>
<font color="#400080">欹石为水涯，半山在湖里。谷口更何好，绝壑流寒泉。<BR>
</font></big>
<font color="#400080">松桂荫茅舍，白云生坐边。武昌不干进，武昌人不厌。<BR>
</font></big>
<font color="#400080">退谷正可游，杯湖任来泛。湖上有水鸟，见人不飞鸣。<BR>
</font></big>
<font color="#400080">谷口有山兽，往往随人行。莫将车马来，令我鸟兽惊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷241_11 </em></strong></font><font
face="黑体" color="#800080"> </font><font size="4" color="#800080" face="宋体">【招陶别驾家阳华作】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">海内厌兵革，骚骚十二年。阳华洞中人，似不知乱焉。<BR>
</font></big>
<font color="#400080">谁能家此地，终老可自全。草堂背岩洞，几峰轩户前。<BR>
</font></big>
<font color="#400080">清渠匝庭堂，出门仍灌田。半崖盘石径，高亭临极巅。<BR>
</font></big>
<font color="#400080">引望见何处，迤逶陇北川。杉松几万株，苍苍满前山。<BR>
</font></big>
<font color="#400080">岩高暧华阳，飞溜何潺潺。洞深迷远近，但觉多洄渊。<BR>
</font></big>
<font color="#400080">昼游兴未尽，日暮不欲眠。探烛饮洞中，醉昏漱寒泉。<BR>
</font></big>
<font color="#400080">始知天下心，耽爱各有偏。陶家世高逸，公忍不独然。<BR>
</font></big>
<font color="#400080">无或毕婚嫁，竟为俗务牵。
<P><big><font size="3" face="黑体" color="#000080"><strong><em>&nbsp;&nbsp; 卷241_12 </em></strong></font><font
face="黑体" color="#800080"> </font><font size="4" color="#800080" face="宋体">【游石溪示学者】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">小溪在城下，形胜堪赏爱。尤宜春水满，水石更殊怪。<BR>
</font></big>
<font color="#400080">长山势回合，井邑相萦带。石林绕舜祠，西南正相对。<BR>
</font></big>
<font color="#400080">阶庭无争讼，郊境罢守卫。时时溪上来，劝引辞学辈。<BR>
</font></big>
<font color="#400080">今谁不务武，儒雅道将废。岂忘二三子，旦夕相勉励。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷241_13 </em></strong></font><font
face="黑体" color="#800080"> </font><font size="4" color="#800080" face="宋体">【游泉示泉上学者】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">顾吾漫浪久，不欲有所拘。每到泉上，情性可安舒。<BR>
</font></big>
<font color="#400080">草堂在山曲，澄澜涵阶除。松竹阴幽径，清源涌坐隅。<BR>
</font></big>
<font color="#400080">筑塘列圃畦，引流灌时蔬。复在郊郭外，正堪静者居。<BR>
</font></big>
<font color="#400080">惬心则自适，喜尚人或殊。此中若可安，不服铜虎符。
<P><big><font size="3" face="黑体" color="#000080"><strong><em>&nbsp;&nbsp; 卷241_14 </em></strong></font><font
face="黑体" color="#800080"> </font><font size="4" color="#800080" face="宋体">【喻溪乡旧游】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">往年在滨，人皆忘情。今来游乡，人见我惊。<BR>
</font></big>
<font color="#400080">我心与人，岂有辱与荣。人异其心，应为我冠缨。<BR>
</font></big>
<font color="#400080">昔贤恶如此，所以辞公卿。贫穷老乡里，自休还力耕。<BR>
</font></big>
<font color="#400080">况曾经逆乱，日厌闻战争。尤爱一溪水，而能存让名。<BR>
</font></big>
<font color="#400080">终当来其滨，饮啄全此生。
<P><big><font size="3" face="黑体" color="#000080"><strong><em>&nbsp;&nbsp; 卷241_15 </em></strong></font><font
face="黑体" color="#800080"> </font><font size="4" color="#800080" face="宋体">【喻旧部曲】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">漫游樊水阴，忽见旧部曲。尚言军中好，犹望有所属。<BR>
</font></big>
<font color="#400080">故令争者心，至死终不足。与之一杯酒，喻使烧戎服。<BR>
</font></big>
<font color="#400080">兵兴向十年，所见堪叹哭。相逢是遗人，当合识荣辱。<BR>
</font></big>
<font color="#400080">劝汝学全生，随我退谷。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷241_16 </em></strong></font><font
face="黑体" color="#800080"> </font><font size="4" color="#800080" face="宋体">【喻常吾直（时为摄官）】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">山泽多饥人，闾里多坏屋。战争且未息，征敛何时足。<BR>
</font></big>
<font color="#400080">不能救人患，不合食天粟。何况假一官，而苟求其禄。<BR>
</font></big>
<font color="#400080">近年更长吏，数月未为速。来者罢而官，岂得不为辱。<BR>
</font></big>
<font color="#400080">劝为辞府主，从我游退谷。谷中有寒泉，为尔洗尘服。
<P><big><font size="3" face="黑体" color="#000080"><strong><em>&nbsp;&nbsp; 卷241_17 </em></strong></font><font
face="黑体" color="#800080"> </font><font size="4" color="#800080" face="宋体">【漫问相里黄州】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">东邻有渔父，西邻有山僧。各问其性情，变之俱不能。<BR>
</font></big>
<font color="#400080">公为二千石，我为山海客。志业岂不同，今已殊名迹。<BR>
</font></big>
<font color="#400080">相里不相类，相友且相异。何况天下人，而欲同其意。<BR>
</font></big>
<font color="#400080">人意苟不同，分寸不相容。漫问轩裳客，何如耕钓翁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷241_18 </em></strong></font><font
face="黑体" color="#800080"> </font><font size="4" color="#800080" face="宋体">【酬裴云客】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">自厌久荒浪，于时无所任。耕钓以为事，来家樊水阴。<BR>
</font></big>
<font color="#400080">甚醉或漫歌，甚闲亦漫吟。不知愚僻意，称得云客心。<BR>
</font></big>
<font color="#400080">云客方持斧，与人正相临。符印随坐起，守位常森森。<BR>
</font></big>
<font color="#400080">纵能有相招，岂暇来山林。
<P><big><font size="3" face="黑体" color="#000080"><strong><em>&nbsp;&nbsp; 卷241_19 </em></strong></font><font
face="黑体" color="#800080"> </font><font size="4" color="#800080" face="宋体">【酬孟武昌苦雪】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">积雪闲山路，有人到庭前。云是孟武昌，令献苦雪篇。<BR>
</font></big>
<font color="#400080">长吟未及终，不觉为凄然。古之贤达者，与世竟何异。<BR>
</font></big>
<font color="#400080">不能救时患，讽谕以全意。知公惜春物，岂非爱时和。<BR>
</font></big>
<font color="#400080">知公苦阴雪，伤彼灾患多。奸凶正驱驰，不合问君子。<BR>
</font></big>
<font color="#400080">林莺与野兽，无乃怨于此。兵兴向九岁，稼穑谁能忧。<BR>
</font></big>
<font color="#400080">何时不发卒，何日不杀牛。耕者日已少，耕牛日已希。<BR>
</font></big>
<font color="#400080">皇天复何忍，更又恐毙之。自经危乱来，触物堪伤叹。<BR>
</font></big>
<font color="#400080">见君问我意，只益胸中乱。山禽饥不飞，山木冻皆折。<BR>
</font></big>
<font color="#400080">悬泉化为冰，寒水近不热。出门望天地，天地皆昏昏。<BR>
</font></big>
<font color="#400080">时见双峰下，雪中生白云。
<P><big><font size="3" face="黑体" color="#000080"><strong><em>&nbsp;&nbsp; 卷241_20 </em></strong></font><font
face="黑体" color="#800080"> </font><font size="4" color="#800080" face="宋体">【漫酬贾沔州】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">往年壮心在，尝欲济时难。奉诏举州兵，令得诛暴叛。<BR>
</font></big>
<font color="#400080">上将屡颠覆，偏师尝救乱。未曾弛戈甲，终日领簿案。<BR>
</font></big>
<font color="#400080">出入四五年，忧劳忘昏旦。无谋静凶丑，自觉愚且懦。<BR>
</font></big>
<font color="#400080">岂欲皂枥中，争食与。去年辞职事，所惧贻忧患。<BR>
</font></big>
<font color="#400080">天子许安亲，官又得闲散。自家樊水上，性情尤荒慢。<BR>
</font></big>
<font color="#400080">云山与水木，似不憎吾漫。以兹忘时世，日益无畏惮。<BR>
</font></big>
<font color="#400080">漫醉人不嗔，漫眠人不唤。漫游无远近，漫乐无早晏。<BR>
</font></big>
<font color="#400080">漫中漫亦忘，名利谁能算。闻君劝我意，为君一长叹。<BR>
</font></big>
<font color="#400080">人谁年八十，我已过其半。家中孤弱子，长子未及冠。<BR>
</font></big>
<font color="#400080">且为儿童主，种药老G涧。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷241_21 </em></strong></font><font
face="黑体" color="#800080"> </font><font size="4" color="#800080" face="宋体">【送孟校书往南海（一作别孟校书）】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">吾闻近南海，乃是魑魅乡。忽见孟夫子，欢然游此方。<BR>
</font></big>
<font color="#400080">忽喜海风来，海帆又欲张。漂漂随所去，不念归路长。<BR>
</font></big>
<font color="#400080">君有失母儿，爱之似阿阳。始解随人行，不欲离君傍。<BR>
</font></big>
<font color="#400080">相劝早旋归，此言慎勿忘。
<P><big><font size="3" face="黑体" color="#000080"><strong><em>&nbsp;&nbsp; 卷241_22 </em></strong></font><font
face="黑体" color="#800080"> </font><font size="4" color="#800080" face="宋体">【别何员外】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">谁能守清躅，谁能嗣世儒。吾见何君饶，为人有是夫。<BR>
</font></big>
<font color="#400080">黜官二十年，未曾暂崎岖。终不病贫贱，寥寥无所拘。<BR>
</font></big>
<font color="#400080">忽然逢知己，数月领官符。犹是尚书郎，收赋来江湖。<BR>
</font></big>
<font color="#400080">人皆悉苍生，随意极所须。比盗无兵甲，似偷又不如。<BR>
</font></big>
<font color="#400080">公能独宽大，使之力自输。吾欲探时谣，为公伏奏书。<BR>
</font></big>
<font color="#400080">但恐抵忌讳，未知肯听无。不然且相送，醉欢于坐隅。
<P><big><font size="3" face="黑体" color="#000080"><strong><em>&nbsp;&nbsp; 卷241_23 </em></strong></font><font
face="黑体" color="#800080"> </font><font size="4" color="#800080" face="宋体">【宴湖上亭作】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">广亭盖小湖，湖亭实清旷。轩窗幽水石，怪异尤难状。<BR>
</font></big>
<font color="#400080">石尊能寒酒，寒水宜初涨。岸曲坐客稀，杯浮上摇漾。<BR>
</font></big>
<font color="#400080">远水入帘幕，淅沥吹酒舫。欲去未回时，飘飘正堪望。<BR>
</font></big>
<font color="#400080">酣兴思共醉，促酒更相向。舫去若惊凫，溶瀛满湖浪。<BR>
</font></big>
<font color="#400080">朝来暮忘返，暮归独惆怅。谁肯爱林泉，从吾老湖上。<br>
<P><big><font size="3" face="黑体" color="#000080"><strong><em>&nbsp;&nbsp; 卷241_24 </em></strong></font><font
face="黑体" color="#800080"> </font><font size="4" color="#800080" face="宋体">【夜宴石鱼湖作】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">风霜虽惨然，出游熙天正。登临日暮归，置酒湖上亭。<BR>
</font></big>
<font color="#400080">高烛照泉深，光华溢轩楹。如见海底日，邮加生。<BR>
</font></big>
<font color="#400080">夜寒闭窗户，石溜何清泠。若在深洞中，半崖闻水声。<BR>
</font></big>
<font color="#400080">醉人疑舫影，呼指递相惊。何故有双鱼，随吾酒舫行。<BR>
</font></big>
<font color="#400080">醉昏能诞语，劝醉能忘情。坐无拘忌人，勿限醉与醒。
<P><big><font size="3" face="黑体" color="#000080"><strong><em>&nbsp;&nbsp; 卷241_25 </em></strong></font><font
face="黑体" color="#800080"> </font><font size="4" color="#800080" face="宋体">【刘侍御月夜宴会】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">我从苍梧来，将耕旧山田。踟蹰为故人，且复停归船。<BR>
</font></big>
<font color="#400080">日夕得相从，转觉和乐全。愚爱凉风来，明月正满天。<BR>
</font></big>
<font color="#400080">河汉望不见，几星犹粲然。中夜兴欲酣，改坐临清川。<BR>
</font></big>
<font color="#400080">未醉恐天旦，更歌促繁弦。欢娱不可逢，请君莫言旋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷241_26 </em></strong></font><font
face="黑体" color="#800080"> </font><font size="4" color="#800080" face="宋体">【樊上漫作】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">漫家郎亭下，复在樊水边。去郭五六里，扁舟到门前。<BR>
</font></big>
<font color="#400080">山竹绕茅舍，庭中有寒泉。西边双石峰，引望堪忘年。<BR>
</font></big>
<font color="#400080">四邻皆渔父，近渚多闲田。且欲学耕钓，于斯求老焉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷241_27 </em></strong></font><font
face="黑体" color="#800080"> </font><font size="4" color="#800080" face="宋体">【登殊亭作】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">时节方大暑，试来登殊亭。凭轩未及息，忽若秋气生。<BR>
</font></big>
<font color="#400080">主人既多闲，有酒共我倾。坐中不相异，岂恨醉与醒。<BR>
</font></big>
<font color="#400080">漫歌无人听，浪语无人惊。时复一回望，心目出四溟。<BR>
</font></big>
<font color="#400080">谁能守缨佩，日与灾患并。请君诵此意，令彼惑者听。<br>
<P><big><font size="3" face="黑体" color="#000080"><strong><em>&nbsp;&nbsp; 卷241_28 </em></strong></font><font
face="黑体" color="#800080"> </font><font size="4" color="#800080" face="宋体">【石鱼湖上作】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">吾爱石鱼湖，石鱼在湖里。鱼背有酒樽，绕鱼是湖水。<BR>
</font></big>
<font color="#400080">儿童作小舫，载酒胜一杯。座中令酒舫，空去复满来。<BR>
</font></big>
<font color="#400080">湖岸多欹石，石下流寒泉。醉中一盥漱，快意无比焉。<BR>
</font></big>
<font color="#400080">金玉吾不须，轩冕吾不爱。且欲坐湖畔，石鱼长相对。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷241_29 </em></strong></font><font
face="黑体" color="#800080"> </font><font size="4" color="#800080" face="宋体">【引东泉作】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">东泉人未知，在我左山东。引之傍山来，垂流落庭中。<BR>
</font></big>
<font color="#400080">宿雾含朝光，掩映如残虹。有时散成雨，飘洒随清风。<BR>
</font></big>
<font color="#400080">众源发渊窦，殊怪皆不同。此流又高悬，rT々在长空。<BR>
</font></big>
<font color="#400080">山林何处无，兹地不可逢。吾欲解缨佩，便为泉上翁。
<P><big><font size="3" face="黑体" color="#000080"><strong><em>&nbsp;&nbsp; 卷241_30 </em></strong></font><font
face="黑体" color="#800080"> </font><font size="4" color="#800080" face="宋体">【登白云亭】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">出门见南山，喜逐松径行。穷高欲极远，始到白云亭。<BR>
</font></big>
<font color="#400080">长山绕井邑，登望宜新晴。州渚曲湘水，萦回随郡城。<BR>
</font></big>
<font color="#400080">九疑千万峰，厶焱馇唷Ｑ淘莆拊督，皆傍林岭生。<BR>
</font></big>
<font color="#400080">俯视松竹间，石水何幽清。涵映满轩户，娟娟如镜明。<BR>
</font></big>
<font color="#400080">何人病概ǎ积醉且未醒。与我一登临，为君安性情。<br>
<P><big><font size="3" face="黑体" color="#000080"><strong><em>&nbsp;&nbsp; 卷241_31 </em></strong></font><font
face="黑体" color="#800080"> </font><font size="4" color="#800080" face="宋体">【阳亭作】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">问吾常宴息，泉上何处好。独有阳亭，令人可终老。<BR>
</font></big>
<font color="#400080">前轩临泉，凭几漱清流。外物自相扰，渊渊还复休。<BR>
</font></big>
<font color="#400080">有时出东户，更欲檐下坐。非我意不行，石渠能留我。<BR>
</font></big>
<font color="#400080">峰石若鳞次，欹垂复旋回。为我引泉，泠泠檐下来。<BR>
</font></big>
<font color="#400080">天寒宜泉温，泉寒宜天暑。谁到阳亭，其心肯思去。
<P><big><font size="3" face="黑体" color="#000080"><strong><em>&nbsp;&nbsp; 卷241_32 </em></strong></font><font
face="黑体" color="#800080"> </font><font size="4" color="#800080" face="宋体">【登九疑第二峰】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">九疑第二峰，其上有仙坛。杉松映飞泉，苍苍在云端。<BR>
</font></big>
<font color="#400080">何人居此处，云是鲁女冠。不知几百岁，燕坐饵金丹。<BR>
</font></big>
<font color="#400080">相传羽化时，云鹤满峰恋。妇中有高人，相望空长叹。
<P><big><font size="3" face="黑体" color="#000080"><strong><em>&nbsp;&nbsp; 卷241_33 </em></strong></font><font
face="黑体" color="#800080"> </font><font size="4" color="#800080" face="宋体">【题孟中丞茅阁】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">小山为郡城，随水能萦纡。亭亭最高处，今是西南隅。<BR>
</font></big>
<font color="#400080">杉大老犹在，苍苍数十株。垂阴满城上，枝叶何扶疏。<BR>
</font></big>
<font color="#400080">乃知四海中，遗事谁谓无。及观茅阁成，始觉形胜殊。<BR>
</font></big>
<font color="#400080">凭轩望熊湘，云榭连苍梧。天下正炎热，此然冰雪俱。<BR>
</font></big>
<font color="#400080">客有在中坐，颂歌复何如。公欲举遗材，如此佳木欤。<BR>
</font></big>
<font color="#400080">公方庇苍生，又如斯阁乎。请达谣颂声，愿公且踟蹰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷241_34 </em></strong></font><font
face="黑体" color="#800080"> </font><font size="4" color="#800080" face="宋体">【尊诗（在道州）】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">ff小山石，数峰对亭。石堪为樽，状类不可名。<BR>
</font></big>
<font color="#400080">巡回数尺间，如见小蓬瀛。尊中酒初涨，始有岛屿生。<BR>
</font></big>
<font color="#400080">岂无日观峰，直下临沧溟。爱之不觉醉，醉卧还自醒。<BR>
</font></big>
<font color="#400080">醒醉在尊畔，始为吾性情。若以形胜论，坐隅临郡城。<BR>
</font></big>
<font color="#400080">平湖近阶砌，近山复青青。异木几十株，林条冒檐楹。<BR>
</font></big>
<font color="#400080">盘根满石上，皆作龙蛇形。酒堂贮酿器，户牖皆罂瓶。<BR>
</font></big>
<font color="#400080">此尊可常满，谁是陶渊明。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷241_35 </em></strong></font><font
face="黑体" color="#800080"> </font><font size="4" color="#800080" face="宋体">【朝阳岩下歌】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">朝阳岩下湘水深，朝阳洞口寒泉清。零陵城郭夹湘岸，<BR>
</font></big>
<font color="#400080">岩洞幽奇带郡城。荒芜自古人不见，零陵徒有先贤传。<BR>
</font></big>
<font color="#400080">水石为娱安可羡，长歌一曲留相劝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷241_36 </em></strong></font><font
face="黑体" color="#800080"> </font><font size="4" color="#800080" face="宋体">【无为洞口作】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">无为洞口春水满，无为洞傍春云白。爱此踟蹰不能去，<BR>
</font></big>
<font color="#400080">令人悔作衣冠客。洞傍山僧皆学禅，无求无欲亦忘年。<BR>
</font></big>
<font color="#400080">欲问其心不能问，我到山中得无闷。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷241_37 </em></strong></font><font
face="黑体" color="#800080"> </font><font size="4" color="#800080" face="宋体">【宿无为观】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">九疑山深几千里，峰谷崎岖人不到。山中旧有仙姥家，<BR>
</font></big>
<font color="#400080">十里飞泉绕丹灶。如今道士三四人，茹芝炼玉学轻身。<BR>
</font></big>
<font color="#400080">霓裳羽盖傍临壑，飘u似欲来云鹤。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷241_38 </em></strong></font><font
face="黑体" color="#800080"> </font><font size="4" color="#800080" face="宋体">【宿洄溪翁宅】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">长松万株绕茅舍，怪石寒泉近岩下。老翁八十犹能行，<BR>
</font></big>
<font color="#400080">将领儿孙行拾稼。吾羡老翁居处幽，吾爱老翁无所求。<BR>
</font></big>
<font color="#400080">时俗是非何足道，得似老翁吾即休。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷241_39 </em></strong></font><font
face="黑体" color="#800080"> </font><font size="4" color="#800080" face="宋体">【说洄溪招退者（在州南江华县）】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">长松亭亭满四山，山间乳窦流清泉。洄溪正在此山里，<BR>
</font></big>
<font color="#400080">乳水松膏常灌田。松膏乳水田肥良，稻苗如蒲米粒长。<BR>
</font></big>
<font color="#400080">糜色如珈玉液酒，酒熟犹闻松节香。溪边老翁年几许，<BR>
</font></big>
<font color="#400080">长男头白孙嫁女。问言只食松田米，无药无方向人语。<BR>
</font></big>
<font color="#400080">浯溪石下多泉源，盛暑大寒冬大温。屠苏宜在水中石，<BR>
</font></big>
<font color="#400080">洄溪一曲自当门。吾今欲作洄溪翁，谁能住我舍西东。<BR>
</font></big>
<font color="#400080">勿惮山深与地僻，罗浮尚有葛仙翁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷241_40 </em></strong></font><font
face="黑体" color="#800080"> </font><font size="4" color="#800080" face="宋体">【宿丹崖翁宅】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">扁舟欲到泷口湍，春水湍泷上水难。投竿来泊丹崖下，<BR>
</font></big>
<font color="#400080">得与崖翁尽一欢。丹崖之亭当石颠，破竹半山引寒泉。<BR>
</font></big>
<font color="#400080">泉流掩映在木杪。有若白鸟飞林间。往往随风作雾雨，<BR>
</font></big>
<font color="#400080">湿人巾履满庭前。丹崖翁，爱丹崖，弃官几年崖下家。<BR>
</font></big>
<font color="#400080">儿孙棹船抱酒瓮，醉里长歌挥钓车。吾将求退与翁游，<BR>
</font></big>
<font color="#400080">学翁歌醉在鱼舟。官吏随人往未得，却望丹崖惭复羞。<br>
<P><big><font size="3" face="黑体" color="#000080"><strong><em>&nbsp;&nbsp; 卷241_41 </em></strong></font><font
face="黑体" color="#800080"> </font><font size="4" color="#800080" face="宋体">【石鱼湖上醉歌】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">石鱼湖，似洞庭，夏水欲满君山青。山为樽，水为沼，<BR>
</font></big>
<font color="#400080">酒徒历历坐洲岛。长风连日作大浪，不能废人运酒舫。<BR>
</font></big>
<font color="#400080">我持长瓢坐巴丘，酌饮四坐以散愁。<BR>
<P><big><font size="3" face="黑体" color="#000080"><strong><em>&nbsp;&nbsp; 卷241_42 </em></strong></font><font
face="黑体" color="#800080"> </font><font size="4" color="#800080" face="宋体">【橘井】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">灵橘无根井有泉，世间如梦又千年。乡园不见重归鹤，<BR>
</font></big>
<font color="#400080">姓字今为第几仙。风泠露坛人悄悄，地闲荒径草绵绵。<BR>
</font></big>
<font color="#400080">如何蹑得苏君迹，白日霓旌拥上天。<BR>
<P><big><font size="3" face="黑体" color="#000080"><strong><em>&nbsp;&nbsp; 卷241_43 </em></strong></font><font
face="黑体" color="#800080"> </font><font size="4" color="#800080" face="宋体">【石宫四咏】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">石宫春云白，白云宜苍苔。拂云践石径，俗士谁能来。<BR>
<font color="#400080">石宫夏水寒，寒水宜高林。远风吹萝蔓，野客熙清阴。<BR><BR>
<font color="#400080">石宫秋气清，清气宜山谷。落叶逐霜风，幽人爱松竹。<br>
<font color="#400080">石宫冬日暖，暖日宜温泉。晨光静水雾，逸者犹安眠。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷241_44 </em></strong></font><font
face="黑体" color="#800080"> </font><font size="4" color="#800080" face="宋体">【G乃曲五首】<a
href="authers/qzz_0510.htm" target="_blank"></font><font size="3" color="#0080FF"><font face="黑体">元结</font></a></big> 
<br>
</font><br>
<font color="#400080">偶存名迹在人间，顺俗与时未安闲。<br>来谒大官兼问政，扁舟却入九疑山。<br>
<br>
<font color="#400080">湘江二月春水平，满月和风宜夜行。<br>唱桡欲过平阳戍，守吏相呼问姓名。<br>
<br>
<font color="#400080">千里枫林烟雨深，无朝无暮有猿吟。<br>停桡静听曲中意，好是云山韶C音。<br>
<br>
<font color="#400080">零陵郡北湘水东，浯溪形胜满湘中。<br>溪口石颠堪自逸，谁能相伴作渔翁。<br>
<br>
<font color="#400080">下泷船似入深渊，上泷船似欲升天。<br>泷南始到九疑郡，应绝高人乘兴船。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
