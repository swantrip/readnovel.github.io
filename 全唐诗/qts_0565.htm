<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百六十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百六十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷565_1 </em></strong></font><font
face="黑体" color="#800080"> </font><font size="4" color="#800080" face="宋体">【春愁】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">金乌长飞玉兔走，青鬓长青古无有。秦娥十六语如弦，<BR>
</font></big>
<font color="#400080">未解贪花惜杨柳。吴鱼岭雁无消息，水誓兰情别来久。<BR>
</font></big>
<font color="#400080">劝君年少莫游春，暖风迟日浓于酒。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷565_2 </em></strong></font><font
face="黑体" color="#800080"> </font><font size="4" color="#800080" face="宋体">【牡丹（一作咏牡丹未开者）】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">残花何处藏，尽在牡丹房。嫩蕊包金粉，重葩结绣囊。<BR>
</font></big>
<font color="#400080">云凝巫峡梦，帘闭景阳妆。应恨年华促，迟迟待日长。
<P><big><font size="3" face="黑体" color="#000080"><strong><em>&nbsp;&nbsp; 卷565_3 </em></strong></font><font
face="黑体" color="#800080"> </font><font size="4" color="#800080" face="宋体">【兴平县野中得落星石移置县斋】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">的的堕芊苍，茫茫不记年。几逢疑虎将，应逐犯牛仙。<BR>
</font></big>
<font color="#400080">择地依兰畹，题诗间锦钱。何时成五色，却上女娲天。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷565_4 </em></strong></font><font
face="黑体" color="#800080"> </font><font size="4" color="#800080" face="宋体">【题商山店】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">商山驿路几经过，未到仙娥见谢娥。红锦机头抛皓腕，<BR>
</font></big>
<font color="#400080">绿云鬟下送横波。佯嗔阿母留宾客，暗为王孙换绮罗。<BR>
</font></big>
<font color="#400080">碧涧门前一条水，岂知平地有天河。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷565_5 </em></strong></font><font
face="黑体" color="#800080"> </font><font size="4" color="#800080" face="宋体">【风】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">竞持飘忽意何穷，为盛为衰半不同。偃草喜逢新雨后，<BR>
</font></big>
<font color="#400080">鸣条愁听晓霜中。凉飞玉管来秦甸，暗袅花枝入楚宫。<BR>
</font></big>
<font color="#400080">莫见东风便无定，满帆还有济川功。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷565_6 </em></strong></font><font
face="黑体" color="#800080"> </font><font size="4" color="#800080" face="宋体">【云】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">深惹离情霭落晖，如车如盖早依依。山头触石应常在，<BR>
</font></big>
<font color="#400080">天际从龙自不归。莫向隙窗笼夜月，好来仙洞湿行衣。<BR>
</font></big>
<font color="#400080">春风淡荡无心后，见说襄王梦亦稀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷565_7 </em></strong></font><font
face="黑体" color="#800080"> </font><font size="4" color="#800080" face="宋体">【露】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">长随圣泽堕尧天，濯遍幽兰叶叶鲜。才喜轻尘销陌上，<BR>
</font></big>
<font color="#400080">已愁新月到阶前。文腾要地成非久，珠缀秋荷偶得圆。<BR>
</font></big>
<font color="#400080">几处花枝抱离恨，晓风残月正潸然。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷565_8 </em></strong></font><font
face="黑体" color="#800080"> </font><font size="4" color="#800080" face="宋体">【霞】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">应是行云未拟归，变成春态媚晴晖。深如绮色斜分阁，<BR>
</font></big>
<font color="#400080">碎似花光散满衣。天际欲销重惨淡，镜中闲照正依稀。<BR>
</font></big>
<font color="#400080">晓来何处低临水，无限鸳鸯妒不飞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷565_9 </em></strong></font><font
face="黑体" color="#800080"> </font><font size="4" color="#800080" face="宋体">【颍亭】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">颍上新亭瞰一川，几重旧址敞幽关。寒声北下当轩水，<BR>
</font></big>
<font color="#400080">翠影西来扑槛山。远目静随孤鹤去，高情常共白云闲。<BR>
</font></big>
<font color="#400080">知君久负巢由志，早晚相忘寂寞间。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷565_10 </em></strong></font><font
face="黑体" color="#800080"> </font><font size="4" color="#800080" face="宋体">【咏马】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">曾经伯乐识长鸣，不似龙行不敢行。金埒未登嘶若是，<BR>
</font></big>
<font color="#400080">盐车犹驾瘦何惊。难逢王济知音癖，欲就燕昭买骏名。<BR>
</font></big>
<font color="#400080">早晚飞黄引同皂，碧云天上作鸾鸣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷565_11 </em></strong></font><font
face="黑体" color="#800080"> </font><font size="4" color="#800080" face="宋体">【题圭峰下长孙家林亭】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">赵国林亭二百年，绿苔如毯葛如烟。闲期竹色摇霜看，<BR>
</font></big>
<font color="#400080">醉惜松声枕月眠。出树圭峰寒压坐，入篱沙濑碧流天。<BR>
</font></big>
<font color="#400080">明知富贵非身物，莫为金章堕地仙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷565_12 </em></strong></font><font
face="黑体" color="#800080"> </font><font size="4" color="#800080" face="宋体">【牡丹】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">桃时杏日不争浓，叶帐阴成始放红。晓艳远分金掌露，<BR>
</font></big>
<font color="#400080">暮香深惹玉堂风。名移兰杜千年后，贵擅笙歌百醉中。<BR>
</font></big>
<font color="#400080">如梦如仙忽零落，暮霞何处绿屏空。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷565_13 </em></strong></font><font
face="黑体" color="#800080"> </font><font size="4" color="#800080" face="宋体">【雨】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">阴云拂地散丝轻，长得为霖济物名。夜浦涨归天堑阔，<BR>
</font></big>
<font color="#400080">春风洒入御沟平。轩车几处归频湿，罗绮何人去欲生。<BR>
</font></big>
<font color="#400080">不及流他荷叶上，似珠无数转分明。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷565_14 </em></strong></font><font
face="黑体" color="#800080"> </font><font size="4" color="#800080" face="宋体">【京西即事】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">秋草河兰起阵云，凉州唯向管弦闻。豺狼毳幕三千帐，<BR>
</font></big>
<font color="#400080">貔虎金戈十万军。候骑北来惊有说，戍楼西望悔为文。<BR>
</font></big>
<font color="#400080">昭阳亦待平安火，谁握旌旗不见勋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷565_15 </em></strong></font><font
face="黑体" color="#800080"> </font><font size="4" color="#800080" face="宋体">【公子行】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">紫袖长衫色，银蝉半臂花。带装盘水玉，鞍绣坐云霞。<BR>
</font></big>
<font color="#400080">别殿承恩泽，飞龙赐渥洼。控罗青辔，镂象碧熏葩。<BR>
</font></big>
<font color="#400080">意气倾歌舞，阑珊走钿车。袖障云缥缈，钗转凤欹斜。<BR>
</font></big>
<font color="#400080">珠卷迎归箔，雕笼晃醉纱。唯无难夜日，不得似仙家。
<P><big><font size="3" face="黑体" color="#000080"><strong><em>&nbsp;&nbsp; 卷565_16 </em></strong></font><font
face="黑体" color="#800080"> </font><font size="4" color="#800080" face="宋体">【秋晚信州推院亲友或责无书，即事寄答】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">官信安仁拙，书非叔夜慵。谬驰骢马传，难附鲤鱼封。<BR>
</font></big>
<font color="#400080">万里劳何补，千年运忝逢。不量横草力，虚慕入云踪。<BR>
</font></big>
<font color="#400080">洁水空澄鉴，持铅亦砺锋。月寒深夜桂，霜凛近秋松。<BR>
</font></big>
<font color="#400080">宪摘无逃魏，冤申得梦冯。问狸将挟虎，歼虿敢虞蜂。<BR>
</font></big>
<font color="#400080">商吹移砧调，春华改镜容。归期方畹积，愁思暮山重。<BR>
</font></big>
<font color="#400080">仙鼠犹惊燕，莎鸡欲变蛩。唯应碧湘浦，云落及芙蓉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷565_17 </em></strong></font><font
face="黑体" color="#800080"> </font><font size="4" color="#800080" face="宋体">【晚春江晴寄友人（一作晚春别）】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">晚日低霞绮，晴山远画眉。春青河畔草，不是望乡时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷565_18 </em></strong></font><font
face="黑体" color="#800080"> </font><font size="4" color="#800080" face="宋体">【凉州词】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">树发花如锦，莺啼柳若丝。更游欢宴地，悲见别离时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷565_19 </em></strong></font><font
face="黑体" color="#800080"> </font><font size="4" color="#800080" face="宋体">【暮春核送别（一作暮春送客）】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">绿暗红稀出凤城，暮云楼阁古今情。<br>行人莫听宫前水，流尽年光是此声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷565_20 </em></strong></font><font
face="黑体" color="#800080"> </font><font size="4" color="#800080" face="宋体">【骆谷晚望】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">秦川如画渭如丝，去国还家一望时。<br>公子王孙莫来好，岭花多是断肠枝。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷565_21 </em></strong></font><font
face="黑体" color="#800080"> </font><font size="4" color="#800080" face="宋体">【二月二日游洛源】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">旧苑新晴草似苔，人还香在踏青回。<br>今朝此地成惆怅，已后逢春更莫来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷565_22 </em></strong></font><font
face="黑体" color="#800080"> </font><font size="4" color="#800080" face="宋体">【柳（一作和白乐天诏取永丰柳植上苑，时为东都留守）】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">折柳歌中得翠条，远移金殿种青霄。<br>上阳宫女含声送，不忿先归舞细腰。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷565_23 </em></strong></font><font
face="黑体" color="#800080"> </font><font size="4" color="#800080" face="宋体">【杨柳枝】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">梁苑隋堤事已空，万条犹舞旧春风。<br>那堪更想千年后，谁见杨花入汉宫。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷565_24 </em></strong></font><font
face="黑体" color="#800080"> </font><font size="4" color="#800080" face="宋体">【杨柳枝词】<a
href="authers/qzz_1183.htm" target="_blank"></font><font size="3" color="#0080FF"><font face="黑体">韩琮</font></a></big> 
<br>
</font><br>
<font color="#400080">枝斗纤腰叶斗眉，春来无处不如丝。<br>霸陵原上多离别，少有长条拂地垂。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
