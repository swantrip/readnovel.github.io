<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷四十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷42_1 </em></strong></font><font
face="黑体" color="#800080"> </font><font size="4" color="#800080" face="宋体">【酬杨比部员外暮宿琴堂朝跻书阁率尔见赠之作（作王维）】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">闲拂檐尘看，鸣琴候月弹。桃源迷汉姓，松径有秦官。<BR>
</font></big>
<font color="#400080">空谷归人少，青山背日寒。羡君栖隐处，遥望在云端。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_2 </em></strong></font><font
face="黑体" color="#800080"> </font><font size="4" color="#800080" face="宋体">【刘生】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">刘生气不平，抱剑欲专征。报恩为豪侠，死难在横行。<BR>
</font></big>
<font color="#400080">翠羽装刀鞘，黄金饰马铃。但令一顾重，不吝百身轻。<br>
<P><big><font size="3" face="黑体" color="#000080"><strong><em>&nbsp;&nbsp; 卷42_3 </em></strong></font><font
face="黑体" color="#800080"> </font><font size="4" color="#800080" face="宋体">【陇头水】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">陇阪高无极，征人一望乡。关河别去水，沙塞断归肠。<BR>
</font></big>
<font color="#400080">马系千年树，旌悬九月霜。从来共呜咽，皆是为勤王。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_4 </em></strong></font><font
face="黑体" color="#800080"> </font><font size="4" color="#800080" face="宋体">【巫山高】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">巫山望不极，望望下朝氛。莫辨啼猿树，徒看神女云。<BR>
</font></big>
<font color="#400080">惊涛乱水脉，骤雨暗峰文。沾裳即此地，况复远思君。
<P><big><font size="3" face="黑体" color="#000080"><strong><em>&nbsp;&nbsp; 卷42_5 </em></strong></font><font
face="黑体" color="#800080"> </font><font size="4" color="#800080" face="宋体">【芳树】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">芳树本多奇，年华复在斯。结翠成新幄，开红满故枝。<BR>
</font></big>
<font color="#400080">风归花历乱，日度影参差。容色朝朝落，思君君不知。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_6 </em></strong></font><font
face="黑体" color="#800080"> </font><font size="4" color="#800080" face="宋体">【雨雪曲】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">虏骑三秋入，关云万里平。雪似胡沙暗，冰如汉月明。<BR>
</font></big>
<font color="#400080">高阙银为阙，长城玉作城。节旄零落尽，天子不知名。<br>
<P><big><font size="3" face="黑体" color="#000080"><strong><em>&nbsp;&nbsp; 卷42_7 </em></strong></font><font
face="黑体" color="#800080"> </font><font size="4" color="#800080" face="宋体">【昭君怨】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">合殿恩中绝，交河使渐稀。肝肠辞玉辇，形影向金微。<BR>
</font></big>
<font color="#400080">汉地草应绿，胡庭沙正飞。愿逐三秋雁，年年一度归。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_8 </em></strong></font><font
face="黑体" color="#800080"> </font><font size="4" color="#800080" face="宋体">【折杨柳】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">倡楼启曙扉，杨柳正依依。莺啼知岁隔，条变识春归。<BR>
</font></big>
<font color="#400080">露叶凝愁黛，风花乱舞衣。攀折聊将寄，军中音信稀。
<P><big><font size="3" face="黑体" color="#000080"><strong><em>&nbsp;&nbsp; 卷42_9 </em></strong></font><font
face="黑体" color="#800080"> </font><font size="4" color="#800080" face="宋体">【十五夜观灯】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">锦里开芳宴，兰缸艳早年。缛彩遥分地，繁光远缀天。<BR>
</font></big>
<font color="#400080">接汉疑星落，依楼似月悬。别有千金笑，来映九枝前。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_10 </em></strong></font><font
face="黑体" color="#800080"> </font><font size="4" color="#800080" face="宋体">【入秦川界】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">陇阪长无极，苍山望不穷。石径萦疑断，回流映似空。<BR>
</font></big>
<font color="#400080">花开绿野雾，莺啭紫岩风。春芳勿遽尽，留赏故人同。<br>
<P><big><font size="3" face="黑体" color="#000080"><strong><em>&nbsp;&nbsp; 卷42_11 </em></strong></font><font
face="黑体" color="#800080"> </font><font size="4" color="#800080" face="宋体">【文翁讲堂】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">锦里淹中馆，岷山稷下亭。空梁无燕雀，古壁有丹青。<BR>
</font></big>
<font color="#400080">槐落犹疑市，苔深不辨铭。良哉二千石，江汉表遗灵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_12 </em></strong></font><font
face="黑体" color="#800080"> </font><font size="4" color="#800080" face="宋体">【相如琴台】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">闻有雍容地，千年无四邻。园院风烟古，池台松春。<BR>
</font></big>
<font color="#400080">云疑作赋客，月似听琴人。寂寂啼莺处，空伤游子神。
<P><big><font size="3" face="黑体" color="#000080"><strong><em>&nbsp;&nbsp; 卷42_13 </em></strong></font><font
face="黑体" color="#800080"> </font><font size="4" color="#800080" face="宋体">【石镜寺】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">古墓芙蓉塔，神铭松柏烟。鸾沉仙镜底，花没梵轮前。<BR>
</font></big>
<font color="#400080">铢衣千古佛，宝月两重圆。隐隐香台夜，钟声彻九天。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_14 </em></strong></font><font
face="黑体" color="#800080"> </font><font size="4" color="#800080" face="宋体">【辛法司宅观妓】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">南国佳人至，北堂罗荐开。长裙随凤管，促柱送鸾杯。<BR>
</font></big>
<font color="#400080">云光身后落，雪态掌中回。到愁金谷晚，不怪玉山颓。<br>
<P><big><font size="3" face="黑体" color="#000080"><strong><em>&nbsp;&nbsp; 卷42_15 </em></strong></font><font
face="黑体" color="#800080"> </font><font size="4" color="#800080" face="宋体">【春晚山庄率题二首】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">顾步三春晚，田园四望通。游丝横惹树，戏蝶乱依丛。<BR>
</font></big>
<font color="#400080">竹懒偏宜水，花狂不待风。唯馀诗酒意，当了一生中。<BR><BR>
<font color="#400080">田家无四邻，独坐一园春。莺啼非选树，鱼戏不惊纶。<BR>
</font></big>
<font color="#400080">山水弹琴尽，风花酌酒频。年华已可乐，高兴复留人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_16 </em></strong></font><font
face="黑体" color="#800080"> </font><font size="4" color="#800080" face="宋体">【江中望月】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">江水向涔阳，澄澄写月光。镜圆珠溜彻，弦满箭波长。<BR>
</font></big>
<font color="#400080">沉钩摇兔影，浮桂动丹芳。延照相思夕，千里共沾裳。<br>
<P><big><font size="3" face="黑体" color="#000080"><strong><em>&nbsp;&nbsp; 卷42_17 </em></strong></font><font
face="黑体" color="#800080"> </font><font size="4" color="#800080" face="宋体">【元日述怀（一作明月引）】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">筮仕无中秩，归耕有外臣。人歌小岁酒，花舞大唐春。<BR>
</font></big>
<font color="#400080">草色迷三径，风光动四邻。愿得长如此，年年物候新。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_18 </em></strong></font><font
face="黑体" color="#800080"> </font><font size="4" color="#800080" face="宋体">【益州城西张超亭观妓】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">落日明歌席，行云逐舞人。江前飞暮雨，梁上下轻尘。<BR>
</font></big>
<font color="#400080">冶服看疑画，妆楼望似春。高车勿遽返，长袖欲相亲。
<P><big><font size="3" face="黑体" color="#000080"><strong><em>&nbsp;&nbsp; 卷42_19 </em></strong></font><font
face="黑体" color="#800080"> </font><font size="4" color="#800080" face="宋体">【还京赠别】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">风月清江夜，山水白云朝。万里同为客，三秋契不凋。<BR>
</font></big>
<font color="#400080">戏凫分断岸，归骑别高标。一去仙桥道，还望锦城遥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_20 </em></strong></font><font
face="黑体" color="#800080"> </font><font size="4" color="#800080" face="宋体">【至陈仓晓晴望京邑】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">拂曙驱飞传，初晴带晓凉。雾敛长安树，云归仙帝乡。<BR>
</font></big>
<font color="#400080">涧流漂素沫，岩景霭朱光。今朝好风色，延瞰极天庄。<br>
<P><big><font size="3" face="黑体" color="#000080"><strong><em>&nbsp;&nbsp; 卷42_21 </em></strong></font><font
face="黑体" color="#800080"> </font><font size="4" color="#800080" face="宋体">【晚渡滹沱敬赠魏大】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">津谷朝行远，冰川夕望曛。霞明深浅浪，风卷去来云。<BR>
</font></big>
<font color="#400080">澄波泛月影，激浪聚沙文。谁忍仙舟上，携手独思君。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_22 </em></strong></font><font
face="黑体" color="#800080"> </font><font size="4" color="#800080" face="宋体">【和吴侍御被使燕然】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">春归龙塞北，骑指雁门垂。胡笳折杨柳，汉使采燕支。<BR>
</font></big>
<font color="#400080">戍城聊一望，花雪几参差。关山有新曲，应向笛中吹。
<P><big><font size="3" face="黑体" color="#000080"><strong><em>&nbsp;&nbsp; 卷42_23 </em></strong></font><font
face="黑体" color="#800080"> </font><font size="4" color="#800080" face="宋体">【七夕泛舟二首】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">汀葭肃徂暑，江树起初凉。水疑通织室，舟似泛仙潢。<BR>
</font></big>
<font color="#400080">连桡渡急响，鸣棹下浮光。日晚菱歌唱，风烟满夕阳。<BR><BR>
<font color="#400080">凤杼秋期至，凫舟野望开。微吟翠塘侧，延想白云隈。<BR>
</font></big>
<font color="#400080">石似支机罢，槎疑犯宿来。天潢殊漫漫，日暮独悠哉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_24 </em></strong></font><font
face="黑体" color="#800080"> </font><font size="4" color="#800080" face="宋体">【西使兼送孟学士南游】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">地道巴陵北，天山弱水东。相看万馀里，共倚一征蓬。<BR>
</font></big>
<font color="#400080">零雨悲王粲，清尊别孔融。裴回闻夜鹤，怅望待秋鸿。<BR>
</font></big>
<font color="#400080">骨肉胡秦外，风尘关塞中。唯馀剑锋在，耿耿气成虹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_25 </em></strong></font><font
face="黑体" color="#800080"> </font><font size="4" color="#800080" face="宋体">【送郑司仓入蜀】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">离人丹水北，游客锦城东。别意还无已，离忧自不穷。<BR>
</font></big>
<font color="#400080">陇云朝结阵，江月夜临空。关塞疲征马，霜氛落早鸿。<BR>
</font></big>
<font color="#400080">潘年三十外，蜀道五千中。送君秋水曲，酌酒对清风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_26 </em></strong></font><font
face="黑体" color="#800080"> </font><font size="4" color="#800080" face="宋体">【绵州官池赠别同赋湾字】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">轩遵上国，仙佩下灵关。尊酒方无地，联绻喜暂攀。<BR>
</font></big>
<font color="#400080">离言欲赠策，高辨正连环。野径浮云断，荒池春草斑。<BR>
</font></big>
<font color="#400080">残花落古树，度鸟入澄湾。欲叙他乡别，幽谷有绵蛮。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_27 </em></strong></font><font
face="黑体" color="#800080"> </font><font size="4" color="#800080" face="宋体">【还赴蜀中贻示京邑游好】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">Z宿花初满，章台柳向飞。如何正此日，还望昔多违。<BR>
</font></big>
<font color="#400080">怅别风期阻，将乖云会稀。敛衽辞丹阙，悬旗陟翠微。<BR>
</font></big>
<font color="#400080">野禽喧戍鼓，春草变征衣。回顾长安道，关山起夕霏。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_28 </em></strong></font><font
face="黑体" color="#800080"> </font><font size="4" color="#800080" face="宋体">【初夏日幽庄】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">闻有高踪客，耿介坐幽庄。林壑人事少，风烟鸟路长。<BR>
</font></big>
<font color="#400080">瀑水含秋气，垂藤引夏凉。苗深全覆陇，荷上半侵塘。<BR>
</font></big>
<font color="#400080">钓渚青凫没，村田白鹭翔。知君振奇藻，还嗣海隅芳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_29 </em></strong></font><font
face="黑体" color="#800080"> </font><font size="4" color="#800080" face="宋体">【山庄休沐（一作和夏日山庄）】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">兰署乘闲日，蓬扉狎遁栖。龙柯疏玉井，凤叶下金堤。<BR>
</font></big>
<font color="#400080">川光摇水箭，山气上云梯。亭幽闻唳鹤，窗晓听鸣鸡。<BR>
</font></big>
<font color="#400080">玉轸临风奏，琼浆映月携。田家自有乐，谁肯谢青溪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_30 </em></strong></font><font
face="黑体" color="#800080"> </font><font size="4" color="#800080" face="宋体">【山林休日田家】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">归休乘暇日，v稼返秋场。径草疏王彗，岩枝落帝桑。<BR>
</font></big>
<font color="#400080">耕田虞讼寝，凿井汉机忘。戎葵朝委露，齐枣夜含霜。<BR>
</font></big>
<font color="#400080">南涧泉初冽，东篱菊正芳。还思北窗下，高卧偃羲皇。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_31 </em></strong></font><font
face="黑体" color="#800080"> </font><font size="4" color="#800080" face="宋体">【宴梓州南亭得池字】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">二条开胜迹，大隐叶冲规。亭阁分危岫，楼台绕曲池。<BR>
</font></big>
<font color="#400080">长薄秋烟起，飞梁古蔓垂。水鸟翻荷叶，山虫咬桂枝。<BR>
</font></big>
<font color="#400080">游人惜将晚，公子爱忘疲。愿得回三舍，琴尊长若斯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_32 </em></strong></font><font
face="黑体" color="#800080"> </font><font size="4" color="#800080" face="宋体">【山行寄刘李二参军】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">万里烟尘客，三春桃李时。事去纷无限，愁来不自持。<BR>
</font></big>
<font color="#400080">狂歌欲叹凤，失路反占龟。草碍人行缓，花繁鸟度迟。<BR>
</font></big>
<font color="#400080">彼美参卿事，留连求友诗。安知倦游子，两鬓渐如丝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_33 </em></strong></font><font
face="黑体" color="#800080"> </font><font size="4" color="#800080" face="宋体">【首春贻京邑文士】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">寂寂罢将迎，门无车马声。横琴答山水，披卷阅公卿。<BR>
</font></big>
<font color="#400080">忽闻岁云晏，倚仗出檐楹。寒辞杨柳陌，春满凤凰城。<BR>
</font></big>
<font color="#400080">梅花扶院吐，兰叶绕阶生。览镜改容色，藏书留姓名。<BR>
</font></big>
<font color="#400080">时来不假问，生死任交情。
<P><big><font size="3" face="黑体" color="#000080"><strong><em>&nbsp;&nbsp; 卷42_34 </em></strong></font><font
face="黑体" color="#800080"> </font><font size="4" color="#800080" face="宋体">【赠许左丞从驾万年宫】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">闻道上之回，诏跸下蓬莱。中枢移北斗，左辖去南台。<BR>
</font></big>
<font color="#400080">黄山闻凤笛，清跸侍龙媒。曳日朱旗卷，参云金障开。<BR>
</font></big>
<font color="#400080">朝参五城柳，夕宴柏梁杯。汉光如月，秦祠听似雷。<BR>
</font></big>
<font color="#400080">寂寂芸香阁，离思独悠哉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_35 </em></strong></font><font
face="黑体" color="#800080"> </font><font size="4" color="#800080" face="宋体">【晚渡渭桥寄示京邑游好】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">我行背城阙，驱马独悠悠。寥落百年事，裴回万里忧。<BR>
</font></big>
<font color="#400080">途遥日向夕，时晚鬓将秋。滔滔俯东逝，耿耿泣西浮。<BR>
</font></big>
<font color="#400080">长虹掩钓浦，落雁下星洲。草变黄山曲，花飞清渭流。<BR>
</font></big>
<font color="#400080">迸水惊愁鹭，腾沙起狎鸥。一赴清泥道，空思玄灞游。
<P><big><font size="3" face="黑体" color="#000080"><strong><em>&nbsp;&nbsp; 卷42_36 </em></strong></font><font
face="黑体" color="#800080"> </font><font size="4" color="#800080" face="宋体">【羁卧山中】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">卧壑迷时代，行歌任死生。红颜意气尽，白璧故交轻。<BR>
</font></big>
<font color="#400080">涧户无人迹，山窗听鸟声。春色缘岩上，寒光入溜平。<BR>
</font></big>
<font color="#400080">雪尽松帷暗，云开石路明。夜伴饥鼯宿，朝随驯雉行。<BR>
</font></big>
<font color="#400080">度溪犹忆处，寻洞不知名。紫书常日阅，丹药几年成。<BR>
</font></big>
<font color="#400080">扣钟鸣天鼓，烧香厌地精。倘遇浮丘鹤，飘u凌太清。<br>
<P><big><font size="3" face="黑体" color="#000080"><strong><em>&nbsp;&nbsp; 卷42_37 </em></strong></font><font
face="黑体" color="#800080"> </font><font size="4" color="#800080" face="宋体">【酬张少府柬之】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">昔余与夫子，相遇汉川阴。珠浦龙犹卧，檀溪马正沉。<BR>
</font></big>
<font color="#400080">价重瑶山曲，词惊丹凤林。十年睽赏慰，万里隔招寻。<BR>
</font></big>
<font color="#400080">毫翰风期阻，荆衡云路深。鹏飞俱望昔，蠖屈共悲今。<BR>
</font></big>
<font color="#400080">谁谓青衣道，还叹白头吟。地接神仙涧，江连云雨岑。<BR>
</font></big>
<font color="#400080">飞泉如散玉，落日似悬金。重以瑶华赠，空怀舞咏心。
<P><big><font size="3" face="黑体" color="#000080"><strong><em>&nbsp;&nbsp; 卷42_38 </em></strong></font><font
face="黑体" color="#800080"> </font><font size="4" color="#800080" face="宋体">【过东山谷口】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">不知名利险，辛苦滞皇州。始觉飞尘倦，归来事绿畴。<BR>
</font></big>
<font color="#400080">桃源迷处所，桂树可淹留。迹异人间俗，禽同海上鸥。<BR>
</font></big>
<font color="#400080">古苔依井被，新乳傍崖流。野老堪成鹤，山神或化鸠。<BR>
</font></big>
<font color="#400080">泉鸣碧涧底，花落紫岩幽。日暮餐龟壳，开寒御鹿裘。<BR>
</font></big>
<font color="#400080">不辨秦将汉，宁知春与秋。多谢青溪客，去去赤松游。<br>
<P><big><font size="3" face="黑体" color="#000080"><strong><em>&nbsp;&nbsp; 卷42_39 </em></strong></font><font
face="黑体" color="#800080"> </font><font size="4" color="#800080" face="宋体">【送幽州陈参军赴任寄呈乡曲父老】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">蓟北三千里，关西二十年。冯唐犹在汉，乐毅不归燕。<BR>
</font></big>
<font color="#400080">人同黄鹤远，乡共白云连。郭隗池台处，昭王尊酒前。<BR>
</font></big>
<font color="#400080">故人当已老，旧壑几成田。红颜如昨日，衰鬓似秋天。<BR>
</font></big>
<font color="#400080">西蜀桥应毁，东周石尚全。灞池水犹绿，榆关月早圆。<BR>
</font></big>
<font color="#400080">塞云初上雁，庭树欲销蝉。送君之旧国，挥泪独潸然。
<P><big><font size="3" face="黑体" color="#000080"><strong><em>&nbsp;&nbsp; 卷42_40 </em></strong></font><font
face="黑体" color="#800080"> </font><font size="4" color="#800080" face="宋体">【哭金部韦郎中】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">金曹初受拜，玉地始含香。翻同五日尹，遽见一星亡。<BR>
</font></big>
<font color="#400080">贺客犹扶路，哀人遂上堂。歌筵长寂寂，哭位自苍苍。<BR>
</font></big>
<font color="#400080">岁时宾径断，朝暮雀罗张。书留魏主阙，魂掩汉家床。<BR>
</font></big>
<font color="#400080">徒令永平帝，千载罢撞郎。
<P><big><font size="3" face="黑体" color="#000080"><strong><em>&nbsp;&nbsp; 卷42_41 </em></strong></font><font
face="黑体" color="#800080"> </font><font size="4" color="#800080" face="宋体">【哭明堂裴主簿】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">缔欢三十载，通家数百年。潘杨称代穆，秦晋忝姻连。<BR>
</font></big>
<font color="#400080">风云洛阳道，花月茂陵田。相悲共相乐，交骑复交筵。<BR>
</font></big>
<font color="#400080">始谓调金鼎，如何掩玉泉。黄公酒炉处，青眼竹林前。<BR>
</font></big>
<font color="#400080">故琴无复雪，新树但生烟。遽痛兰襟断，徒令宝剑悬。<BR>
</font></big>
<font color="#400080">客散同秋叶，人亡似夜川。送君一长恸，松台路几千。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_42 </em></strong></font><font
face="黑体" color="#800080"> </font><font size="4" color="#800080" face="宋体">【同崔录事哭郑员外】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">文学秋天远，郎官星位尊。伊人表时彦，飞誉满司存。<BR>
</font></big>
<font color="#400080">楚席光文雅，瑶山侍讨论。凤词凌汉阁，龟辩罩周园。<BR>
</font></big>
<font color="#400080">已陪东岳驾，将逝北溟鲲。如何万化尽，空叹九飞魂。<BR>
</font></big>
<font color="#400080">白马西京驿，青松北海门。夜台无晓箭，朝奠有虚尊。<BR>
</font></big>
<font color="#400080">一代儒风没，千年陇雾昏。梁山送夫子，湘水吊王孙。<BR>
</font></big>
<font color="#400080">仆本多悲泪，沾裳不待猿。闻君绝弦曲，吞恨更无言。<br>
<P><big><font size="3" face="黑体" color="#000080"><strong><em>&nbsp;&nbsp; 卷42_43 </em></strong></font><font
face="黑体" color="#800080"> </font><font size="4" color="#800080" face="宋体">【登玉清】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">绝顶横临日，孤峰半倚天。裴回拜真老，万里见风烟。
<P><big><font size="3" face="黑体" color="#000080"><strong><em>&nbsp;&nbsp; 卷42_44 </em></strong></font><font
face="黑体" color="#800080"> </font><font size="4" color="#800080" face="宋体">【曲池荷】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">浮香绕曲岸，圆影覆华池。常恐秋风早，飘零君不知。<br>
<P><big><font size="3" face="黑体" color="#000080"><strong><em>&nbsp;&nbsp; 卷42_45 </em></strong></font><font
face="黑体" color="#800080"> </font><font size="4" color="#800080" face="宋体">【浴浪鸟】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">独舞依磐石，群飞动轻浪。奋迅碧沙前，长怀白云上。
<P><big><font size="3" face="黑体" color="#000080"><strong><em>&nbsp;&nbsp; 卷42_46 </em></strong></font><font
face="黑体" color="#800080"> </font><font size="4" color="#800080" face="宋体">【临阶竹】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">封霜连锦砌，防露拂瑶阶。聊将仪凤质，暂与俗人谐。<br>
<P><big><font size="3" face="黑体" color="#000080"><strong><em>&nbsp;&nbsp; 卷42_47 </em></strong></font><font
face="黑体" color="#800080"> </font><font size="4" color="#800080" face="宋体">【含风蝉】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">高情临爽月，急响送秋风。独有危冠意，还将衰鬓同。
<P><big><font size="3" face="黑体" color="#000080"><strong><em>&nbsp;&nbsp; 卷42_48 </em></strong></font><font
face="黑体" color="#800080"> </font><font size="4" color="#800080" face="宋体">【川独泛】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">倚棹春江上，横舟石岸前。山暝行人断，迢迢独泛仙。<br>
<P><big><font size="3" face="黑体" color="#000080"><strong><em>&nbsp;&nbsp; 卷42_49 </em></strong></font><font
face="黑体" color="#800080"> </font><font size="4" color="#800080" face="宋体">【送二兄入蜀】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">关山客子路，花柳帝王城。此中一分手，相顾怜无声。
<P><big><font size="3" face="黑体" color="#000080"><strong><em>&nbsp;&nbsp; 卷42_50 </em></strong></font><font
face="黑体" color="#800080"> </font><font size="4" color="#800080" face="宋体">【宿玄武二首】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">方池开晓色，圆月下秋阴。已乘千里兴，还抚一弦琴。<br>
<font color="#400080">庭摇北风柳，院绕南溟禽。累宿恩方重，穷秋叹不深。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_51 </em></strong></font><font
face="黑体" color="#800080"> </font><font size="4" color="#800080" face="宋体">【九陇津集】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">落落树阴紫，澄澄水华碧。复有翻飞禽，裴回疑曳舄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_52 </em></strong></font><font
face="黑体" color="#800080"> </font><font size="4" color="#800080" face="宋体">【游昌化山精舍】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">宝地乘峰出，香台接汉高。稍觉真途近，方知人事劳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷42_53 </em></strong></font><font
face="黑体" color="#800080"> </font><font size="4" color="#800080" face="宋体">【登封大T歌四首】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">明君封禅日重光，天子垂衣历数长。<br>九州四海常无事，万岁千秋乐未央。<br>
<br>
<font color="#400080">日观仙云随凤辇，天门瑞雪照龙衣。<br>繁弦绮席方终夜，妙舞清歌欢未归。<br>
<br>
<font color="#400080">翠凤逶迤登介丘，仙鹤裴回天上游。<br>借问乾封何所乐，人皆寿命得千秋。<br>
<br>
<font color="#400080">千年圣主应昌期，万国淳风王化基。<br>请比上古无为代，何如今日太平时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷42_54 </em></strong></font><font
face="黑体" color="#800080"> </font><font size="4" color="#800080" face="宋体">【九月九日登玄武山】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">九月九日眺山川，归心归望积风烟。<br>他乡共酌金花酒，万里同悲鸿雁天。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷42_55 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0091.htm" target="_blank"></font><font size="3" color="#0080FF"><font face="黑体">卢照邻</font></a></big> 
<br>
</font><br>
<font color="#400080">城狐尾独束，山鬼面参覃。（《诗式》）<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
