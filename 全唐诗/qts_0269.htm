<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百六十九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百六十九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷269_1 </em></strong></font><font
face="黑体" color="#800080"> </font><font size="4" color="#800080" face="宋体">【酬张少尹秋日凤翔西郊见寄】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">鼎气孕河汾，英英济旧勋。刘生曾任侠，张率自能文。<BR>
</font></big>
<font color="#400080">官佐征西府，名齐将上军。秋山遥出浦，野鹤暮离群。<BR>
</font></big>
<font color="#400080">远恨边笳起，劳歌骑吏闻。废关人不到，荒戍日空曛。<BR>
</font></big>
<font color="#400080">草木凉初变，阴晴景半分。叠蝉临积水，乱燕入过云。<BR>
</font></big>
<font color="#400080">丽藻终思我，衰髯亦为君。闲吟寡和曲，庭叶渐纷纷。<br>
<P><big><font size="3" face="黑体" color="#000080"><strong><em>&nbsp;&nbsp; 卷269_2 </em></strong></font><font
face="黑体" color="#800080"> </font><font size="4" color="#800080" face="宋体">【春日书情寄元校书伯和相国元子】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">数岁平津邸，诸生出门时。羁孤力行早，疏贱托身迟。<BR>
</font></big>
<font color="#400080">芳草看无厌，青山到未期。贫居悲老大，春日上茅茨。<BR>
</font></big>
<font color="#400080">卫d琼瑶色，玄成鼎鼐姿。友朋汉相府，兄弟谢家诗。<BR>
</font></big>
<font color="#400080">律合声虽应，劳歌调自悲。流年不可住，惆怅镜中丝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_3 </em></strong></font><font
face="黑体" color="#800080"> </font><font size="4" color="#800080" face="宋体">【奉送崔侍御和蕃】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">万里华戎隔，风沙道路秋。新恩明主启，旧好使臣修。<BR>
</font></big>
<font color="#400080">旌节随边草，关山见戍楼。俗殊人左衽，地远水西流。<BR>
</font></big>
<font color="#400080">日暮冰先合，春深雪未休。无论善长对，博望自封侯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_4 </em></strong></font><font
face="黑体" color="#800080"> </font><font size="4" color="#800080" face="宋体">【春日即事】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">芳菲那变易，年鬓自蹉跎。室与千峰对，门唯二仲过。<BR>
</font></big>
<font color="#400080">宦情知己少，生事托人多。草色微风长，莺声细雨和。<BR>
</font></big>
<font color="#400080">几时犹滞拙，终日望恩波。纵欲论相报，无如漂母何。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_5 </em></strong></font><font
face="黑体" color="#800080"> </font><font size="4" color="#800080" face="宋体">【仙山行】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">深溪人不到，杖策独缘源。花落寻无径，鸡鸣觉近村。<BR>
</font></big>
<font color="#400080">数翁皆藉草，对弈复倾尊。看毕初为局，归逢几世孙。<BR>
</font></big>
<font color="#400080">云迷入洞处，水引出山门。惆怅归城郭，樵柯迹尚存。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_6 </em></strong></font><font
face="黑体" color="#800080"> </font><font size="4" color="#800080" face="宋体">【得替后书怀上第五相公】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">谁语j惶客，偏承顾盼私。应逾骨肉分，敢忘死生期。<BR>
</font></big>
<font color="#400080">山县唯荒垒，云屯尽老师。庖人宁自代，食檗谬相推。<BR>
</font></big>
<font color="#400080">黄绶名空罢，青春鬓又衰。还来扫门处，犹未报恩时。<BR>
</font></big>
<font color="#400080">独立花飞满，无言月下迟。不知丞相意，更欲遣何之。
<P><big><font size="3" face="黑体" color="#000080"><strong><em>&nbsp;&nbsp; 卷269_7 </em></strong></font><font
face="黑体" color="#800080"> </font><font size="4" color="#800080" face="宋体">【入塞曲】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">将军带十围，重锦制戎衣。猿臂销弓力，虬须长剑威。<BR>
</font></big>
<font color="#400080">首登平乐宴，新破大宛归。楼上诛姬笑，门前问客稀。<BR>
</font></big>
<font color="#400080">暮烽玄兔急，秋草紫骝肥。未奉君王诏，高槐昼掩扉。
<P><big><font size="3" face="黑体" color="#000080"><strong><em>&nbsp;&nbsp; 卷269_8 </em></strong></font><font
face="黑体" color="#800080"> </font><font size="4" color="#800080" face="宋体">【送姚校书因归河中】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">十年相见少，一岁又还乡。去住人惆怅，东西路渺茫。<BR>
</font></big>
<font color="#400080">古陂无茂草，高树有残阳。委弃秋来稻，雕疏采后桑。<BR>
</font></big>
<font color="#400080">月轮生舜庙，河水出关墙。明日过闾里，光辉芸阁郎。
<P><big><font size="3" face="黑体" color="#000080"><strong><em>&nbsp;&nbsp; 卷269_9 </em></strong></font><font
face="黑体" color="#800080"> </font><font size="4" color="#800080" face="宋体">【题清源寺（即王右丞故宅）】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">儒墨兼宗道，云泉隐旧庐。盂城今寂寞，辋水自纡馀。<BR>
</font></big>
<font color="#400080">内学销多累，西林易故居。深房春竹老，细雨夜钟疏。<BR>
</font></big>
<font color="#400080">陈迹留金地，遗文在石渠。不知登座客，谁得蔡邕书。
<P><big><font size="3" face="黑体" color="#000080"><strong><em>&nbsp;&nbsp; 卷269_10 </em></strong></font><font
face="黑体" color="#800080"> </font><font size="4" color="#800080" face="宋体">【奉送蒋尚书兼御史大夫东都留守】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">副相威名重，春卿礼乐崇。锡仍拜下，分命遂居东。<BR>
</font></big>
<font color="#400080">高旆翻秋日，清铙引细风。蝉稀金谷树，草遍德阳宫。<BR>
</font></big>
<font color="#400080">教用儒门俭，兵依武库雄。谁云千载后，周召独为公。
<P><big><font size="3" face="黑体" color="#000080"><strong><em>&nbsp;&nbsp; 卷269_11 </em></strong></font><font
face="黑体" color="#800080"> </font><font size="4" color="#800080" face="宋体">【喜侯十七校书见访】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">东城独屏居，有客到吾庐。发廪因舂黍，开畦复剪蔬。<BR>
</font></big>
<font color="#400080">许酣令乞酒，辞窭任无鱼。遍出新成句，更通未悟书。<BR>
</font></big>
<font color="#400080">藤丝秋不长，竹粉雨仍馀。谁为须张烛，凉空有望舒。
<P><big><font size="3" face="黑体" color="#000080"><strong><em>&nbsp;&nbsp; 卷269_12 </em></strong></font><font
face="黑体" color="#800080"> </font><font size="4" color="#800080" face="宋体">【晚春青门林亭燕集】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">都门连骑出，东野柳如丝。秦苑看山处，王孙逐草时。<BR>
</font></big>
<font color="#400080">欢游难再得，衰老是前期。林静莺啼远，春深日过迟。<BR>
</font></big>
<font color="#400080">落花今夕思，秉烛古人诗。对酒当为乐，双杯未可辞。
<P><big><font size="3" face="黑体" color="#000080"><strong><em>&nbsp;&nbsp; 卷269_13 </em></strong></font><font
face="黑体" color="#800080"> </font><font size="4" color="#800080" face="宋体">【晚秋东游寄猗氏第五明府解县韩明府】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">步出青门去，疏钟隔上林。四郊多难日，千里独归心。<BR>
</font></big>
<font color="#400080">暮鸟声偏苦，秋云色易阴。乱坟松柏少，野径草茅深。<BR>
</font></big>
<font color="#400080">灞逶安履，汾南宓贱琴。何由听白雪，只益泪沾襟。
<P><big><font size="3" face="黑体" color="#000080"><strong><em>&nbsp;&nbsp; 卷269_14 </em></strong></font><font
face="黑体" color="#800080"> </font><font size="4" color="#800080" face="宋体">【奉和元承杪秋忆终南旧居】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">白玉郎仍少，羊车上路平。秋风摇远草，旧业起高情。<BR>
</font></big>
<font color="#400080">乱树通秦苑，重原接杜城。溪云随暮淡，野水带寒清。<BR>
</font></big>
<font color="#400080">广树留峰翠，闲门响叶声。近樵应已烧，多稼又新成。<BR>
</font></big>
<font color="#400080">解佩从休沐，承家岂退耕。恭侯有遗躅，何事学泉明。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_15 </em></strong></font><font
face="黑体" color="#800080"> </font><font size="4" color="#800080" face="宋体">【晚夏即事临南居】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">何须学从宦，其奈本无机。蕙草芳菲歇，青山早晚归。<BR>
</font></big>
<font color="#400080">广庭馀落照，高枕对闲扉。树色迎秋老，蝉声过雨稀。<BR>
</font></big>
<font color="#400080">艰难逢事异，去就与时违。遥忆衡门外，苍苍三径微。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_16 </em></strong></font><font
face="黑体" color="#800080"> </font><font size="4" color="#800080" face="宋体">【省试骊珠诗】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">是日重泉下，言探径寸珠。龙鳞今不逆，鱼目也应殊。<BR>
</font></big>
<font color="#400080">掌上星初满，盘中月正孤。酬恩光莫及，照乘色难逾。<BR>
</font></big>
<font color="#400080">欲问投人否，先论按剑无。傥怜希代价，敢对此冰壶。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_17 </em></strong></font><font
face="黑体" color="#800080"> </font><font size="4" color="#800080" face="宋体">【元日早朝】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">九陌朝臣满，三朝候鼓赊。远珂时接韵，攒炬偶成花。<BR>
</font></big>
<font color="#400080">紫贝为高阙，黄龙建大牙。参差万戟合，左右八貂斜。<BR>
</font></big>
<font color="#400080">羽扇纷朱槛，金炉隔翠华。微风传曙漏，晓日上春霞。<BR>
</font></big>
<font color="#400080">环声重叠，蛮夷服等差。乐和天易感，山固寿无涯。<BR>
</font></big>
<font color="#400080">渥泽千年圣，车书四海家。盛明多在位，谁得守蓬麻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_18 </em></strong></font><font
face="黑体" color="#800080"> </font><font size="4" color="#800080" face="宋体">【送归中丞使新罗（一本题下有册立吊祭四字）】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">远国通王化，儒林得使臣。六君成典册，万里奉丝纶。<BR>
</font></big>
<font color="#400080">云水连孤棹，恩私在一身。悠悠龙节去，渺渺蜃楼新。<BR>
</font></big>
<font color="#400080">望里行还暮，波中岁又春。昏明看日御，灵怪问舟人。<BR>
</font></big>
<font color="#400080">城邑分华夏，衣裳拟缙绅。他时礼命毕，归路勿迷津。
<P><big><font size="3" face="黑体" color="#000080"><strong><em>&nbsp;&nbsp; 卷269_19 </em></strong></font><font
face="黑体" color="#800080"> </font><font size="4" color="#800080" face="宋体">【赠兴平郑明府】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">海内兵犹在，关西赋未均。仍劳持斧使，尚宰茂陵人。<BR>
</font></big>
<font color="#400080">遥夜重城掩，清宵片月新。绿琴听古调，白屋被深仁。<BR>
</font></big>
<font color="#400080">迹与儒生合，心惟静者亲。深情先结契，薄宦早趋尘。<BR>
</font></big>
<font color="#400080">贫病休何日，艰难过此身。悠悠行远道，冉冉过良辰。<BR>
</font></big>
<font color="#400080">明主知封事，长沮笑问津。栖遑忽相见，欲语泪沾巾。<br>
<P><big><font size="3" face="黑体" color="#000080"><strong><em>&nbsp;&nbsp; 卷269_20 </em></strong></font><font
face="黑体" color="#800080"> </font><font size="4" color="#800080" face="宋体">【和王怀州观西营秋射（得寒字）】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">谢公亲校武，草碧露漫漫。落叶停高驾，空林满从官。<BR>
</font></big>
<font color="#400080">迎筹皆叠鼓，挥箭或移竿。名借三军勇，功推百中难。<BR>
</font></big>
<font color="#400080">主皮山郡晚，饮算柳营寒。明日开铃阁，新诗双玉盘。<br>
<P><big><font size="3" face="黑体" color="#000080"><strong><em>&nbsp;&nbsp; 卷269_21 </em></strong></font><font
face="黑体" color="#800080"> </font><font size="4" color="#800080" face="宋体">【晚登虔州即事寄李侍御】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">章溪与贡水，何事会波澜。万里归人少，孤舟行路难。<BR>
</font></big>
<font color="#400080">春光浮曲浪，暮色隔连滩。花发从南早，江流向北宽。<BR>
</font></big>
<font color="#400080">故交参盛府，新角耸危冠。楚剑期终割，隋珠惜未弹。<BR>
</font></big>
<font color="#400080">酒醒愁转极，别远泪初干。愿保乔松质，青青过大寒。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_22 </em></strong></font><font
face="黑体" color="#800080"> </font><font size="4" color="#800080" face="宋体">【奉和第五相公登鄱阳郡城西楼】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">茂德为邦久，丰貂旧相尊。发生传雨露，均养助乾坤。<BR>
</font></big>
<font color="#400080">晓肆登楼目，春销恋阙魂。女墙分吏事，远道启津门。<BR>
</font></big>
<font color="#400080">湓浦潮声尽，钟陵暮色繁。夕阳移梦土，芳草接湘源。<BR>
</font></big>
<font color="#400080">封内群m复，兵间百赋存。童牛耕废亩，壕木绕新村。<BR>
</font></big>
<font color="#400080">野步渔声溢，荒祠鼓舞喧。高斋成五字，远岫发孤猿。<BR>
</font></big>
<font color="#400080">一顾承英达，多荣及子孙。家贫仍受赐，身老未酬恩。<BR>
</font></big>
<font color="#400080">属和瑶华曲，堪将系组纶。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_23 </em></strong></font><font
face="黑体" color="#800080"> </font><font size="4" color="#800080" face="宋体">【甘泉诗】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">异井甘如醴，深仁远未涯。气寒堪破暑，源净自蠲邪。<BR>
</font></big>
<font color="#400080">修绠悬冰L，新桐荫玉沙。带星凝晓露，拂雾涌秋华。<BR>
</font></big>
<font color="#400080">绿溢涵千仞，清泠饮万家。何能葛洪宅，终日闭烟霞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_24 </em></strong></font><font
face="黑体" color="#800080"> </font><font size="4" color="#800080" face="宋体">【发绵津驿】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">孤舟北去暮心伤，细雨东风春草长。杳杳短亭分水陆，<BR>
</font></big>
<font color="#400080">隆隆远鼓集渔商。千丛野竹连湘浦，一派寒江下吉阳。<BR>
</font></big>
<font color="#400080">欲问长安今远近，初年塞雁有归行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_25 </em></strong></font><font
face="黑体" color="#800080"> </font><font size="4" color="#800080" face="宋体">【塞上曲】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">惯习干戈事鞍马，初从少小在边城。身微久属千夫长，<BR>
</font></big>
<font color="#400080">家远多亲五郡兵。懒说疆场曾大获，且悲年鬓老长征。<BR>
</font></big>
<font color="#400080">塞鸿过尽残阳里，楼上凄凄暮角声。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_26 </em></strong></font><font
face="黑体" color="#800080"> </font><font size="4" color="#800080" face="宋体">【路旁老人】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">老人独坐倚官树，欲语潸然泪便垂。陌上归心无产业，<BR>
</font></big>
<font color="#400080">城边战骨有亲知。馀生尚在艰难日，长路多逢轻薄儿。<BR>
</font></big>
<font color="#400080">绿水青山虽似旧，如今贫后复何为。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_27 </em></strong></font><font
face="黑体" color="#800080"> </font><font size="4" color="#800080" face="宋体">【赠别刘员外长卿】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">清如寒玉直如丝，世故多虞事莫期。建德津亭人别夜，<BR>
</font></big>
<font color="#400080">新安江水月明时。为文易老皆知苦，谪宦无名倍足悲。<BR>
</font></big>
<font color="#400080">不学朱云能折槛，空羞献纳在丹墀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_28 </em></strong></font><font
face="黑体" color="#800080"> </font><font size="4" color="#800080" face="宋体">【宿万固寺因寄严补阙】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">晓随樵客到青冥，因礼山僧宿化城。钟梵已休初入定。<BR>
</font></big>
<font color="#400080">有无皆离本难名。云开半夜千林静，月上中峰万壑明。<BR>
</font></big>
<font color="#400080">为报故人雷处士，尘心终日自劳生。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_29 </em></strong></font><font
face="黑体" color="#800080"> </font><font size="4" color="#800080" face="宋体">【岐阳客舍呈张明府】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">逸妻稚子应沟壑，归路茫茫东去遥。凉叶下时心悄悄，<BR>
</font></big>
<font color="#400080">空斋梦里雨萧萧。星霜渐见侵华发，生长虚闻在圣朝。<BR>
</font></big>
<font color="#400080">知己只今何处在，故山无事别渔樵。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_30 </em></strong></font><font
face="黑体" color="#800080"> </font><font size="4" color="#800080" face="宋体">【奉和李观察登河中白楼】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">城上高楼飞鸟齐，从公一遂蹑丹梯。黄河曲尽流天外，<BR>
</font></big>
<font color="#400080">白日轮轻落海西。玉树九重长在梦，云衢一望杳如迷。<BR>
</font></big>
<font color="#400080">何心更和阳春奏，况复秋风闻战鼙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_31 </em></strong></font><font
face="黑体" color="#800080"> </font><font size="4" color="#800080" face="宋体">【朝下寄韩舍人】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">侍臣鸣出西曹，鸾殿分阶翊彩旄。瑞气迥浮青玉案，<BR>
</font></big>
<font color="#400080">日华遥上赤霜袍。花间焰焰云旗合，鸟外亭亭露掌高。<BR>
</font></big>
<font color="#400080">肯念万年芳树里，随风一叶在蓬蒿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_32 </em></strong></font><font
face="黑体" color="#800080"> </font><font size="4" color="#800080" face="宋体">【贺李观察祷河神降雨】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">质明斋祭北风微，驺驭千群拥庙扉。玉帛才敷云淡淡，<BR>
</font></big>
<font color="#400080">笙镛未撤雨霏霏。路边五稼添膏长，河上双旌带湿归。<BR>
</font></big>
<font color="#400080">若出敬亭山下作，何人敢和谢玄晖。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_33 </em></strong></font><font
face="黑体" color="#800080"> </font><font size="4" color="#800080" face="宋体">【上将行（一作上裴行军中丞）】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">萧关扫定犬羊群，闭阁层城白日曛。枥上骅骝嘶鼓角，<BR>
</font></big>
<font color="#400080">门前老将识风云。旌旗四面寒山映，丝管千家静夜闻。<BR>
</font></big>
<font color="#400080">谁道古来多简册，功臣唯有卫将军。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_34 </em></strong></font><font
face="黑体" color="#800080"> </font><font size="4" color="#800080" face="宋体">【许下书情寄张韩二舍人】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">谪宦军城老更悲，近来频夜梦丹墀。银杯乍灭心中火，<BR>
</font></big>
<font color="#400080">金镊唯多鬓上丝。绕院绿苔闻雁处，满庭黄叶闭门时。<BR>
</font></big>
<font color="#400080">故人高步云衢上，肯念前程杳未期。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_35 </em></strong></font><font
face="黑体" color="#800080"> </font><font size="4" color="#800080" face="宋体">【九日】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">重阳寒寺满秋梧，客在南楼顾老夫。步蹇强登游藻井，<BR>
</font></big>
<font color="#400080">发稀那更插茱萸。横空过雨千峰出，大野新霜万叶枯。<BR>
</font></big>
<font color="#400080">更望尊中菊花酒，殷勤能得几回沽。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_36 </em></strong></font><font
face="黑体" color="#800080"> </font><font size="4" color="#800080" face="宋体">【送大谷高少府】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">县属并州北近胡，悠悠此别宦仍孤。应知史笔思循吏，<BR>
</font></big>
<font color="#400080">莫料辕门笑鲁儒。古塞草青宜牧马，春城月暗好啼乌。<BR>
</font></big>
<font color="#400080">雕残贵有亲仁术，梅福何须去隐吴。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_37 </em></strong></font><font
face="黑体" color="#800080"> </font><font size="4" color="#800080" face="宋体">【同李端春望】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">二毛羁旅尚迷津，万井莺花雨后春。宫阙参差当晚日，<BR>
</font></big>
<font color="#400080">山河迤逦静纤尘。和风醉里承恩客，芳草归时失意人。<BR>
</font></big>
<font color="#400080">南北东西各自去，年年依旧物华新。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_38 </em></strong></font><font
face="黑体" color="#800080"> </font><font size="4" color="#800080" face="宋体">【岳祠送薛近贬官】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">枯松老柏仙山下，白帝祠堂枕古逵。迁客无辜祝史告，<BR>
</font></big>
<font color="#400080">神明有喜女巫知。遥思桂浦人空去，远过衡阳雁不随。<BR>
</font></big>
<font color="#400080">度岭梅花翻向北，回看不见树南枝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_39 </em></strong></font><font
face="黑体" color="#800080"> </font><font size="4" color="#800080" face="宋体">【送友人游江南】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">远别悠悠白发新，江潭何处是通津，潮声偏惧初来客，<BR>
</font></big>
<font color="#400080">海味唯甘久住人。漠漠烟光前浦晚，青青草色定山春。<BR>
</font></big>
<font color="#400080">汀洲更有南回雁，乱起联翩北向秦。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_40 </em></strong></font><font
face="黑体" color="#800080"> </font><font size="4" color="#800080" face="宋体">【长门怨】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">闻道昭阳宴，苟曷湟吨小Ｇ甯柚鸷月，遥夜入深宫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_41 </em></strong></font><font
face="黑体" color="#800080"> </font><font size="4" color="#800080" face="宋体">【秋日】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">反照入闾巷，忧来与谁语。古道无人行，秋风动禾黍。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_42 </em></strong></font><font
face="黑体" color="#800080"> </font><font size="4" color="#800080" face="宋体">【秋夜】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">高秋夜分后，远客雁来时。寂寞重门掩，无人问所思。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_43 </em></strong></font><font
face="黑体" color="#800080"> </font><font size="4" color="#800080" face="宋体">【慈恩寺残春】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">双林花已尽，叶色占残芳。若问同游客，高年最断肠。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_44 </em></strong></font><font
face="黑体" color="#800080"> </font><font size="4" color="#800080" face="宋体">【早次眉县界】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">匹马晓路归，悠悠渭川道。晴山向孤城，秋日满白草。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_45 </em></strong></font><font
face="黑体" color="#800080"> </font><font size="4" color="#800080" face="宋体">【路傍墓】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">石马双双当古树，不知何代公侯墓。<br>墓前靡靡春草深，唯有行人看碑路。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷269_46 </em></strong></font><font
face="黑体" color="#800080"> </font><font size="4" color="#800080" face="宋体">【代园中老人】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">佣赁难堪一老身，皤皤力役在青春。<br>林园手种唯吾事，桃李成阴归别人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷269_47 </em></strong></font><font
face="黑体" color="#800080"> </font><font size="4" color="#800080" face="宋体">【古意】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">虽言千骑上头居，一世生离恨有馀。<br>叶下绮窗银烛冷，含啼自草锦中书。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷269_48 </em></strong></font><font
face="黑体" color="#800080"> </font><font size="4" color="#800080" face="宋体">【凉州词】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">国使翻翻随旆旌，陇西岐路足荒城。<br>毡裘牧马胡雏小，日暮蕃歌三两声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷269_49 </em></strong></font><font
face="黑体" color="#800080"> </font><font size="4" color="#800080" face="宋体">【安邑王校书居】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">秋来池馆清，夜闻宫漏声。迢递玉山迥，泛滟银河倾。<BR>
</font></big>
<font color="#400080">琴上松风至，窗里竹烟生。多君不家食，孰云事岩耕。
<P><big><font size="3" face="黑体" color="#000080"><strong><em>&nbsp;&nbsp; 卷269_50 </em></strong></font><font
face="黑体" color="#800080"> </font><font size="4" color="#800080" face="宋体">【登总持寺阁】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">今日登高阁，三休忽自悲。因知筋力减，不及往年时。<BR>
</font></big>
<font color="#400080">草树还如旧，山河亦在兹。龙钟兼老病，更有重来期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_51 </em></strong></font><font
face="黑体" color="#800080"> </font><font size="4" color="#800080" face="宋体">【寄钱起（一作司空曙诗）】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">草长花落树，羸病强寻春。无复少年意，空馀华发新。<BR>
</font></big>
<font color="#400080">青原高见水，白社静逢人。寄谢南宫客，轩车不见亲。<br>
<P><big><font size="3" face="黑体" color="#000080"><strong><em>&nbsp;&nbsp; 卷269_52 </em></strong></font><font
face="黑体" color="#800080"> </font><font size="4" color="#800080" face="宋体">【宿青龙寺故昙上人院】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">年深宫院在，闲客自相逢。闭户临寒竹，无人有夜钟。<BR>
</font></big>
<font color="#400080">降龙今已去，巢鹤竟何从。坐见繁星晓，凄凉识旧峰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷269_53 </em></strong></font><font
face="黑体" color="#800080"> </font><font size="4" color="#800080" face="宋体">【新蝉（一作司空曙诗）】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">今朝蝉忽鸣，迁客若为情。便觉一年谢，能令万感生。<BR>
</font></big>
<font color="#400080">微风方满树，落日稍沈城。为问同怀者，凄凉听几声。
<P><big><font size="3" face="黑体" color="#000080"><strong><em>&nbsp;&nbsp; 卷269_54 </em></strong></font><font
face="黑体" color="#800080"> </font><font size="4" color="#800080" face="宋体">【秋中雨田园即事】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">漠漠重云暗，萧萧密雨垂。为霖淹古道，积日满荒陂。<BR>
</font></big>
<font color="#400080">五稼何时获，孤村几户炊。乱流发通圃，腐叶著秋枝。<BR>
</font></big>
<font color="#400080">暮爨新樵湿，晨渔旧浦移。空馀去年菊，花发在东篱。
<P><big><font size="3" face="黑体" color="#000080"><strong><em>&nbsp;&nbsp; 卷269_55 </em></strong></font><font
face="黑体" color="#800080"> </font><font size="4" color="#800080" face="宋体">【拜新月（一作李端诗）】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">开帘见新月，便即下阶拜。细语人不闻，北风吹裙带。<br>
<P><big><font size="3" face="黑体" color="#000080"><strong><em>&nbsp;&nbsp; 卷269_56 </em></strong></font><font
face="黑体" color="#800080"> </font><font size="4" color="#800080" face="宋体">【客行赠人】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">旅行虽别路，日暮各思归。欲下今朝泪，知君亦湿衣。
<P><big><font size="3" face="黑体" color="#000080"><strong><em>&nbsp;&nbsp; 卷269_57 </em></strong></font><font
face="黑体" color="#800080"> </font><font size="4" color="#800080" face="宋体">【赠山老人】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">白首独一身，青山为四邻。虽行故乡陌，不见故乡人。<br>
<P><big><font size="3" face="黑体" color="#000080"><strong><em>&nbsp;&nbsp; 卷269_58 </em></strong></font><font
face="黑体" color="#800080"> </font><font size="4" color="#800080" face="宋体">【赠胡居士】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">孔融过五十，海内故人稀。相府恩犹在，知君未拂衣。
<P><big><font size="3" face="黑体" color="#000080"><strong><em>&nbsp;&nbsp; 卷269_59 </em></strong></font><font
face="黑体" color="#800080"> </font><font size="4" color="#800080" face="宋体">【荐福寺送元伟】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">送客攀花后，寻僧坐竹时。明朝莫回望，青草马行迟。<br>
<P><big><font size="3" face="黑体" color="#000080"><strong><em>&nbsp;&nbsp; 卷269_60 </em></strong></font><font
face="黑体" color="#800080"> </font><font size="4" color="#800080" face="宋体">【观邻老栽松】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">虽过老人宅，不解老人心。何事斜阳里，栽松欲待阴。
<P><big><font size="3" face="黑体" color="#000080"><strong><em>&nbsp;&nbsp; 卷269_61 </em></strong></font><font
face="黑体" color="#800080"> </font><font size="4" color="#800080" face="宋体">【哭L象（一作司空曙诗）】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">忆昨秋风起，君曾叹逐臣。何言芳草日，自作九泉人。<br>
<P><big><font size="3" face="黑体" color="#000080"><strong><em>&nbsp;&nbsp; 卷269_62 </em></strong></font><font
face="黑体" color="#800080"> </font><font size="4" color="#800080" face="宋体">【哭苗垂】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">旧友无由见，孤坟草欲长。月斜邻笛尽，车马出山阳。
<P><big><font size="3" face="黑体" color="#000080"><strong><em>&nbsp;&nbsp; 卷269_63 </em></strong></font><font
face="黑体" color="#800080"> </font><font size="4" color="#800080" face="宋体">【题云际寺故僧院】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">白发匆匆色，青山草草心。远公仍下世，从此别东林。<br>
<P><big><font size="3" face="黑体" color="#000080"><strong><em>&nbsp;&nbsp; 卷269_64 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_0587.htm" target="_blank"></font><font size="3" color="#0080FF"><font face="黑体">耿</font></a></big> 
<br>
</font><br>
<font color="#400080">高树多凉吹，疏蝉足断声。（见《海录碎事》）。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
