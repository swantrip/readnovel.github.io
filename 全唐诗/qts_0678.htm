<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百七十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百七十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷678_1 </em></strong></font><font
face="黑体" color="#800080"> </font><font size="4" color="#800080" face="宋体">【中秋夜有怀】<a
href="authers/qzz_1311.htm" target="_blank"></font><font size="3" color="#0080FF"><font face="黑体">许彬</font></a></big> 
<br>
</font><br>
<font color="#400080">趋驰早晚休，一岁又残秋。若只如今日，何难致白头。<BR>
</font></big>
<font color="#400080">沧波归处远，旅舍向边愁。赖见前贤说，穷通不自由。
<P><big><font size="3" face="黑体" color="#000080"><strong><em>&nbsp;&nbsp; 卷678_2 </em></strong></font><font
face="黑体" color="#800080"> </font><font size="4" color="#800080" face="宋体">【寻白石山人涧】<a
href="authers/qzz_1311.htm" target="_blank"></font><font size="3" color="#0080FF"><font face="黑体">许彬</font></a></big> 
<br>
</font><br>
<font color="#400080">路穷川岛上，果值古仙家。阴洞长鸣磬，石泉寒泛花。<BR>
</font></big>
<font color="#400080">莓苔深峭壁，烟霭积层崖。难见囊中术，人间有岁华。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷678_3 </em></strong></font><font
face="黑体" color="#800080"> </font><font size="4" color="#800080" face="宋体">【游头陀寺上方】<a
href="authers/qzz_1311.htm" target="_blank"></font><font size="3" color="#0080FF"><font face="黑体">许彬</font></a></big> 
<br>
</font><br>
<font color="#400080">高步陟崔嵬，吟闲路惜回。寺从何代有，僧是梵宫来。<BR>
</font></big>
<font color="#400080">暮霭连沙积，馀霞逼槛开。更期招静者，长啸上方台。<br>
<P><big><font size="3" face="黑体" color="#000080"><strong><em>&nbsp;&nbsp; 卷678_4 </em></strong></font><font
face="黑体" color="#800080"> </font><font size="4" color="#800080" face="宋体">【归山夜发湖中】<a
href="authers/qzz_1311.htm" target="_blank"></font><font size="3" color="#0080FF"><font face="黑体">许彬</font></a></big> 
<br>
</font><br>
<font color="#400080">广泽去无边，夜程风信偏。疏星遥抵浪，远烧似迎船。<BR>
</font></big>
<font color="#400080">响岳猿相次，翻空雁接连。北归家业就，深处更逾年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷678_5 </em></strong></font><font
face="黑体" color="#800080"> </font><font size="4" color="#800080" face="宋体">【同友人会裴明府县楼】<a
href="authers/qzz_1311.htm" target="_blank"></font><font size="3" color="#0080FF"><font face="黑体">许彬</font></a></big> 
<br>
</font><br>
<font color="#400080">开阁雨吹尘，陶家揖上宾。湖山万叠翠，汀树一行春。<BR>
</font></big>
<font color="#400080">景逼归檐燕，歌喧已醉身。登临兴未足，喜有数年因。
<P><big><font size="3" face="黑体" color="#000080"><strong><em>&nbsp;&nbsp; 卷678_6 </em></strong></font><font
face="黑体" color="#800080"> </font><font size="4" color="#800080" face="宋体">【荆山夜泊与亲友遇】<a
href="authers/qzz_1311.htm" target="_blank"></font><font size="3" color="#0080FF"><font face="黑体">许彬</font></a></big> 
<br>
</font><br>
<font color="#400080">山海两分歧，停舟偶此期。别来何限意，相见却无词。<BR>
</font></big>
<font color="#400080">坐永神疑梦，愁多鬓欲丝。趋名易迟晚，此去莫经时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷678_7 </em></strong></font><font
face="黑体" color="#800080"> </font><font size="4" color="#800080" face="宋体">【北游夜怀】<a
href="authers/qzz_1311.htm" target="_blank"></font><font size="3" color="#0080FF"><font face="黑体">许彬</font></a></big> 
<br>
</font><br>
<font color="#400080">苦心终是否，舍此复无营。已致归成晚，非缘去有程。<BR>
</font></big>
<font color="#400080">馆空吟向月，霜曙坐闻更。住久谁相问，驰羸又独行。<br>
<P><big><font size="3" face="黑体" color="#000080"><strong><em>&nbsp;&nbsp; 卷678_8 </em></strong></font><font
face="黑体" color="#800080"> </font><font size="4" color="#800080" face="宋体">【重经汉南】<a
href="authers/qzz_1311.htm" target="_blank"></font><font size="3" color="#0080FF"><font face="黑体">许彬</font></a></big> 
<br>
</font><br>
<font color="#400080">分散多如此，人情岂自由。重来看月夕，不似去年秋。<BR>
</font></big>
<font color="#400080">息虑虽孤寝，论空未识愁。须同醉乡者，万事付江流。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷678_9 </em></strong></font><font
face="黑体" color="#800080"> </font><font size="4" color="#800080" face="宋体">【湘江】<a
href="authers/qzz_1311.htm" target="_blank"></font><font size="3" color="#0080FF"><font face="黑体">许彬</font></a></big> 
<br>
</font><br>
<font color="#400080">孤舟方此去，嘉景称于闻。烟尽九峰雪，雨生诸派云。<BR>
</font></big>
<font color="#400080">沙寒鸿鹄聚，底极龟鱼分。异日谁为侣，逍遥耕钓群。
<P><big><font size="3" face="黑体" color="#000080"><strong><em>&nbsp;&nbsp; 卷678_10 </em></strong></font><font
face="黑体" color="#800080"> </font><font size="4" color="#800080" face="宋体">【黔中书事】<a
href="authers/qzz_1311.htm" target="_blank"></font><font size="3" color="#0080FF"><font face="黑体">许彬</font></a></big> 
<br>
</font><br>
<font color="#400080">巴蜀水南偏，山穷塞垒宽。岁时将近腊，草树未知寒。<BR>
</font></big>
<font color="#400080">独啼朝雨，群牛向暮滩。更闻蛮俗近，烽火不艰难。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷678_11 </em></strong></font><font
face="黑体" color="#800080"> </font><font size="4" color="#800080" face="宋体">【经李翰林庐山屏风叠所居】<a
href="authers/qzz_1311.htm" target="_blank"></font><font size="3" color="#0080FF"><font face="黑体">许彬</font></a></big> 
<br>
</font><br>
<font color="#400080">放逐非多罪，江湖偶不回。深居应有谓，济代岂无才。<BR>
</font></big>
<font color="#400080">叠t晴舒障，寒川暗动雷。谁能续高兴，醉死一千杯。<br>
<P><big><font size="3" face="黑体" color="#000080"><strong><em>&nbsp;&nbsp; 卷678_12 </em></strong></font><font
face="黑体" color="#800080"> </font><font size="4" color="#800080" face="宋体">【酬简寂熊尊师以赵员外庐山草堂见借】<a
href="authers/qzz_1311.htm" target="_blank"></font><font size="3" color="#0080FF"><font face="黑体">许彬</font></a></big> 
<br>
</font><br>
<font color="#400080">岂易投居止，庐山得此峰。主人曾已许，仙客偶相逢。<BR>
</font></big>
<font color="#400080">顾己恩难答，穷经业未慵。还能励僮仆，稍更补杉松。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷678_13 </em></strong></font><font
face="黑体" color="#800080"> </font><font size="4" color="#800080" face="宋体">【寄怀孙处士】<a
href="authers/qzz_1311.htm" target="_blank"></font><font size="3" color="#0080FF"><font face="黑体">许彬</font></a></big> 
<br>
</font><br>
<font color="#400080">生平酌与吟，谁是见君心。上国一归去，沧波闲至今。<BR>
</font></big>
<font color="#400080">钟繁秋寺远，岸阔晚涛深。疏放长如此，何人更得寻。
<P><big><font size="3" face="黑体" color="#000080"><strong><em>&nbsp;&nbsp; 卷678_14 </em></strong></font><font
face="黑体" color="#800080"> </font><font size="4" color="#800080" face="宋体">【汉南怀友人】<a
href="authers/qzz_1311.htm" target="_blank"></font><font size="3" color="#0080FF"><font face="黑体">许彬</font></a></big> 
<br>
</font><br>
<font color="#400080">此身西复东，何计此相逢。梦尽吴越水，恨深湘汉钟。<BR>
</font></big>
<font color="#400080">积云开去路，曙雪叠前峰。谁即知非旧，怜君忽见容。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷678_15 </em></strong></font><font
face="黑体" color="#800080"> </font><font size="4" color="#800080" face="宋体">【送人下第归江州】<a
href="authers/qzz_1311.htm" target="_blank"></font><font size="3" color="#0080FF"><font face="黑体">许彬</font></a></big> 
<br>
</font><br>
<font color="#400080">名高不俟召，操赋献君门。偶屈应缘数，他人尽为冤。<BR>
</font></big>
<font color="#400080">新春城外路，旧隐水边村。归去无劳久，知音待更论。<br>
<P><big><font size="3" face="黑体" color="#000080"><strong><em>&nbsp;&nbsp; 卷678_16 </em></strong></font><font
face="黑体" color="#800080"> </font><font size="4" color="#800080" face="宋体">【送苏处士归西山】<a
href="authers/qzz_1311.htm" target="_blank"></font><font size="3" color="#0080FF"><font face="黑体">许彬</font></a></big> 
<br>
</font><br>
<font color="#400080">南游何所为，一箧又空归。守道安清世，无心换白衣。<BR>
</font></big>
<font color="#400080">深溪猿共暮，绝顶客来稀。早晚还相见，论诗更及微。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷678_17 </em></strong></font><font
face="黑体" color="#800080"> </font><font size="4" color="#800080" face="宋体">【送李处士归山】<a
href="authers/qzz_1311.htm" target="_blank"></font><font size="3" color="#0080FF"><font face="黑体">许彬</font></a></big> 
<br>
</font><br>
<font color="#400080">旧山来复去，不与世人论。得道书留箧，忘机酒满尊。<BR>
</font></big>
<font color="#400080">溪轩松偃坐，石室水临门。应有频相访，相看坐到昏。
<P><big><font size="3" face="黑体" color="#000080"><strong><em>&nbsp;&nbsp; 卷678_18 </em></strong></font><font
face="黑体" color="#800080"> </font><font size="4" color="#800080" face="宋体">【送新罗客归】<a
href="authers/qzz_1311.htm" target="_blank"></font><font size="3" color="#0080FF"><font face="黑体">许彬</font></a></big> 
<br>
</font><br>
<font color="#400080">君家沧海外，一别见何因。风土难知教，程途自致贫。<BR>
</font></big>
<font color="#400080">浸天波色晚，横吹鸟行春。明发千樯下，应为更远人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷678_19 </em></strong></font><font
face="黑体" color="#800080"> </font><font size="4" color="#800080" face="宋体">【府试莱城晴日望三山】<a
href="authers/qzz_1311.htm" target="_blank"></font><font size="3" color="#0080FF"><font face="黑体">许彬</font></a></big> 
<br>
</font><br>
<font color="#400080">不易识蓬瀛，凭高望有程。盘根出巨浸，远色到孤城。<BR>
</font></big>
<font color="#400080">隐隐排云峻，层层就日明。净收残霭尽，浮动嫩岚轻。<BR>
</font></big>
<font color="#400080">纵目徒多暇，驰心累发诚。从容更何往，此路彻三清。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷678_20 </em></strong></font><font
face="黑体" color="#800080"> </font><font size="4" color="#800080" face="宋体">【题故李宾客庐山草堂】<a
href="authers/qzz_1311.htm" target="_blank"></font><font size="3" color="#0080FF"><font face="黑体">许彬</font></a></big> 
<br>
</font><br>
<font color="#400080">难穷林下趣，坐使致君恩。术业行当代，封章动谏垣。<BR>
</font></big>
<font color="#400080">已明邪佞迹，几雪薜萝冤。报主深知此，忧民讵可论。<BR>
</font></big>
<font color="#400080">名将山共古，迹与道俱存。为谢重来者，何人更及门。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
