<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百九十六</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百九十六</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷296_1 </em></strong></font><font
face="黑体" color="#800080"> </font><font size="4" color="#800080" face="宋体">【富阳南楼望浙江风起】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">南楼渚风起，树杪见沧波。稍觉征帆上，萧萧暮雨多。<BR>
</font></big>
<font color="#400080">沙洲殊未极，云水更相和。欲问任公子，垂纶意若何。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷296_2 </em></strong></font><font
face="黑体" color="#800080"> </font><font size="4" color="#800080" face="宋体">【奉酬李舍人秋日寓直见寄】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">秋日金华直，遥知玉佩清。九重门更肃，五色诏初成。<BR>
</font></big>
<font color="#400080">槐落宫中影，鸿高苑外声。翻从魏阙下，江海寄幽情。<br>
<P><big><font size="3" face="黑体" color="#000080"><strong><em>&nbsp;&nbsp; 卷296_3 </em></strong></font><font
face="黑体" color="#800080"> </font><font size="4" color="#800080" face="宋体">【同韩侍郎秋朝使院】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">重门启曙关，一叶报秋还。露井桐柯湿，风庭鹤翅闲。<BR>
</font></big>
<font color="#400080">忘情簪白笔，假梦入青山。惆怅只应此，难裁语默间。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷296_4 </em></strong></font><font
face="黑体" color="#800080"> </font><font size="4" color="#800080" face="宋体">【送朱大游塞（一作送朱大北游）】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">岁暮一为别，江湖聊自宽。且无人事处，谁谓客行难。<BR>
</font></big>
<font color="#400080">郢曲怜公子，吴州忆伯鸾。苍苍远山际，松柏独宜寒。
<P><big><font size="3" face="黑体" color="#000080"><strong><em>&nbsp;&nbsp; 卷296_5 </em></strong></font><font
face="黑体" color="#800080"> </font><font size="4" color="#800080" face="宋体">【送郑录事赴太原】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">叹息不相见，红颜今白头。重为西候别，方起北风愁。<BR>
</font></big>
<font color="#400080">六月胡天冷，双城汾水流。卢谌即故吏，还复向并州。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷296_6 </em></strong></font><font
face="黑体" color="#800080"> </font><font size="4" color="#800080" face="宋体">【送余赞善使还赴薛尚书幕】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">音书不可论，河塞雪纷纷。雁足期苏武，狐裘见薛君。<BR>
</font></big>
<font color="#400080">城池通紫陌，鞍马入黄云。远棹漳渠水，平流几处分。<br>
<P><big><font size="3" face="黑体" color="#000080"><strong><em>&nbsp;&nbsp; 卷296_7 </em></strong></font><font
face="黑体" color="#800080"> </font><font size="4" color="#800080" face="宋体">【送李侍御入茅山采药】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">苦县家风在，茅山道录传。聊听骢马使，却就紫阳仙。<BR>
</font></big>
<font color="#400080">江海生岐路，云霞入洞天。莫令千岁鹤，飞到草堂前。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷296_8 </em></strong></font><font
face="黑体" color="#800080"> </font><font size="4" color="#800080" face="宋体">【寄中书李舍人】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">昨宵凄断处，对月与临风。鹤病三江上，兰衰百草中。<BR>
</font></big>
<font color="#400080">题诗随谢客，饮酒寄黄翁。早岁心相待，还因贵贱同。
<P><big><font size="3" face="黑体" color="#000080"><strong><em>&nbsp;&nbsp; 卷296_9 </em></strong></font><font
face="黑体" color="#800080"> </font><font size="4" color="#800080" face="宋体">【和崔中丞中秋月】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">秋夜月偏明，西楼独有情。千家看露湿，万里觉天清。<BR>
</font></big>
<font color="#400080">映水金波动，衔山桂树生。不知飞鹊意，何用此时惊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷296_10 </em></strong></font><font
face="黑体" color="#800080"> </font><font size="4" color="#800080" face="宋体">【西陵怀灵一上人兼寄朱放】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">淮海风涛起，江关忧思长。同悲鹊绕树，独坐雁随阳。<BR>
</font></big>
<font color="#400080">山晚云藏雪，汀寒月照霜。由来濯缨处，渔父爱沧浪。<br>
<P><big><font size="3" face="黑体" color="#000080"><strong><em>&nbsp;&nbsp; 卷296_11 </em></strong></font><font
face="黑体" color="#800080"> </font><font size="4" color="#800080" face="宋体">【寄静虚上人云门】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">寒日白云里，法侣自提携。竹径通城下，松门隔水西。<BR>
</font></big>
<font color="#400080">方同沃洲去，不自武陵迷。仿佛心疑处，高峰是会稽。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷296_12 </em></strong></font><font
face="黑体" color="#800080"> </font><font size="4" color="#800080" face="宋体">【送司空十四北游宋州】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">九拒危城下，萧条送尔归。寒风吹画角，暮雪犯征衣。<BR>
</font></big>
<font color="#400080">道里犹成间，亲朋重与违。白云愁欲断，看入大梁飞。
<P><big><font size="3" face="黑体" color="#000080"><strong><em>&nbsp;&nbsp; 卷296_13 </em></strong></font><font
face="黑体" color="#800080"> </font><font size="4" color="#800080" face="宋体">【殷卿宅夜宴】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">日暗城乌宿，天寒枥马嘶。词人留上客，妓女出中闺。<BR>
</font></big>
<font color="#400080">积雪连灯照，回廊映竹迷。太常今夜宴，谁不醉如泥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷296_14 </em></strong></font><font
face="黑体" color="#800080"> </font><font size="4" color="#800080" face="宋体">【宣城雪后还望郡中寄孟侍御(立春后开元观送强文学还京)】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">腊后年华变，关西驿骑遥。塞鸿连暮雪，江柳动寒条。<BR>
</font></big>
<font color="#400080">山水还鄣郡，图书入汉朝。高楼非别处，故使百忧销。<br>
<P><big><font size="3" face="黑体" color="#000080"><strong><em>&nbsp;&nbsp; 卷296_15 </em></strong></font><font
face="黑体" color="#800080"> </font><font size="4" color="#800080" face="宋体">【独孤常州北亭】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">北洫敞高明，凭轩见野情。朝回五马迹，更胜百花名。<BR>
</font></big>
<font color="#400080">海树凝烟远，湖田见鹤清。云光侵素壁，水影荡闲楹。<BR>
</font></big>
<font color="#400080">俗赖褰帷谒，人欢倒屣迎。始能崇结构，独有谢宣城。<br>
<P><big><font size="3" face="黑体" color="#000080"><strong><em>&nbsp;&nbsp; 卷296_16 </em></strong></font><font
face="黑体" color="#800080"> </font><font size="4" color="#800080" face="宋体">【早春书事奉寄中书李舍人】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">儒服山东士，衡门洛下居。风尘游上路，简册委空庐。<BR>
</font></big>
<font color="#400080">戎马生郊日，贤人避地初。窜身初浩荡，投迹岂踌躇。<BR>
</font></big>
<font color="#400080">翠羽怜穷鸟，琼枝顾散樗。还令亲道术，倒欲混樵渔。<BR>
</font></big>
<font color="#400080">敝袍多补，飞蓬鬓少梳。诵诗陪贾谊，酌酒伴应璩。<BR>
</font></big>
<font color="#400080">鹤膝兵家备，凫茨俭岁储。泊舟依野水，开径接园蔬。<BR>
</font></big>
<font color="#400080">暂阅新山泽，长怀故里闾。思贤乘朗月，览古到荒墟。<BR>
</font></big>
<font color="#400080">在竹惭充箭，为兰幸免锄。那堪闻相府，更遣诣公车。<BR>
</font></big>
<font color="#400080">蹇足终难进，颦眉竟未舒。事从因病止，生寄负恩馀。<BR>
</font></big>
<font color="#400080">不见神仙久，无由鄙吝祛。帝庭张礼乐，天阁绣簪裾。<BR>
</font></big>
<font color="#400080">日色浮青琐，香烟近玉除。神清王子敬，气逐马相如。<BR>
</font></big>
<font color="#400080">铜漏时常静，金门步转徐。唯看五字表，不记八行书。<BR>
</font></big>
<font color="#400080">宿昔投知己，周旋谢起予。只应高位隔，讵是故情疏。<BR>
</font></big>
<font color="#400080">为报周多士，须怜楚子虚。一身从弃置，四节苦居诸。<BR>
</font></big>
<font color="#400080">柳发三条陌，花飞六辅渠。灵盘浸沆瀣，龙首映储胥。<BR>
</font></big>
<font color="#400080">北海樽留客，西江水救鱼。长安同日远，不敢咏归欤。<br>
<P><big><font size="3" face="黑体" color="#000080"><strong><em>&nbsp;&nbsp; 卷296_17 </em></strong></font><font
face="黑体" color="#800080"> </font><font size="4" color="#800080" face="宋体">【陆胜宅秋暮雨中探韵同作】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">同人永日自相将，深竹闲园偶辟疆。已被秋风教忆，<BR>
</font></big>
<font color="#400080">更闻寒雨劝飞觞。归心莫问三江水，旅服徒沾九日霜。<BR>
</font></big>
<font color="#400080">醉里欲寻骑马路，萧条几处有垂杨。<BR>
<P><big><font size="3" face="黑体" color="#000080"><strong><em>&nbsp;&nbsp; 卷296_18 </em></strong></font><font
face="黑体" color="#800080"> </font><font size="4" color="#800080" face="宋体">【春日道中寄孟侍御】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">春来游子傍归路，时有白云遮独行。水流乱赴石潭响，<BR>
</font></big>
<font color="#400080">花开不知山树名。谁家鱼网求鲜食，几处人烟事火耕。<BR>
</font></big>
<font color="#400080">昨日已尝村酒熟，一杯思与孟嘉倾。<BR>
<P><big><font size="3" face="黑体" color="#000080"><strong><em>&nbsp;&nbsp; 卷296_19 </em></strong></font><font
face="黑体" color="#800080"> </font><font size="4" color="#800080" face="宋体">【江北春望赠皇甫补阙】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">闲园柳绿井桃红，野径荒墟左右通。清迥独连江水北，<BR>
</font></big>
<font color="#400080">芳菲更似洛城东。时看雨歇人归岫，每觉潮来树起风。<BR>
</font></big>
<font color="#400080">闻道金门堪避世，何须身与海鸥同。<BR>
<P><big><font size="3" face="黑体" color="#000080"><strong><em>&nbsp;&nbsp; 卷296_20 </em></strong></font><font
face="黑体" color="#800080"> </font><font size="4" color="#800080" face="宋体">【酬张二仓曹杨子闲居见寄兼呈韩郎中左补阙皇甫冉】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">孤云独鹤自悠悠，别后经年尚泊舟。渔父致词相借问，<BR>
</font></big>
<font color="#400080">仙郎能赋许依投。折芳远计三春草，乘兴闲看万里流。<BR>
</font></big>
<font color="#400080">莫怪杜门频乞假，不堪扶病拜龙楼。<BR>
<P><big><font size="3" face="黑体" color="#000080"><strong><em>&nbsp;&nbsp; 卷296_21 </em></strong></font><font
face="黑体" color="#800080"> </font><font size="4" color="#800080" face="宋体">【秋夜闻雁寄南十五兼呈空和尚（一作和空上人）】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">晚节闻君道趣深，结茅栽树近东林。禅师几度曾摩顶，<BR>
</font></big>
<font color="#400080">高士何年更发心。北渚三更闻过雁，西城万木动寒砧。<BR>
</font></big>
<font color="#400080">不见支公与玄度，相思拥膝坐长吟。<BR>
<P><big><font size="3" face="黑体" color="#000080"><strong><em>&nbsp;&nbsp; 卷296_22 </em></strong></font><font
face="黑体" color="#800080"> </font><font size="4" color="#800080" face="宋体">【雪】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">雪，雪。花片，玉屑。结阴风，凝暮节。高岭虚晶，<BR>
</font></big>
<font color="#400080">平原广洁。初从云外飘，还向空中噎。千门万户皆静，<BR>
</font></big>
<font color="#400080">兽炭皮裘自热。此时双舞洛阳人，谁悟郢中歌断绝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷296_23 </em></strong></font><font
face="黑体" color="#800080"> </font><font size="4" color="#800080" face="宋体">【月】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">月，月。暂盈，还缺。上虚空，生溟渤。散彩无际，<BR>
</font></big>
<font color="#400080">移轮不歇。桂殿入西秦，菱歌映南越。正看云雾秋卷，<BR>
</font></big>
<font color="#400080">莫待关山晓没。天涯地角不可寻，清光永夜何超忽。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷296_24 </em></strong></font><font
face="黑体" color="#800080"> </font><font size="4" color="#800080" face="宋体">【泉】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">泉，泉。色净，苔鲜。石上激，云中悬。津流竹树，<BR>
</font></big>
<font color="#400080">脉乱山川。扣玉千声应，含风百道连。太液并归池上，<BR>
</font></big>
<font color="#400080">云阳旧出宫边。北陵井深凿不到，我欲添泪作潺。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷296_25 </em></strong></font><font
face="黑体" color="#800080"> </font><font size="4" color="#800080" face="宋体">【竹】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">竹，竹。披山，连谷。出东南，殊草木。叶细枝劲，<BR>
</font></big>
<font color="#400080">霜停露宿。成林处处云，抽笋年年玉。天风乍起争韵，<BR>
</font></big>
<font color="#400080">池水相涵更绿。却寻庾信小园中，闲对数竿心自足。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷296_26 </em></strong></font><font
face="黑体" color="#800080"> </font><font size="4" color="#800080" face="宋体">【花】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">花，花。深浅，芬葩。凝为雪，错为霞。莺和蝶到，<BR>
</font></big>
<font color="#400080">苑占宫遮。已迷金谷路，频驻玉人车。芳草欲陵芳树，<BR>
</font></big>
<font color="#400080">东家半落西家。愿得春风相伴去，一攀一折向天涯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷296_27 </em></strong></font><font
face="黑体" color="#800080"> </font><font size="4" color="#800080" face="宋体">【草】<a
href="authers/qzz_0675.htm" target="_blank"></font><font size="3" color="#0080FF"><font face="黑体">张南史</font></a></big> 
<br>
</font><br>
<font color="#400080">草，草。折宜，看好。满地生，催人老。金殿玉砌，<BR>
</font></big>
<font color="#400080">荒城古道。青青千里遥，怅怅三春早。每逢南北离别，<BR>
</font></big>
<font color="#400080">乍逐东西倾倒。一身本是山中人，聊与王孙慰怀抱。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
