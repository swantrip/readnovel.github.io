<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百零一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百零一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷601_1 </em></strong></font><font
face="黑体" color="#800080"> </font><font size="4" color="#800080" face="宋体">【书边事（一作边行书事，一作塞上行）】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">朔野烟尘起，天军又举戈。阴风向晚急，杀气入秋多。<BR>
</font></big>
<font color="#400080">树尽禽栖草，冰坚路在河。汾阳无继者，羌虏肯先和。
<P><big><font size="3" face="黑体" color="#000080"><strong><em>&nbsp;&nbsp; 卷601_2 </em></strong></font><font
face="黑体" color="#800080"> </font><font size="4" color="#800080" face="宋体">【远归别墅（一作秋晚归故居）】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">马省曾行处，连嘶渡晚河。忽惊乡树出，渐识路人多。<BR>
</font></big>
<font color="#400080">细径穿禾黍，颓垣压薜萝。乍归犹似客，邻叟亦相过。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷601_3 </em></strong></font><font
face="黑体" color="#800080"> </font><font size="4" color="#800080" face="宋体">【题友人屋】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">松底诗人宅，闲门远岫孤。数家分小径，一水截平芜。<BR>
</font></big>
<font color="#400080">竹节偶相对，鸟名多自呼。爱君真静者，欲去又踟蹰。<br>
<P><big><font size="3" face="黑体" color="#000080"><strong><em>&nbsp;&nbsp; 卷601_4 </em></strong></font><font
face="黑体" color="#800080"> </font><font size="4" color="#800080" face="宋体">【赠同游】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">此来风雨后，已觉减年华。若待皆无事，应难更有花。<BR>
</font></big>
<font color="#400080">管弦临夜急，榆柳向江斜。且莫看归路，同须醉酒家。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷601_5 </em></strong></font><font
face="黑体" color="#800080"> </font><font size="4" color="#800080" face="宋体">【送人出塞】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">北风吹雨雪，举目已凄凄。战鬼秋频哭，征鸿夜不栖。<BR>
</font></big>
<font color="#400080">沙平关路直，碛广郡楼低。此去非东鲁，人多事鼓鼙。
<P><big><font size="3" face="黑体" color="#000080"><strong><em>&nbsp;&nbsp; 卷601_6 </em></strong></font><font
face="黑体" color="#800080"> </font><font size="4" color="#800080" face="宋体">【寻僧元皎因赠】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">此生迷有著，因病得寻师。话尽山中事，归当月上时。<BR>
</font></big>
<font color="#400080">高松连寺影，亚竹入窗枝。闲忆草堂路，相逢非素期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷601_7 </em></strong></font><font
face="黑体" color="#800080"> </font><font size="4" color="#800080" face="宋体">【下第后蒙侍郎示意指于新先辈宣恩感谢】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">才薄命如此，自嗟兼自疑。遭逢好文日，黜落至公时。<BR>
</font></big>
<font color="#400080">倚玉甘无路，穿杨却未期。更惭君侍坐，问许可言诗。<br>
<P><big><font size="3" face="黑体" color="#000080"><strong><em>&nbsp;&nbsp; 卷601_8 </em></strong></font><font
face="黑体" color="#800080"> </font><font size="4" color="#800080" face="宋体">【夜泊渭津】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">漂漂东去客，一宿渭城边。远处星垂岸，中流月满船。<BR>
</font></big>
<font color="#400080">凉归夜深簟，秋入雨馀天。渐觉家山小，残程尚几年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷601_9 </em></strong></font><font
face="黑体" color="#800080"> </font><font size="4" color="#800080" face="宋体">【晚夏逢友人】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">一别同袍友，相思已十年。长安多在客，久病忽闻蝉。<BR>
</font></big>
<font color="#400080">骤雨才沾地，阴云不遍天。微凉堪话旧，移榻晚风前。
<P><big><font size="3" face="黑体" color="#000080"><strong><em>&nbsp;&nbsp; 卷601_10 </em></strong></font><font
face="黑体" color="#800080"> </font><font size="4" color="#800080" face="宋体">【秋中夜坐】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">空庭吟坐久，爽气入荷衣。病叶先秋落，惊禽背月飞。<BR>
</font></big>
<font color="#400080">瘴云晴未散，戍客老将依。为应金门策，多应说战机。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷601_11 </em></strong></font><font
face="黑体" color="#800080"> </font><font size="4" color="#800080" face="宋体">【旅游伤春】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">酒醒乡关远，迢迢听漏终。曙分林影外，春尽雨声中。<BR>
</font></big>
<font color="#400080">鸟思江村路，花残野岸风。十年成底事，羸马倦西东。<br>
<P><big><font size="3" face="黑体" color="#000080"><strong><em>&nbsp;&nbsp; 卷601_12 </em></strong></font><font
face="黑体" color="#800080"> </font><font size="4" color="#800080" face="宋体">【得远书】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">故人居谪宦，今日一书来。良久惊兼喜，殷勤卷更开。<BR>
</font></big>
<font color="#400080">瘴云沉去雁，江雨促新梅。满纸殊乡泪，非冤不可哀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷601_13 </em></strong></font><font
face="黑体" color="#800080"> </font><font size="4" color="#800080" face="宋体">【赠同席】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">四座列吾友，满园花照衣。一生知几度，后到拟先归。<BR>
</font></big>
<font color="#400080">急管侵诸乐，严城送落晖。当欢莫离席，离席却欢稀。
<P><big><font size="3" face="黑体" color="#000080"><strong><em>&nbsp;&nbsp; 卷601_14 </em></strong></font><font
face="黑体" color="#800080"> </font><font size="4" color="#800080" face="宋体">【赠供奉僧玄观】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">自得曹溪法，诸经更不看。已降禅侣久，兼作帝师难。<BR>
</font></big>
<font color="#400080">夜木侵檐黑，秋灯照雨寒。如何嫌有著，一念在林峦。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷601_15 </em></strong></font><font
face="黑体" color="#800080"> </font><font size="4" color="#800080" face="宋体">【送琴客】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">楚客抱离思，蜀琴留恨声。坐来新月上，听久觉秋生。<BR>
</font></big>
<font color="#400080">夜静骚人语，天高别鹤鸣。因君兴一叹，竟夕意难平。<br>
<P><big><font size="3" face="黑体" color="#000080"><strong><em>&nbsp;&nbsp; 卷601_16 </em></strong></font><font
face="黑体" color="#800080"> </font><font size="4" color="#800080" face="宋体">【别谪者】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">此地闻犹恶，人言是所之。一家书绝久，孤驿梦成迟。<BR>
</font></big>
<font color="#400080">八月三湘道，闻猿冒雨时。不须祠楚相，臣节转堪疑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷601_17 </em></strong></font><font
face="黑体" color="#800080"> </font><font size="4" color="#800080" face="宋体">【行思】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">千里岂云去，欲归如路穷。人间无暇日，马上又秋风。<BR>
</font></big>
<font color="#400080">破月衔高岳，流星拂晓空。此时皆在梦，行色独匆匆。
<P><big><font size="3" face="黑体" color="#000080"><strong><em>&nbsp;&nbsp; 卷601_18 </em></strong></font><font
face="黑体" color="#800080"> </font><font size="4" color="#800080" face="宋体">【感怀题从舅宅】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">郗家庭树下，几度醉春风。今日花还发，当时事不同。<BR>
</font></big>
<font color="#400080">流言应未息，直道竟难通。徒遣相思者，悲歌向暮空。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷601_19 </em></strong></font><font
face="黑体" color="#800080"> </font><font size="4" color="#800080" face="宋体">【与友人会】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">蝉吟槐蕊落，的的是愁端。病觉离家远，贫知处事难。<BR>
</font></big>
<font color="#400080">真交无所隐，深语有馀欢。未必闻歌吹，羁心得暂宽。<br>
<P><big><font size="3" face="黑体" color="#000080"><strong><em>&nbsp;&nbsp; 卷601_20 </em></strong></font><font
face="黑体" color="#800080"> </font><font size="4" color="#800080" face="宋体">【赠春游侣】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">密林多暗香，轻吹送馀芳。啼鸟愁春尽，游人喜日长。<BR>
</font></big>
<font color="#400080">浮云横暮色，新雨洗韶光。欲散垂□恨，应须入醉乡。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷601_21 </em></strong></font><font
face="黑体" color="#800080"> </font><font size="4" color="#800080" face="宋体">【送人游边】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">愁指萧关外，风沙入远程。马行初有迹，雨落竟无声。<BR>
</font></big>
<font color="#400080">地理全归汉，天威不在兵。西京逢故老，暗喜复时平。
<P><big><font size="3" face="黑体" color="#000080"><strong><em>&nbsp;&nbsp; 卷601_22 </em></strong></font><font
face="黑体" color="#800080"> </font><font size="4" color="#800080" face="宋体">【寄栖白上人】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">剪发兼成隐，将心更属文。无l对豪客，不拜谒吾君。<BR>
</font></big>
<font color="#400080">画壁惟泉石，经窗半典坟。归林幽鸟狎，乞食病僧分。<BR>
</font></big>
<font color="#400080">默坐终清夜，凝思念碧云。相逢应未卜，余正走嚣氛。
<P><big><font size="3" face="黑体" color="#000080"><strong><em>&nbsp;&nbsp; 卷601_23 </em></strong></font><font
face="黑体" color="#800080"> </font><font size="4" color="#800080" face="宋体">【送人入新罗使】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">鸡林君欲去，立册付星轺。越海程难计，征帆影自飘。<BR>
</font></big>
<font color="#400080">望乡当落日，怀阙羡回潮。宿雾蒙青嶂，惊波荡碧霄。<BR>
</font></big>
<font color="#400080">春生阳气早，天接祖州遥。愁约三年外，相迎上石桥。
<P><big><font size="3" face="黑体" color="#000080"><strong><em>&nbsp;&nbsp; 卷601_24 </em></strong></font><font
face="黑体" color="#800080"> </font><font size="4" color="#800080" face="宋体">【咏铁马鞭】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">汉将临流得铁鞭，鄂侯名字旧雕镌。须为圣代无双物，<BR>
</font></big>
<font color="#400080">肯逐将军卧九泉。汗马不侵诛虏血，神功今见补亡篇。<BR>
</font></big>
<font color="#400080">时来终荐明君用，莫叹沉埋二百年。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷601_25 </em></strong></font><font
face="黑体" color="#800080"> </font><font size="4" color="#800080" face="宋体">【送友人】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">举世谁能与事期，解携多是正欢时。人间不遣有名利，<BR>
</font></big>
<font color="#400080">陌上始应无别离。晚渡待船愁立久，乱山投店独行迟。<BR>
</font></big>
<font color="#400080">我今漂泊还如此，江剑相逢亦未知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷601_26 </em></strong></font><font
face="黑体" color="#800080"> </font><font size="4" color="#800080" face="宋体">【南潭】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">匝岸青芜掩古苔，面山亭树枕潭开。有时弦管收筵促，<BR>
</font></big>
<font color="#400080">无数凫p逆浪来。路入龙祠群木老，风惊渔艇一声回。<BR>
</font></big>
<font color="#400080">人传郭恽多游此，谁见当初泛玉杯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷601_27 </em></strong></font><font
face="黑体" color="#800080"> </font><font size="4" color="#800080" face="宋体">【秋夜作】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">数亩池塘近杜陵，秋天寂寞夜云凝。芙蓉叶上三更雨，<BR>
</font></big>
<font color="#400080">蟋蟀声中一点灯。迹避险d翻失路，心归闲淡不因僧。<BR>
</font></big>
<font color="#400080">既逢上国陈诗日，长守林泉亦未能。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷601_28 </em></strong></font><font
face="黑体" color="#800080"> </font><font size="4" color="#800080" face="宋体">【客恨】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">古原南北旧萧疏，高木风多小雪馀。半夜病吟人寝后，<BR>
</font></big>
<font color="#400080">百年闲事酒醒初。频招兄弟同佳节，已有兵戈隔远书。<BR>
</font></big>
<font color="#400080">肥马王孙定相笑，不知岐路厌樵渔。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷601_29 </em></strong></font><font
face="黑体" color="#800080"> </font><font size="4" color="#800080" face="宋体">【三月尽日】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">江头从此管弦稀，散尽游人独未归。<br>落日已将春色去，残花应逐夜风飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷601_30 </em></strong></font><font
face="黑体" color="#800080"> </font><font size="4" color="#800080" face="宋体">【绿珠咏】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">洛阳佳丽与芳华，金谷园中见百花。<br>谁遣当年坠楼死，无人巧笑破孙家。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷601_31 </em></strong></font><font
face="黑体" color="#800080"> </font><font size="4" color="#800080" face="宋体">【赠别】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">又将书剑出孤舟，尽日停桡结远愁。<br>莫道江波话离别，江波一去不回流。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷601_32 </em></strong></font><font
face="黑体" color="#800080"> </font><font size="4" color="#800080" face="宋体">【闷书】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">病来难处早秋天，一径无人树有蝉。<br>归计未成书半卷，中宵多梦昼多眠。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷601_33 </em></strong></font><font
face="黑体" color="#800080"> </font><font size="4" color="#800080" face="宋体">【伤春】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">即是春风尽，仍沾夜雨归。明朝更来此，兼恐落花稀。<br>
<P><big><font size="3" face="黑体" color="#000080"><strong><em>&nbsp;&nbsp; 卷601_34 </em></strong></font><font
face="黑体" color="#800080"> </font><font size="4" color="#800080" face="宋体">【登临洮望萧关】<a
href="authers/qzz_1248.htm" target="_blank"></font><font size="3" color="#0080FF"><font face="黑体">李昌符</font></a></big> 
<br>
</font><br>
<font color="#400080">渐觉风沙暗，萧关欲到时。儿童能探火，妇女解缝旗。<BR>
</font></big>
<font color="#400080">川少衔鱼鹭，林多带箭麋。暂来戎马地，不敢苦吟诗。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
