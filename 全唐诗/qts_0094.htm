<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷九十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷九十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷94_1 </em></strong></font><font
face="黑体" color="#800080"> </font><font size="4" color="#800080" face="宋体">【明冰篇】<a
href="authers/qzz_0211.htm" target="_blank"></font><font size="3" color="#0080FF"><font face="黑体">富嘉谟</font></a></big> 
<br>
</font><br>
<font color="#400080">北陆苍茫河海凝，南山阑干昼夜冰，素彩峨峨明月升。<BR>
</font></big>
<font color="#400080">深山穷谷不自见，安知采斫备嘉荐，阴房涸Z掩寒扇。<BR>
</font></big>
<font color="#400080">阳春二月朝始暾，春光潭沱度千门，明冰时出御至尊。<BR>
</font></big>
<font color="#400080">彤庭赫赫九仪备，腰玉煌煌千官事，明冰毕赋周在位。<BR>
</font></big>
<font color="#400080">忆昨沙漠寒风涨，昆仑长河冰始壮，漫汗蚧亭障。<BR>
</font></big>
<font color="#400080">廾雁江上来，禁苑池台冰复开，摇青涵绿映楼台。<BR>
</font></big>
<font color="#400080">豳歌七月王风始，凿冰藏用昭物轨，四时不忒千万祀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷94_2 </em></strong></font><font
face="黑体" color="#800080"> </font><font size="4" color="#800080" face="宋体">【长门怨】<a
href="authers/qzz_0212.htm" target="_blank"></font><font size="3" color="#0080FF"><font face="黑体">吴少微</font></a></big> 
<br>
</font><br>
<font color="#400080">月出映层城，孤圆上太清。君王眷爱歇，枕席凉风生。<BR>
</font></big>
<font color="#400080">怨咽不能寝，踟蹰步前楹。空阶白露色，百草寒虫鸣。<BR>
</font></big>
<font color="#400080">念昔金房里，犹嫌玉座轻。如何娇所误，长夜泣恩情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷94_3 </em></strong></font><font
face="黑体" color="#800080"> </font><font size="4" color="#800080" face="宋体">【和崔侍御日用游开化寺阁】<a
href="authers/qzz_0212.htm" target="_blank"></font><font size="3" color="#0080FF"><font face="黑体">吴少微</font></a></big> 
<br>
</font><br>
<font color="#400080">左宪多才雄，故人尤鸷鹗。护赠单于使，休轺太原郭。<BR>
</font></big>
<font color="#400080">馆次厌烦R，清怀寻寂寞。西缘十里馀，北上开化阁。<BR>
</font></big>
<font color="#400080">初入云树间，冥蒙未昭廓。渐出栏n外，万里秋景焯。<BR>
</font></big>
<font color="#400080">岁晏风落山，天寒水归壑。览物颂幽景，三乘动玄钥。<BR>
</font></big>
<font color="#400080">但敷利解言，永用忘昏著。
<P><big><font size="3" face="黑体" color="#000080"><strong><em>&nbsp;&nbsp; 卷94_4 </em></strong></font><font
face="黑体" color="#800080"> </font><font size="4" color="#800080" face="宋体">【哭富嘉谟】<a
href="authers/qzz_0212.htm" target="_blank"></font><font size="3" color="#0080FF"><font face="黑体">吴少微</font></a></big> 
<br>
</font><br>
<font color="#400080">吾友适不死，於戏社稷臣。直禄非造利，长怀大庇人。<BR>
</font></big>
<font color="#400080">乃通承明籍，遘此敦春。药厉其可畏，皇穹故匪仁。<BR>
</font></big>
<font color="#400080">畴昔与夫子，孰云异天伦。同病一相失，茫茫不重陈。<BR>
</font></big>
<font color="#400080">子之文章在，其殆尼父新。鼓兴斡河岳，贞词毒鬼神。<BR>
</font></big>
<font color="#400080">可悲不可朽，车没荒榛。圣主贤为宝，吁兹大国贫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷94_5 </em></strong></font><font
face="黑体" color="#800080"> </font><font size="4" color="#800080" face="宋体">【过汉故城】<a
href="authers/qzz_0212.htm" target="_blank"></font><font size="3" color="#0080FF"><font face="黑体">吴少微</font></a></big> 
<br>
</font><br>
<font color="#400080">大汉昔未定，强秦犹擅场。中原逐鹿罢，高祖郁龙骧。<BR>
</font></big>
<font color="#400080">经始谋帝座，兹焉壮未央。规模窥栋宇，表里浚城隍。<BR>
</font></big>
<font color="#400080">群后崇长乐，中朝增建章。句陈被兰，乐府奏芝房。<BR>
</font></big>
<font color="#400080">翡翠明珠帐，鸳鸯白玉堂。清晨宝鼎食，闲夜郁金香。<BR>
</font></big>
<font color="#400080">天马来东道，佳人倾北方。何其赫隆盛，自谓宝灵长。<BR>
</font></big>
<font color="#400080">历数有时尽，哀平嗟不昌。冰坚成巨猾，火德遂颓纲。<BR>
</font></big>
<font color="#400080">奥位匪虚校，贪天竟速亡。魂神吁社稷，豹虎斗岩廊。<BR>
</font></big>
<font color="#400080">金狄移灞岸，铜盘向洛阳。君王无处所，年代几荒凉。<BR>
</font></big>
<font color="#400080">宫阙谁家域，蓁芜I我裳。井田唯有草，海水变为桑。<BR>
</font></big>
<font color="#400080">昔在高门内，于今岐路傍。馀基不可识，古墓列成行。<BR>
</font></big>
<font color="#400080">狐兔惊魍魉，鸱鸟吓狂。空城寒日晚，平野暮云黄。<BR>
</font></big>
<font color="#400080">烈烈樊青棘，萧萧吹白杨。千秋并万岁，空使咏歌伤。
<P><big><font size="3" face="黑体" color="#000080"><strong><em>&nbsp;&nbsp; 卷94_6 </em></strong></font><font
face="黑体" color="#800080"> </font><font size="4" color="#800080" face="宋体">【古意】<a
href="authers/qzz_0212.htm" target="_blank"></font><font size="3" color="#0080FF"><font face="黑体">吴少微</font></a></big> 
<br>
</font><br>
<font color="#400080">洛阳芳树向春开，洛阳女儿平旦来。流车走马纷相催，<BR>
</font></big>
<font color="#400080">折芳瑶华向曲台。曲台自有千万行，重花累叶间垂杨。<BR>
</font></big>
<font color="#400080">北林朝日镜明光，南国微风苏合香。可怜窈窕女，<BR>
</font></big>
<font color="#400080">不作邯郸娼。妙舞轻回拂长袖，高歌浩唱发清商。<BR>
</font></big>
<font color="#400080">歌终舞罢欢无极，乐往悲来长叹息。阳春白日不少留，<BR>
</font></big>
<font color="#400080">红荣碧树无颜色。碧树风花先春度，珠帘粉泽无人顾。<BR>
</font></big>
<font color="#400080">如何年少忽迟暮，坐见明月与白露。明月白露夜已寒，<BR>
</font></big>
<font color="#400080">香衣锦带空珊珊。今日阳春一妙曲，凤凰楼上与君弹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷94_7 </em></strong></font><font
face="黑体" color="#800080"> </font><font size="4" color="#800080" face="宋体">【怨歌行】<a
href="authers/qzz_0212.htm" target="_blank"></font><font size="3" color="#0080FF"><font face="黑体">吴少微</font></a></big> 
<br>
</font><br>
<font color="#400080">城南有怨妇，含情傍芳丛。自谓二八时，歌舞入汉宫。<BR>
</font></big>
<font color="#400080">皇恩数流眄，承幸玉堂中。绿柏黄花催夜酒，<BR>
</font></big>
<font color="#400080">锦衣罗袂逐春风。建章西宫焕若神，燕赵美女三千人。<BR>
</font></big>
<font color="#400080">君王厌德不忘新，况群艳冶纷来陈。是时别君不再见，<BR>
</font></big>
<font color="#400080">三十三春长信殿。长信重门昼掩关，清房晓帐幽且闲。<BR>
</font></big>
<font color="#400080">绮窗虫网氛尘色，文轩莺对桃李颜。天王贵宫不贮老，<BR>
</font></big>
<font color="#400080">浩然含泪今来还。自怜春色转晚暮，试逐佳游芳草路。<BR>
</font></big>
<font color="#400080">小腰丽女夺人奇，金鞍少年曾不顾。（有逸句）<BR>
</font></big>
<font color="#400080">归来谁为夫，请谢西家妇，莫辞先醉解罗襦。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷94_8 </em></strong></font><font
face="黑体" color="#800080"> </font><font size="4" color="#800080" face="宋体">【陇头水】<a
href="authers/qzz_0213.htm" target="_blank"></font><font size="3" color="#0080FF"><font face="黑体">员半千</font></a></big> 
<br>
</font><br>
<font color="#400080">路出金河道，山连玉塞门。旌旗云里度，杨柳曲中喧。<BR>
</font></big>
<font color="#400080">喋血多壮胆，裹革无怯魂。严霜敛曙色，大明辞朝暾。<BR>
</font></big>
<font color="#400080">尘销营卒垒，沙静都尉垣。雾卷白山出，风吹黄叶翻。<BR>
</font></big>
<font color="#400080">将军献凯入，万里绝河源。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷94_9 </em></strong></font><font
face="黑体" color="#800080"> </font><font size="4" color="#800080" face="宋体">【陇右途中遭非语】<a
href="authers/qzz_0213.htm" target="_blank"></font><font size="3" color="#0080FF"><font face="黑体">员半千</font></a></big> 
<br>
</font><br>
<font color="#400080">赵有两毛遂，鲁闻二曾参。慈母犹且惑，况在行路心。<BR>
</font></big>
<font color="#400080">冠冕无丑士，贿赂成知己。名利我所无，清浊谁见理。<BR>
</font></big>
<font color="#400080">敝服空逢春，缓带不著身。出游非怀璧，何忧乎忌人。<BR>
</font></big>
<font color="#400080">正须自保爱，振衣出世尘。
<P><big><font size="3" face="黑体" color="#000080"><strong><em>&nbsp;&nbsp; 卷94_10 </em></strong></font><font
face="黑体" color="#800080"> </font><font size="4" color="#800080" face="宋体">【仪坤庙乐章】<a
href="authers/qzz_0213.htm" target="_blank"></font><font size="3" color="#0080FF"><font face="黑体">员半千</font></a></big> 
<br>
</font><br>
<font color="#400080">孝享云毕，维彻有章。云感玄羽，风凄素商。<BR>
</font></big>
<font color="#400080">瞻望神座，祗恋匪遑。礼终乐阕，肃雍锵锵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷94_11 </em></strong></font><font
face="黑体" color="#800080"> </font><font size="4" color="#800080" face="宋体">【铜雀妓】<a
href="authers/qzz_0214.htm" target="_blank"></font><font size="3" color="#0080FF"><font face="黑体">王m</font></a></big> 
<br>
</font><br>
<font color="#400080">日暮铜雀迥，秋深玉座清。萧森松柏望，委郁绮罗情。<BR>
</font></big>
<font color="#400080">君恩不再得，妾舞为谁轻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷94_12 </em></strong></font><font
face="黑体" color="#800080"> </font><font size="4" color="#800080" face="宋体">【蜀中言怀】<a
href="authers/qzz_0214.htm" target="_blank"></font><font size="3" color="#0080FF"><font face="黑体">王m</font></a></big> 
<br>
</font><br>
<font color="#400080">独坐年将暮，常怀志不通。有时须问影，无事却书空。<BR>
</font></big>
<font color="#400080">弃置如天外，平生似梦中。蓬心犹是客，华发欲成翁。<BR>
</font></big>
<font color="#400080">迹滞魂逾窘，情乖路转穷。别离同夜月，愁思隔秋风。<BR>
</font></big>
<font color="#400080">老少悲颜驷，盈虚悟翟公。时来不可问，何用求童蒙。
<P><big><font size="3" face="黑体" color="#000080"><strong><em>&nbsp;&nbsp; 卷94_13 </em></strong></font><font
face="黑体" color="#800080"> </font><font size="4" color="#800080" face="宋体">【古别离】<a
href="authers/qzz_0214.htm" target="_blank"></font><font size="3" color="#0080FF"><font face="黑体">王m</font></a></big> 
<br>
</font><br>
<font color="#400080">昔岁惊杨柳，高楼悲独守。今年芳树枝，孤栖怨别离。<BR>
</font></big>
<font color="#400080">珠帘昼不卷，罗幔晓长垂。苦调琴先觉，愁容镜独知。<BR>
</font></big>
<font color="#400080">频年雁度无消息，罢却鸳文何用织。夜还罗帐空有情，<BR>
</font></big>
<font color="#400080">春著裙腰自无力。青轩桃李落纷纷，紫庭兰蕙日氛氲。<BR>
</font></big>
<font color="#400080">已能憔悴今如此，更复含情一待君。<BR>
<P><big><font size="3" face="黑体" color="#000080"><strong><em>&nbsp;&nbsp; 卷94_14 </em></strong></font><font
face="黑体" color="#800080"> </font><font size="4" color="#800080" face="宋体">【江上有怀】<a
href="authers/qzz_0214.htm" target="_blank"></font><font size="3" color="#0080FF"><font face="黑体">王m</font></a></big> 
<br>
</font><br>
<font color="#400080">湛湛江水见底清，荷花莲子傍江生。采莲将欲寄同心，<BR>
</font></big>
<font color="#400080">秋风落花空复情。棹歌数曲如有待，正见明月度东海。<BR>
</font></big>
<font color="#400080">海上云尽月苍苍，万里分辉满洛阳。洛阳闺阁夜何央，<BR>
</font></big>
<font color="#400080">蛾眉婵娟断人肠。寂寥金屏空自掩，青荧银烛不生光。<BR>
</font></big>
<font color="#400080">应怜水宿洞庭子，今夕迢遥天一方。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷94_15 </em></strong></font><font
face="黑体" color="#800080"> </font><font size="4" color="#800080" face="宋体">【江滨梅】<a
href="authers/qzz_0214.htm" target="_blank"></font><font size="3" color="#0080FF"><font face="黑体">王m</font></a></big> 
<br>
</font><br>
<font color="#400080">忽见寒梅树，开花汉水滨。不知春色早，疑是弄珠人。<br>
<P><big><font size="3" face="黑体" color="#000080"><strong><em>&nbsp;&nbsp; 卷94_16 </em></strong></font><font
face="黑体" color="#800080"> </font><font size="4" color="#800080" face="宋体">【临水亭】<a
href="authers/qzz_0215.htm" target="_blank"></font><font size="3" color="#0080FF"><font face="黑体">闾丘均</font></a></big> 
<br>
</font><br>
<font color="#400080">高馆基曾山，微幂生花草。傍对野村树，下临车马道。<BR>
</font></big>
<font color="#400080">清朗悟心术，幽遐备瞻讨。回合峰隐云，联绵渚萦岛。<BR>
</font></big>
<font color="#400080">气似沧洲胜，风为青春好。相及盛年时，无令叹衰老。<br>
<P><big><font size="3" face="黑体" color="#000080"><strong><em>&nbsp;&nbsp; 卷94_17 </em></strong></font><font
face="黑体" color="#800080"> </font><font size="4" color="#800080" face="宋体">【长门怨】<a
href="authers/qzz_0000.htm" target="_blank"></font><font size="3" color="#0080FF"><font face="黑体">齐浣</font></a></big> 
<br>
</font><br>
<font color="#400080">茕茕孤思逼，寂寂长门夜。妾妒亦知非，君恩那不借。<BR>
</font></big>
<font color="#400080">携琴就玉阶，调悲声未谐。将心托明月，流影入君怀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷94_18 </em></strong></font><font
face="黑体" color="#800080"> </font><font size="4" color="#800080" face="宋体">【长门怨（一作刘皂诗）】<a
href="authers/qzz_0000.htm" target="_blank"></font><font size="3" color="#0080FF"><font face="黑体">齐浣</font></a></big> 
<br>
</font><br>
<font color="#400080">宫殿沉沉月欲分，昭阳更漏不堪闻。<br>珊瑚枕上千行泪，不是思君是恨君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷94_19 </em></strong></font><font
face="黑体" color="#800080"> </font><font size="4" color="#800080" face="宋体">【仪坤庙乐章】<a
href="authers/qzz_0217.htm" target="_blank"></font><font size="3" color="#0080FF"><font face="黑体">祝钦明</font></a></big> 
<br>
</font><br>
<font color="#400080">s宫实实，清庙微微。降格无象，馨香有依。<BR>
</font></big>
<font color="#400080">式昭纂庆，方融嗣徽。明是享，神保聿归。<BR>
<P><big><font size="3" face="黑体" color="#000080"><strong><em>&nbsp;&nbsp; 卷94_20 </em></strong></font><font
face="黑体" color="#800080"> </font><font size="4" color="#800080" face="宋体">【仪坤庙乐章】<a
href="authers/qzz_0218.htm" target="_blank"></font><font size="3" color="#0080FF"><font face="黑体">刘知几</font></a></big> 
<br>
</font><br>
<font color="#400080">妙算申帷幄，神谋出庙廷。两阶文物备，七德武功成。<BR>
</font></big>
<font color="#400080">校猎长杨苑，屯军细柳营。将军献凯入，歌舞溢重城。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷94_21 </em></strong></font><font
face="黑体" color="#800080"> </font><font size="4" color="#800080" face="宋体">【仪坤庙乐章】<a
href="authers/qzz_0219.htm" target="_blank"></font><font size="3" color="#0080FF"><font face="黑体">胡雄</font></a></big> 
<br>
</font><br>
<font color="#400080">送文迎武递参差，一始一终光圣仪。<br>四海生人歌有庆，千龄孝享肃无亏。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷94_22 </em></strong></font><font
face="黑体" color="#800080"> </font><font size="4" color="#800080" face="宋体">【仪坤庙乐章】<a
href="authers/qzz_0220.htm" target="_blank"></font><font size="3" color="#0080FF"><font face="黑体">张齐贤</font></a></big> 
<br>
</font><br>
<font color="#400080">圭既濯，郁鬯既陈。画幕云举，黄流玉醇。<BR>
</font></big>
<font color="#400080">仪充献酌，礼盛众。地察惟孝，愉焉飨亲。<BR>
<P><big><font size="3" face="黑体" color="#000080"><strong><em>&nbsp;&nbsp; 卷94_23 </em></strong></font><font
face="黑体" color="#800080"> </font><font size="4" color="#800080" face="宋体">【仪坤庙乐章】<a
href="authers/qzz_0221.htm" target="_blank"></font><font size="3" color="#0080FF"><font face="黑体">郑善玉</font></a></big> 
<br>
</font><br>
<font color="#400080">酌郁既灌，取萧方k，笾豆静器，簋芬。<BR>
</font></big>
<font color="#400080">鱼腊荐美，牲槐斫e。是戢是将，载迎载列。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷94_24 </em></strong></font><font
face="黑体" color="#800080"> </font><font size="4" color="#800080" face="宋体">【仪坤庙乐章】<a
href="authers/qzz_0222.htm" target="_blank"></font><font size="3" color="#0080FF"><font face="黑体">丘悦</font></a></big> 
<br>
</font><br>
<font color="#400080">孝哉我后，冲乎乃圣。道映重华，德辉文命。慕深视箧，<BR>
</font></big>
<font color="#400080">情殷抚镜。万国移命，兆人承庆。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
