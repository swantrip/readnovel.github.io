<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百八十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百八十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷684_1 </em></strong></font><font
face="黑体" color="#800080"> </font><font size="4" color="#800080" face="宋体">【奉和御制】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">岳寺清秋霁，宸游永日闲。霓旌森物外，凤吹落人间。<BR>
</font></big>
<font color="#400080">玉漱穿城水，屏开对阙山。皆知圣情悦，丽藻洒芳兰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_2 </em></strong></font><font
face="黑体" color="#800080"> </font><font size="4" color="#800080" face="宋体">【和集贤相公西溪侍宴观竞渡】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">片水耸层桥，祥烟霭庆霄。昼花铺广宴，晴电闪飞桡。<BR>
</font></big>
<font color="#400080">浪叠摇仙仗，风微定彩标。都人同盛观，不觉在行朝。<br>
<P><big><font size="3" face="黑体" color="#000080"><strong><em>&nbsp;&nbsp; 卷684_3 </em></strong></font><font
face="黑体" color="#800080"> </font><font size="4" color="#800080" face="宋体">【山居即事四首】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">桂树秋来风满枝，碧岩归日免乖期。<br>故人尽向蟾宫折，独我攀条欲寄谁。<br>
<br>
<font color="#400080">不傲南窗且采樵，干松每带湿云烧。<br>庖厨却得长兼味，三秀芝根五X苗。<br>
<br>
<font color="#400080">万事然只有棋，小轩高净簟凉时。<br>阑珊半局和微醉，花落中庭树影移。<br>
<br>
<font color="#400080">无邻无里不成村，水曲云重掩石门。<br>何用深求避秦客，吾家便是武陵源。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷684_4 </em></strong></font><font
face="黑体" color="#800080"> </font><font size="4" color="#800080" face="宋体">【红白牡丹】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">不必繁弦不必歌，静中相对更情多。殷鲜一半霞分绮，<BR>
</font></big>
<font color="#400080">洁澈旁边月s波。看久愿成庄叟梦，惜留须倩鲁阳戈。<BR>
</font></big>
<font color="#400080">重来应共今来别，风堕香残衬绿莎。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_5 </em></strong></font><font
face="黑体" color="#800080"> </font><font size="4" color="#800080" face="宋体">【中秋陪熙用学士禁中玩月】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">月圆年十二，秋半每多阴。此夕无纤霭，同君宿禁林。<BR>
</font></big>
<font color="#400080">未高知海阔，当午见宫深。衣似繁霜透，身疑积水沈。<BR>
</font></big>
<font color="#400080">遭逢陪侍辇，归去忆抽簪。太液池南岸，相期到晓吟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_6 </em></strong></font><font
face="黑体" color="#800080"> </font><font size="4" color="#800080" face="宋体">【题豪家故池】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">岁久无泉引，春来仰雨流。萍枯黏朽槛，沙浅露沉舟。<BR>
</font></big>
<font color="#400080">照影人何在，持竿客寄游。然兴废外，回首谢眠鸥。<br>
<P><big><font size="3" face="黑体" color="#000080"><strong><em>&nbsp;&nbsp; 卷684_7 </em></strong></font><font
face="黑体" color="#800080"> </font><font size="4" color="#800080" face="宋体">【偶题】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">贱子曾尘国士知，登门倒屣忆当时。西州酌尽看花酒，<BR>
</font></big>
<font color="#400080">东阁编成咏雪诗。莫道精灵无伯有，寻闻任侠报爰丝。<BR>
</font></big>
<font color="#400080">乌衣旧宅犹能认，粉竹金松一两枝。<BR>
<P><big><font size="3" face="黑体" color="#000080"><strong><em>&nbsp;&nbsp; 卷684_8 </em></strong></font><font
face="黑体" color="#800080"> </font><font size="4" color="#800080" face="宋体">【渚宫立春书怀】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">春候侵残腊，江芜绿已齐。风高莺啭涩，雨密雁飞低。<BR>
</font></big>
<font color="#400080">向日心须在，归朝路欲迷。近闻惊御火，犹及灞陵西。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_9 </em></strong></font><font
face="黑体" color="#800080"> </font><font size="4" color="#800080" face="宋体">【闻李翰林游池上有寄】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">花飞絮落水和流，玉署词臣奉诏游。四面看人随画o，<BR>
</font></big>
<font color="#400080">中流合乐起眠鸥。皇恩自抱丹心报，清颂谁将白雪酬。<BR>
</font></big>
<font color="#400080">不为禁钟催入宿，前峰月上未回舟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_10 </em></strong></font><font
face="黑体" color="#800080"> </font><font size="4" color="#800080" face="宋体">【谷口寓居偶题】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">涔涔病骨怯朝天，谷口归来取性眠。峭壁削成开画障，<BR>
</font></big>
<font color="#400080">急溪飞下咽繁弦。不能尘土争闲事，且放形神学散仙。<BR>
</font></big>
<font color="#400080">已熟前峰采芝径，更于何处养残年。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_11 </em></strong></font><font
face="黑体" color="#800080"> </font><font size="4" color="#800080" face="宋体">【无题】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">万态千端一瞬中，沁园芜没伫秋风。夜警池塘冷，<BR>
</font></big>
<font color="#400080">蝙蝠昼飞楼阁空。粉貌早闻残洛市，箫声犹自傍秦宫。<BR>
</font></big>
<font color="#400080">今朝陌上相非者，曾此歌钟几醉同。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_12 </em></strong></font><font
face="黑体" color="#800080"> </font><font size="4" color="#800080" face="宋体">【赋雪】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">一夜阴风度，平明颢气交。未知融结判，唯见混茫包。<BR>
</font></big>
<font color="#400080">路莫藏行迹，林难出树梢。气应封兽穴，险必堕禽巢。<BR>
</font></big>
<font color="#400080">影密灯回照，声繁竹送敲。玩宜苏让点，餐称蜜匀抄。<BR>
</font></big>
<font color="#400080">结冻防鱼跃，黏沙费马跑。炉寒资k荻，屋暖赖编茅。<BR>
</font></big>
<font color="#400080">远不分山叠，低宜失地坳。阑干高百尺，新霁若为抛。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_13 </em></strong></font><font
face="黑体" color="#800080"> </font><font size="4" color="#800080" face="宋体">【寄僧】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">柳拂池光一点清，紫方袍袖杖藜行。偶传新句来中禁，<BR>
</font></big>
<font color="#400080">谁把闲书寄上卿。锡倚山根重藓破，棋敲石面碎云生。<BR>
</font></big>
<font color="#400080">应怜正视淮王诏，不识东林物外情。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_14 </em></strong></font><font
face="黑体" color="#800080"> </font><font size="4" color="#800080" face="宋体">【酬僧】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">吾师既续惠休才，况值高秋万象开。吟处远峰横落照，<BR>
</font></big>
<font color="#400080">定中黄叶下青苔。双林不见金兰久，丹楚空翻组绣来。<BR>
</font></big>
<font color="#400080">闻说近郊寒尚绿，登临应待一追陪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_15 </em></strong></font><font
face="黑体" color="#800080"> </font><font size="4" color="#800080" face="宋体">【题延寿坊东南角古池】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">蔓草萧森曲岸摧，水笼沙浅露莓苔。更无蔟蔟红妆点，<BR>
</font></big>
<font color="#400080">犹有双双翠羽来。雨细几逢耕犊去，日斜时见钓人回。<BR>
</font></big>
<font color="#400080">繁华自古皆相似，金谷荒园土一堆。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_16 </em></strong></font><font
face="黑体" color="#800080"> </font><font size="4" color="#800080" face="宋体">【登鹳雀楼】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">鸟在林梢脚底看，夕阳无际戍烟残。冻开河水奔浑急，<BR>
</font></big>
<font color="#400080">雪洗条山错落寒。始为一名抛故国，近因多难怕长安。<BR>
</font></big>
<font color="#400080">祖鞭掉折徒为尔，赢得云溪负钓竿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_17 </em></strong></font><font
face="黑体" color="#800080"> </font><font size="4" color="#800080" face="宋体">【和峡州冯使君题所居】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">三年拔薤成仁政，一日诛茅葺所居。晓岫近排吟阁冷，<BR>
</font></big>
<font color="#400080">夜江遥响寝堂虚。唯怀避地逃多难，不羡朝天卧直庐。<BR>
</font></big>
<font color="#400080">记得街西邻舍否，投荒南去五千馀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_18 </em></strong></font><font
face="黑体" color="#800080"> </font><font size="4" color="#800080" face="宋体">【秋日感事】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">一叶飘然夕照沈，世间何事不经心。几人欲话云台峻，<BR>
</font></big>
<font color="#400080">独我方探禹穴深。鸡檄固应无下策，鹤书还要问中林。<BR>
</font></big>
<font color="#400080">自怜情为多忧动，不为西风白露吟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_19 </em></strong></font><font
face="黑体" color="#800080"> </font><font size="4" color="#800080" face="宋体">【莺】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">日落林西鸟未知，自先飞上最高枝。千啼万语不离恨，<BR>
</font></big>
<font color="#400080">已去又来如有期。惯识江南春早处，长惊蓟北梦回时。<BR>
</font></big>
<font color="#400080">谢家园里成吟久，只欠池塘一句诗。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_20 </em></strong></font><font
face="黑体" color="#800080"> </font><font size="4" color="#800080" face="宋体">【次韵和王员外杂游四韵】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">一分难减亦难加，得似溪头浣越纱。两桨惯邀催去艇，<BR>
</font></big>
<font color="#400080">七香曾占取来车。黄昏忽堕当楼月，清晓休开满镜花。<BR>
</font></big>
<font color="#400080">谁见玉郎肠断处，露床风簟半欹斜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_21 </em></strong></font><font
face="黑体" color="#800080"> </font><font size="4" color="#800080" face="宋体">【秋事】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">江天暑气自凉清，物候须知一雨成。松竹健来唯欠语，<BR>
</font></big>
<font color="#400080">蕙兰衰去始多情。他年拟献书空在，此日知机意尽平。<BR>
</font></big>
<font color="#400080">更欲轻桡放烟浪，苇花深处睡秋声。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_22 </em></strong></font><font
face="黑体" color="#800080"> </font><font size="4" color="#800080" face="宋体">【和陆拾遗题谏院松】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">落落孤松何处寻，月华西畔结根深。晓含仙掌三清露，<BR>
</font></big>
<font color="#400080">晚上宫墙百雉阴。野鹤不归应有怨，白云高去太无心。<BR>
</font></big>
<font color="#400080">碧岩秋涧休相望，捧日元须在禁林。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_23 </em></strong></font><font
face="黑体" color="#800080"> </font><font size="4" color="#800080" face="宋体">【题扬子津亭】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">扬子江津十四经，纪行文字遍长亭。惊人旅鬓斩新白，<BR>
</font></big>
<font color="#400080">无事海门依旧青。前路莫知霜凛凛，故乡何处雁冥冥。<BR>
</font></big>
<font color="#400080">可怜不识生离者，数点渔帆落暮汀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_24 </em></strong></font><font
face="黑体" color="#800080"> </font><font size="4" color="#800080" face="宋体">【闲望】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">三点五点映山雨，一枝两枝临水花。蛱蝶狂飞掠芳草，<BR>
</font></big>
<font color="#400080">鸳鸯稳睡翘暖沙。阙下新居成别业，江南旧隐是谁家。<BR>
</font></big>
<font color="#400080">东迁西去俱无计，却羡暝归林上鸦。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_25 </em></strong></font><font
face="黑体" color="#800080"> </font><font size="4" color="#800080" face="宋体">【雪后过昭应】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">路过章台气象宽，九重城阙在云端。烟含上苑沈沈紫，<BR>
</font></big>
<font color="#400080">雪露南山韬。绮陌已堪骑宝马，绿芜行即弹金丸。<BR>
</font></big>
<font color="#400080">灞川南北真图画，更待残阳一望看。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_26 </em></strong></font><font
face="黑体" color="#800080"> </font><font size="4" color="#800080" face="宋体">【商人】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">百尺竿头五两斜，此生何处不为家。北抛衡岳南过雁，<BR>
</font></big>
<font color="#400080">朝发襄阳暮看花。蹭蹬也应无陆地，团圆应觉有天涯。<BR>
</font></big>
<font color="#400080">随风逐浪年年别，却笑如期八月槎。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_27 </em></strong></font><font
face="黑体" color="#800080"> </font><font size="4" color="#800080" face="宋体">【岐下闻杜鹃】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">化去蛮乡北，飞来渭水西。为多亡国恨，不忍故山啼。<BR>
</font></big>
<font color="#400080">怨已惊秦凤，灵应识汉鸡。数声烟漠漠，馀思草萋萋。<BR>
</font></big>
<font color="#400080">楼迥波无际，林昏日又低。如何不肠断，家近五云溪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_28 </em></strong></font><font
face="黑体" color="#800080"> </font><font size="4" color="#800080" face="宋体">【雨后闻思归乐二首】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">山禽连夜叫，兼雨未尝休。尽道思归乐，应多离别愁。<BR>
</font></big>
<font color="#400080">我家方旅食，故国在沧洲。闻此不能寐，青灯茆屋幽。<br>
<font color="#400080">一夜鸟飞鸣，关关彻五更。似因归路隔，长使别魂惊。<BR>
</font></big>
<font color="#400080">未省愁雨暗，就中伤月明。须知越吟客，欹枕不胜情。
<P><big><font size="3" face="黑体" color="#000080"><strong><em>&nbsp;&nbsp; 卷684_29 </em></strong></font><font
face="黑体" color="#800080"> </font><font size="4" color="#800080" face="宋体">【中夜闻啼禽】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">漠漠苍苍未五更，宿禽何处两三声。若非西涧回波触，<BR>
</font></big>
<font color="#400080">即是南塘急雨惊。金屋独眠堪寄恨，商陵永诀更牵情。<BR>
</font></big>
<font color="#400080">此时归梦随肠断，半壁残灯闪闪明。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_30 </em></strong></font><font
face="黑体" color="#800080"> </font><font size="4" color="#800080" face="宋体">【灵池县见早梅（时太尉中书令京兆公奉诏讨蜀余在幕中）】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">小园晴日见寒梅，一寸乡心万里回。春日暖时抛笠泽，<BR>
</font></big>
<font color="#400080">战尘飞处上琴台。栖身未识登龙地，落笔元非倚马才。<BR>
</font></big>
<font color="#400080">待勒燕然归未得，雪枝南畔少徘徊。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_31 </em></strong></font><font
face="黑体" color="#800080"> </font><font size="4" color="#800080" face="宋体">【野庙】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">古原荒庙掩莓苔，何处喧喧鼓笛来。<br>日暮鸟归人散尽，野风吹起纸钱灰。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷684_32 </em></strong></font><font
face="黑体" color="#800080"> </font><font size="4" color="#800080" face="宋体">【闲书】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">接鹭陪鸾漫得群，未如高卧紫溪云。晋阳起义寻常见，<BR>
</font></big>
<font color="#400080">湖口屯营取次闻。大底鹪鹏须自适，何尝玉石不同焚。<BR>
</font></big>
<font color="#400080">回看带砺山河者，济得危时没旧勋。<BR>
<P><big><font size="3" face="黑体" color="#000080"><strong><em>&nbsp;&nbsp; 卷684_33 </em></strong></font><font
face="黑体" color="#800080"> </font><font size="4" color="#800080" face="宋体">【寄贯休上人】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">别来如梦亦如云，八字微言不复闻。世上浮沈应念我，<BR>
</font></big>
<font color="#400080">笔端飞动只降君。几同江步吟秋霁，更忆山房语夜分。<BR>
</font></big>
<font color="#400080">见拟沃州寻旧约，且教丹顶许为邻。<BR>
<P><big><font size="3" face="黑体" color="#000080"><strong><em>&nbsp;&nbsp; 卷684_34 </em></strong></font><font
face="黑体" color="#800080"> </font><font size="4" color="#800080" face="宋体">【书怀】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">傍岩依树结檐楹，夏物萧疏景更清。滩响忽高何处雨，<BR>
</font></big>
<font color="#400080">松阴自转远山晴。见多邻犬遥相认，来惯幽禽近不惊。<BR>
</font></big>
<font color="#400080">争得便夸饶胜事，九衢尘里免劳生。<BR>
<P><big><font size="3" face="黑体" color="#000080"><strong><em>&nbsp;&nbsp; 卷684_35 </em></strong></font><font
face="黑体" color="#800080"> </font><font size="4" color="#800080" face="宋体">【重阳日荆州作】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">万里投荒已自哀，高秋寓目更徘徊。浊醪任冷难辞醉，<BR>
</font></big>
<font color="#400080">黄菊因暄却未开。上国莫归戎马乱，故人何在塞鸿来。<BR>
</font></big>
<font color="#400080">惊时感事俱无奈，不待残阳下楚台。<BR>
<P><big><font size="3" face="黑体" color="#000080"><strong><em>&nbsp;&nbsp; 卷684_36 </em></strong></font><font
face="黑体" color="#800080"> </font><font size="4" color="#800080" face="宋体">【寄贯休】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">休公何处在，知我宦情无。已似冯唐老，方知武子愚。<BR>
</font></big>
<font color="#400080">一身仍更病，双阙又须趋。若得重相见，冥心学半铢。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_37 </em></strong></font><font
face="黑体" color="#800080"> </font><font size="4" color="#800080" face="宋体">【秋日渚宫即事】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">漠漠澹云烟，秋归泽国天。风高还促燕，雨细未妨蝉。<BR>
</font></big>
<font color="#400080">静引荒城望，凉惊旅枕眠。更堪憔悴里，欲泛洞庭船。
<P><big><font size="3" face="黑体" color="#000080"><strong><em>&nbsp;&nbsp; 卷684_38 </em></strong></font><font
face="黑体" color="#800080"> </font><font size="4" color="#800080" face="宋体">【荆州寓居书怀】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">一室四无邻，荒郊接古津。幽闲消俗态，摇落露家贫。<BR>
</font></big>
<font color="#400080">绝迹思浮海，修书懒寄秦。东西不复问，翻笑泣岐人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_39 </em></strong></font><font
face="黑体" color="#800080"> </font><font size="4" color="#800080" face="宋体">【和严谏议萧山庙十韵（旧说常闻箫管之声因而得名次韵）】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">泽国瞻遗庙，云韶仰旧名。一隅连障影，千仞落泉声。<BR>
</font></big>
<font color="#400080">老寻危栋，秋蛇束画楹。路长资税驾，岁俭绝丰盛。<BR>
</font></big>
<font color="#400080">默默虽难测，昭昭本至平。岂知迁去客，自有复来兵。<BR>
</font></big>
<font color="#400080">美舜歌徒作，欺尧犬正狞。近兼闻顺动，敢复怨徂征。<BR>
</font></big>
<font color="#400080">日出天须霁，风休海自清。肺肠无处说，一为启聪明。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_40 </em></strong></font><font
face="黑体" color="#800080"> </font><font size="4" color="#800080" face="宋体">【松江晚泊】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">树远天疑尽，江奔地欲随。孤帆落何处，残日更新离。<BR>
</font></big>
<font color="#400080">客是凄凉本，情为系滞枝。寸肠无计免，应只楚猿知。
<P><big><font size="3" face="黑体" color="#000080"><strong><em>&nbsp;&nbsp; 卷684_41 </em></strong></font><font
face="黑体" color="#800080"> </font><font size="4" color="#800080" face="宋体">【湖州溪楼书献郑员外】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">危槛等飞樯，闲追晚际凉。青林上雨色，白鸟破溪光。<BR>
</font></big>
<font color="#400080">目以高须极，心因静更伤。唯公旧相许，早晚侍长杨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_42 </em></strong></font><font
face="黑体" color="#800080"> </font><font size="4" color="#800080" face="宋体">【秋兴】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">微雨过菰苇，野居生早凉。襟期渐萧洒，精爽欲飞扬。<BR>
</font></big>
<font color="#400080">鱼买罾头活，酒沽船上香。不缘人不用，始道静胜忙。<br>
<P><big><font size="3" face="黑体" color="#000080"><strong><em>&nbsp;&nbsp; 卷684_43 </em></strong></font><font
face="黑体" color="#800080"> </font><font size="4" color="#800080" face="宋体">【端居】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">片雨过前汀，端居枕簟清。病魔随暑退，诗思傍凉生。<BR>
</font></big>
<font color="#400080">别燕殷勤语，残蝉仿佛鸣。古来悲不尽，况我本多情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_44 </em></strong></font><font
face="黑体" color="#800080"> </font><font size="4" color="#800080" face="宋体">【途中】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">一棹归何处，苍茫落照昏。无人应失路，有树始知春。<BR>
</font></big>
<font color="#400080">湖岸春耕废，江城战鼓喧。儒冠解相误，学剑尽乘轩。
<P><big><font size="3" face="黑体" color="#000080"><strong><em>&nbsp;&nbsp; 卷684_45 </em></strong></font><font
face="黑体" color="#800080"> </font><font size="4" color="#800080" face="宋体">【西陵夜居】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">寒潮落远汀，暝色入柴扃。漏永沈沈静，灯孤的的清。<BR>
</font></big>
<font color="#400080">林风移宿鸟，池雨定流萤。尽夜成愁绝，啼蛩莫近庭。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_46 </em></strong></font><font
face="黑体" color="#800080"> </font><font size="4" color="#800080" face="宋体">【燕雏】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">掠水身犹重，偎风力尚微。瓦苔难定立，檐雨忽喧归。<BR>
</font></big>
<font color="#400080">未识重溟远，先愁一叶飞。衔泥在他日，两两占春晖。<br>
<P><big><font size="3" face="黑体" color="#000080"><strong><em>&nbsp;&nbsp; 卷684_47 </em></strong></font><font
face="黑体" color="#800080"> </font><font size="4" color="#800080" face="宋体">【新秋】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">白发又经秋，端居海上洲。无机因事发，有涕为时流。<BR>
</font></big>
<font color="#400080">新酒乘凉压，残棋隔夜收。公车无路入，同拜老闲侯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_48 </em></strong></font><font
face="黑体" color="#800080"> </font><font size="4" color="#800080" face="宋体">【题越州法华寺】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">寺在五峰阴，穿缘一径寻。云藏古殿暗，石护小房深。<BR>
</font></big>
<font color="#400080">宿鸟连僧定，寒猿应客吟。上方应见海，月出试登临。
<P><big><font size="3" face="黑体" color="#000080"><strong><em>&nbsp;&nbsp; 卷684_49 </em></strong></font><font
face="黑体" color="#800080"> </font><font size="4" color="#800080" face="宋体">【寒食洛阳道】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">路岐无乐处，时节倍思家。彩索r轻吹，黄鹂啼落花。<BR>
</font></big>
<font color="#400080">连乾驰宝马，历禄斗香车。行客胜回首，看看春日斜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_50 </em></strong></font><font
face="黑体" color="#800080"> </font><font size="4" color="#800080" face="宋体">【忆事】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">去年花下把金卮，曾赋杨花数句诗。<br>回首朱门闭荒草，如今愁到牡丹时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷684_51 </em></strong></font><font
face="黑体" color="#800080"> </font><font size="4" color="#800080" face="宋体">【金陵遇悟空上人（上人与故相国杨公有旧）】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">东阁无人事渺茫，老僧持钵过丹阳。<br>十年栖止如何报，好与南谯剩炷香。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷684_52 </em></strong></font><font
face="黑体" color="#800080"> </font><font size="4" color="#800080" face="宋体">【途中】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">柳弱风长在，云轻雨易休。不劳芳草色，更惹夕阳愁。<BR>
</font></big>
<font color="#400080">万里独归去，五陵无与游。春心渐伤尽，何处有高楼。<br>
<P><big><font size="3" face="黑体" color="#000080"><strong><em>&nbsp;&nbsp; 卷684_53 </em></strong></font><font
face="黑体" color="#800080"> </font><font size="4" color="#800080" face="宋体">【秋园】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">始怜春草细霏霏，不觉秋来绿渐稀。<br>惆怅撷芳人散尽，满园烟露蝶高飞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷684_54 </em></strong></font><font
face="黑体" color="#800080"> </font><font size="4" color="#800080" face="宋体">【富春】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">天下有水亦有山，富春山水非人寰。<br>长川不是春来绿，千峰倒影落其间。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷684_55 </em></strong></font><font
face="黑体" color="#800080"> </font><font size="4" color="#800080" face="宋体">【山居即事】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">小亭前面接青崖，白石交加衬绿苔。<br>日暮松声满阶砌，不关风雨鹤归来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷684_56 </em></strong></font><font
face="黑体" color="#800080"> </font><font size="4" color="#800080" face="宋体">【寓言】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">非明非暗朦朦月，不暖不寒慢慢风。<br>独卧空床好天气，平生闲事到心中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷684_57 </em></strong></font><font
face="黑体" color="#800080"> </font><font size="4" color="#800080" face="宋体">【华清宫二首】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">四郊飞雪暗云端，唯此宫中落旋干。<br>绿树碧檐相掩映，无人知道外边寒。<br>
<br>
<font color="#400080">长生秘殿倚青苍，拟敌金庭不死乡。<br>无奈逝川东去急，秦陵松柏满残阳。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷684_58 </em></strong></font><font
face="黑体" color="#800080"> </font><font size="4" color="#800080" face="宋体">【过九成宫】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">凤辇东归二百年，九成宫殿半荒阡。魏公碑字封苍藓，<BR>
</font></big>
<font color="#400080">文帝泉声落野田。碧草断沾仙掌露，绿杨犹忆御炉烟。<BR>
</font></big>
<font color="#400080">升平旧事无人说，万叠青山但一川。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_59 </em></strong></font><font
face="黑体" color="#800080"> </font><font size="4" color="#800080" face="宋体">【出潼关】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">重门随地险，一径入天开。华岳眼前尽，黄河脚底来。<BR>
</font></big>
<font color="#400080">飞轩何满路，丹陛正求才。独我疏慵质，飘然又此回。
<P><big><font size="3" face="黑体" color="#000080"><strong><em>&nbsp;&nbsp; 卷684_60 </em></strong></font><font
face="黑体" color="#800080"> </font><font size="4" color="#800080" face="宋体">【过丹阳】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">云阳县郭半郊s，风雨萧条万古情。山带梁朝陵路断，<BR>
</font></big>
<font color="#400080">水连刘尹宅基平。桂枝自折思前代，藻鉴难逢耻后生。<BR>
</font></big>
<font color="#400080">遗事满怀兼满目，不堪孤棹舣荒城。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_61 </em></strong></font><font
face="黑体" color="#800080"> </font><font size="4" color="#800080" face="宋体">【和人题武城寺】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">神清已觉三清近，目断仍劳万象牵。渭水远含秋草渡，<BR>
</font></big>
<font color="#400080">汉陵高枕夕阳天。半岩云粉千竿竹，满寺风雷百尺泉。<BR>
</font></big>
<font color="#400080">别有阑干压行路，看人尘土竟流年。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_62 </em></strong></font><font
face="黑体" color="#800080"> </font><font size="4" color="#800080" face="宋体">【长安里中闻猿】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">夹巷重门似海深，楚猿争得此中吟。一声紫陌才回首，<BR>
</font></big>
<font color="#400080">万里青山已到心。惯倚客船和雨听，可堪侯第见尘侵。<BR>
</font></big>
<font color="#400080">无因永夜闻清啸，禁路人归月自沈。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_63 </em></strong></font><font
face="黑体" color="#800080"> </font><font size="4" color="#800080" face="宋体">【岐下闻子规】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">剑阁西南远凤台，蜀魂何事此飞来。偶因陇树相迷至，<BR>
</font></big>
<font color="#400080">唯恐边风却送回。只有花知啼血处，更无猿替断肠哀。<BR>
</font></big>
<font color="#400080">谁怜越客曾闻处，月落江平晓雾开。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_64 </em></strong></font><font
face="黑体" color="#800080"> </font><font size="4" color="#800080" face="宋体">【敷水有丐者云是马侍中诸孙，悯而有赠】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">天地尘昏九鼎危，大貂曾出武侯师。一心忠赤山河见，<BR>
</font></big>
<font color="#400080">百战功名日月知。旧宅已闻栽禁树，诸孙仍见丐征岐。<BR>
</font></big>
<font color="#400080">而今不要教人识，正藉将军死斗时。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_65 </em></strong></font><font
face="黑体" color="#800080"> </font><font size="4" color="#800080" face="宋体">【还俗尼（本是歌妓）】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">柳眉梅额倩妆新，笑脱袈裟得旧身。三峡却为行雨客，<BR>
</font></big>
<font color="#400080">九天曾是散花人。空门付与悠悠梦，宝帐迎回暗暗春。<BR>
</font></big>
<font color="#400080">寄语江南徐孝克，一生长短托清尘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_66 </em></strong></font><font
face="黑体" color="#800080"> </font><font size="4" color="#800080" face="宋体">【彭门用兵后经汴路三首】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">长亭一望一徘徊，千里关河百战来。细柳旧营犹锁月，<BR>
</font></big>
<font color="#400080">祁连新冢已封苔。霜凋绿野愁无际，烧接黄云惨不开。<BR>
</font></big>
<font color="#400080">若比江南更牢落，子山词赋莫兴哀。<br><BR>
<font color="#400080">隋堤风物已凄凉，堤下仍多旧战场。金镞有苔人拾得，<BR>
</font></big>
<font color="#400080">芦花无主鸟衔将。秋声暗促河声急，野色遥连日色黄。<BR>
</font></big>
<font color="#400080">独上寒城正愁绝，戍鼙惊起雁行行。<br><BR>
<font color="#400080">铁马云旗梦渺茫，东来无处不堪伤。风吹白草人行少，<BR>
</font></big>
<font color="#400080">月落空城鬼啸长。一自纷争惊宇宙，可怜萧索绝烟光。<BR>
</font></big>
<font color="#400080">曾为塞北闲游客，辽水天山未断肠。<BR>
<P><big><font size="3" face="黑体" color="#000080"><strong><em>&nbsp;&nbsp; 卷684_67 </em></strong></font><font
face="黑体" color="#800080"> </font><font size="4" color="#800080" face="宋体">【寄殿院高侍御】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">黄梅雨细幂长洲，柳密花疏水慢流。钓艇正寻逋客去，<BR>
</font></big>
<font color="#400080">绣衣方结少年游。风前不肯看垂手，灯下还应惜裹头。<BR>
</font></big>
<font color="#400080">一夜自怜无羽翼，独当何逊滴阶愁。<BR>
<P><big><font size="3" face="黑体" color="#000080"><strong><em>&nbsp;&nbsp; 卷684_68 </em></strong></font><font
face="黑体" color="#800080"> </font><font size="4" color="#800080" face="宋体">【新安道中玩流水】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">一渠春碧弄潺潺，密竹繁花掩映间。看处便须终日住，<BR>
</font></big>
<font color="#400080">算来争得此身闲。萦纡似接迷春洞，清冷应连有雪山。<BR>
</font></big>
<font color="#400080">上却征车再回首，了然尘土不相关。<BR>
<P><big><font size="3" face="黑体" color="#000080"><strong><em>&nbsp;&nbsp; 卷684_69 </em></strong></font><font
face="黑体" color="#800080"> </font><font size="4" color="#800080" face="宋体">【忆钓舟】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">青山小隐枕潺，一叶垂纶几溯沿。后浦春风随兴去，<BR>
</font></big>
<font color="#400080">南塘秋雨有时眠。惯冲晓雾惊群雁，爱s残阳入乱烟。<BR>
</font></big>
<font color="#400080">回首无人寄惆怅，九衢尘土困扬鞭。<BR>
<P><big><font size="3" face="黑体" color="#000080"><strong><em>&nbsp;&nbsp; 卷684_70 </em></strong></font><font
face="黑体" color="#800080"> </font><font size="4" color="#800080" face="宋体">【灵宝县西侧津】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">碧溪潋潋流残阳，晴沙两两眠鸳鸯。柳花无赖苦多暇，<BR>
</font></big>
<font color="#400080">蛱蝶有情长自忙。千里宦游成底事，每年风景是他乡。<BR>
</font></big>
<font color="#400080">高歌一曲垂鞭去，尽日无人识楚狂。<BR>
<P><big><font size="3" face="黑体" color="#000080"><strong><em>&nbsp;&nbsp; 卷684_71 </em></strong></font><font
face="黑体" color="#800080"> </font><font size="4" color="#800080" face="宋体">【即席】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">家住丛台旧，名参绛圃新。醉波疑夺烛，娇态欲沈春。<BR>
</font></big>
<font color="#400080">伴雨聊过楚，归云定占秦。桃花正浓暖，争不浪迷人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_72 </em></strong></font><font
face="黑体" color="#800080"> </font><font size="4" color="#800080" face="宋体">【出迟】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">园密花藏易，楼深月到难。酒虚留客尽，灯暗远更残。<BR>
</font></big>
<font color="#400080">麝想眉间印，鸦知顶上盘。文王之囿小，莫惜借人看。
<P><big><font size="3" face="黑体" color="#000080"><strong><em>&nbsp;&nbsp; 卷684_73 </em></strong></font><font
face="黑体" color="#800080"> </font><font size="4" color="#800080" face="宋体">【送僧归日本国】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">沧溟分故国，渺渺泛杯归。天尽终期到，人生此别稀。<BR>
</font></big>
<font color="#400080">无风亦骇浪，未午已斜晖。系帛何须雁，金乌日日飞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_74 </em></strong></font><font
face="黑体" color="#800080"> </font><font size="4" color="#800080" face="宋体">【送僧归破山寺】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">万里指吴山，高秋杖锡还。别来双阙老，归去片云闲。<BR>
</font></big>
<font color="#400080">师在有无外，我婴尘土间。居然本相别，不要惨离颜。<br>
<P><big><font size="3" face="黑体" color="#000080"><strong><em>&nbsp;&nbsp; 卷684_75 </em></strong></font><font
face="黑体" color="#800080"> </font><font size="4" color="#800080" face="宋体">【夏夜有寄】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">月上簟如水，轩高帘在钩。竹声寒不夏，蛩思静先秋。<BR>
</font></big>
<font color="#400080">偶得清宵兴，方知白日愁。所思何处远，斜汉欲低流。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_76 </em></strong></font><font
face="黑体" color="#800080"> </font><font size="4" color="#800080" face="宋体">【春词】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">鸾镜长侵夜，鸳衾不识寒。羞多转面语，妒极定睛看。<BR>
</font></big>
<font color="#400080">金市旧居近，钿车新造宽。春期莫相误，一日百花残。
<P><big><font size="3" face="黑体" color="#000080"><strong><em>&nbsp;&nbsp; 卷684_77 </em></strong></font><font
face="黑体" color="#800080"> </font><font size="4" color="#800080" face="宋体">【汴上晚泊】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">亭上风犹急，桥边月已斜。柳寒难吐絮，浪浊不成花。<BR>
</font></big>
<font color="#400080">岐路春三月，园林海一涯。萧然正无寐，夜橹莫咿哑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_78 </em></strong></font><font
face="黑体" color="#800080"> </font><font size="4" color="#800080" face="宋体">【送僧南游】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">战鼙鸣未已，瓶屦抵何乡。偶别尘中易，贪归物外忙。<BR>
</font></big>
<font color="#400080">后蝉抛杜，先雁下潇湘。不得从师去，殷勤谢草堂。<br>
<P><big><font size="3" face="黑体" color="#000080"><strong><em>&nbsp;&nbsp; 卷684_79 </em></strong></font><font
face="黑体" color="#800080"> </font><font size="4" color="#800080" face="宋体">【戏】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">恨极同填海，情长抵导江。丁香从小结，莲子彻枝双。<BR>
</font></big>
<font color="#400080">整髻花当槛，吹灯月在窗。秦台非久计，早晚降霓幢。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷684_80 </em></strong></font><font
face="黑体" color="#800080"> </font><font size="4" color="#800080" face="宋体">【雪中寄卢延让秀才】<a
href="authers/qzz_1314.htm" target="_blank"></font><font size="3" color="#0080FF"><font face="黑体">吴融</font></a></big> 
<br>
</font><br>
<font color="#400080">苦贫皆共雪，吾子岂同悲。永日应无食，经宵必有诗。<BR>
</font></big>
<font color="#400080">渚宫寒过节，华省试临期。努力图西去，休将冻馁辞。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
