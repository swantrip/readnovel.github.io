<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百四十六</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百四十六</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷346_1 </em></strong></font><font
face="黑体" color="#800080"> </font><font size="4" color="#800080" face="宋体">【享惠昭太子庙乐章（送神）】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">威仪毕陈，备乐将阕。苞茅酒缩，k萧香彻。宫臣展事，<BR>
</font></big>
<font color="#400080">肃雍在列。迎精送往，厥鉴昭晰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷346_2 </em></strong></font><font
face="黑体" color="#800080"> </font><font size="4" color="#800080" face="宋体">【望禁门松雪】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">宿云开霁景，佳气此时浓。瑞雪凝清禁，祥烟幂小松。<BR>
</font></big>
<font color="#400080">依稀鸳瓦出，隐映凤楼重。金阙晴光照，琼枝瑞色封。<BR>
</font></big>
<font color="#400080">叶铺全类玉，柯偃乍疑龙。讵比寒山上，风霜老昔容。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷346_3 </em></strong></font><font
face="黑体" color="#800080"> </font><font size="4" color="#800080" face="宋体">【广宣上人以诗贺放榜和谢】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">延英面奉入春闱，亦选功夫亦选奇。在冶只求金不耗，<BR>
</font></big>
<font color="#400080">用心空学秤无私。龙门变化人皆望，莺谷飞鸣自有时。<BR>
</font></big>
<font color="#400080">独喜至公谁是证，弥天上人与新诗。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷346_4 </em></strong></font><font
face="黑体" color="#800080"> </font><font size="4" color="#800080" face="宋体">【九月九日勤政楼下观百僚献寿】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">御气黄花节，临轩紫陌头。早阳生彩仗，霁色入仙楼。<BR>
</font></big>
<font color="#400080">献寿皆g鹭，瞻天尽冕旒。菊樽过九日，凤历肇千秋。<BR>
</font></big>
<font color="#400080">乐奏薰风起，杯酣瑞影收。年年歌舞度，此地庆皇休。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷346_5 </em></strong></font><font
face="黑体" color="#800080"> </font><font size="4" color="#800080" face="宋体">【春游曲二首】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">万树江边杏，新开一夜风。满园深浅色，照在绿波中。<BR><BR>
<font color="#400080">上苑何穷树，花间次第新。香车与丝骑，风静亦生尘。
<P><big><font size="3" face="黑体" color="#000080"><strong><em>&nbsp;&nbsp; 卷346_6 </em></strong></font><font
face="黑体" color="#800080"> </font><font size="4" color="#800080" face="宋体">【太平词】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">风俗今和厚，君王在穆清。行看采华曲，尽是泰阶平。<br>
<P><big><font size="3" face="黑体" color="#000080"><strong><em>&nbsp;&nbsp; 卷346_7 </em></strong></font><font
face="黑体" color="#800080"> </font><font size="4" color="#800080" face="宋体">【送春词】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">日日人空老，年年春更归。相欢在尊酒，不用惜花飞。
<P><big><font size="3" face="黑体" color="#000080"><strong><em>&nbsp;&nbsp; 卷346_8 </em></strong></font><font
face="黑体" color="#800080"> </font><font size="4" color="#800080" face="宋体">【塞上曲二首】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">天骄远塞行，出鞘宝刀鸣。定是酬恩日，今朝觉命轻。<br>
<font color="#400080">塞虏常为敌，边风已报秋。平生多志气，箭底觅封侯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷346_9 </em></strong></font><font
face="黑体" color="#800080"> </font><font size="4" color="#800080" face="宋体">【陇上行】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">负羽到边州，鸣笳度陇头。云黄知塞近，草白见边秋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷346_10 </em></strong></font><font
face="黑体" color="#800080"> </font><font size="4" color="#800080" face="宋体">【思君恩】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">鸡鸣天汉晓，莺语禁林春。谁入巫山梦，唯应洛水神。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷346_11 </em></strong></font><font
face="黑体" color="#800080"> </font><font size="4" color="#800080" face="宋体">【春闺思】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">雪尽萱抽叶，风轻水变苔。玉关音信断，又见发庭梅。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷346_12 </em></strong></font><font
face="黑体" color="#800080"> </font><font size="4" color="#800080" face="宋体">【春江曲】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">摇漾越江春，相将采白O。归时不觉夜，出浦月随人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷346_13 </em></strong></font><font
face="黑体" color="#800080"> </font><font size="4" color="#800080" face="宋体">【闺人赠远五首】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">花明绮陌春，柳拂御沟新。为报辽阳客，流芳不待人。<BR><BR>
<font color="#400080">远戍功名薄，幽闺年貌伤。妆成对春树，不语泪千行。<br>
<font color="#400080">形影一朝别，烟波千里分。君看望君处，只是起行云。<BR><BR>
<font color="#400080">啼莺绿树深，语燕雕梁晚。不省出门行，沙场知近远。<BR>
<font color="#400080">洞房今夜月，如练复如霜。为照离人恨，亭亭到晓光。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷346_14 </em></strong></font><font
face="黑体" color="#800080"> </font><font size="4" color="#800080" face="宋体">【从军词三首】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">戈甲从军久，风云识阵难。今朝拜韩信，计日斩成安。<BR><BR>
<font color="#400080">燕颔多奇相，狼头敢犯边。寄言班定远，正是立功年。<BR>
<font color="#400080">旄头夜落捷书飞，来奏金门著赐衣。<br>白马将军频破敌，黄龙戍卒几时归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷346_15 </em></strong></font><font
face="黑体" color="#800080"> </font><font size="4" color="#800080" face="宋体">【塞下曲二首】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">辛勤几出黄花戍，迢递初随细柳营。<br>塞晚每愁残月苦，边愁更逐断蓬惊。<br>
<br>
<font color="#400080">年少辞家从冠军，金妆宝剑去邀勋。<br>不知马骨伤寒水，唯见龙城起暮云。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷346_16 </em></strong></font><font
face="黑体" color="#800080"> </font><font size="4" color="#800080" face="宋体">【平戎辞】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">太白秋高助发兵，长风夜卷虏尘清。<br>男儿解却腰间剑，喜见从王道化平。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷346_17 </em></strong></font><font
face="黑体" color="#800080"> </font><font size="4" color="#800080" face="宋体">【游春词二首】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">曲江绿柳变烟条，寒谷冰随暖气销。<br>才见春光生绮陌，已闻清乐动云韶。<br>
<br>
<font color="#400080">经过柳陌与桃蹊，寻逐春光著处迷。<br>鸟度时时冲絮起，花繁衮衮压枝低。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷346_18 </em></strong></font><font
face="黑体" color="#800080"> </font><font size="4" color="#800080" face="宋体">【秋思二首】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">网轩凉吹动轻衣，夜听更长玉漏稀。<br>月度天河光转湿，鹊惊秋树叶频飞。<br>
<br>
<font color="#400080">宫连太液见沧波，暑气微消秋意多。<br>一夜清风O末起，露珠翻尽满池荷。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷346_19 </em></strong></font><font
face="黑体" color="#800080"> </font><font size="4" color="#800080" face="宋体">【汉苑行】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">二月春风遍柳条，九天仙乐奏云韶。<br>蓬莱殿后花如锦，紫阁阶前雪未销。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷346_20 </em></strong></font><font
face="黑体" color="#800080"> </font><font size="4" color="#800080" face="宋体">【秋夜曲】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">桂魄初生秋露微，轻罗已薄未更衣。<br>银筝夜久殷勤弄，心怯空房不忍归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷346_21 </em></strong></font><font
face="黑体" color="#800080"> </font><font size="4" color="#800080" face="宋体">【献寿辞】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">宫殿参差列九重，祥云瑞气捧阶浓。<br>微臣欲献唐尧寿，遥指南山对衮龙。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷346_22 </em></strong></font><font
face="黑体" color="#800080"> </font><font size="4" color="#800080" face="宋体">【秋思赠远二首】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">当年只自守空帷，梦里关山觉别离。<br>不见乡书传雁足，唯看新月吐蛾眉。<br>
<br>
<font color="#400080">厌攀杨柳临清阁，闲采芙蕖傍碧潭。<br>走马台边人不见，拂云堆畔战初酣。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷346_23 </em></strong></font><font
face="黑体" color="#800080"> </font><font size="4" color="#800080" face="宋体">【春闺思（一作闺人春思）】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">愁见游空百尺丝，春风挽断更伤离。<br>闲花落尽青苔地，尽日无人谁得知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷346_24 </em></strong></font><font
face="黑体" color="#800080"> </font><font size="4" color="#800080" face="宋体">【宫词三十首（存二十七首）】<a
href="authers/qzz_0795.htm" target="_blank"></font><font size="3" color="#0080FF"><font face="黑体">王涯</font></a></big> 
<br>
</font><br>
<font color="#400080">白人宜著紫衣裳，冠子梳头双眼长。<br>新睡起来思旧梦，见人忘却道胜常。<br>
<br>
<font color="#400080">春来新插翠云钗，尚著云头踏殿鞋。<br>欲得君王回一顾，争扶玉辇下金阶。<br>
<br>
<font color="#400080">五更初起觉风寒，香炷烧来夜已残。<br>欲卷珠帘惊雪满，自将红烛上楼看。<br>
<br>
<font color="#400080">各将金锁锁宫门，院院青娥侍至尊。<br>头白监门掌来去，问频多是最承恩。<br>
<br>
<font color="#400080">夜久盘中蜡滴稀，金刀剪起尽霏霏。<br>传声总是君王唤，红烛台前著舞衣。<br>
<br>
<font color="#400080">筝翻禁曲觉声难，玉柱皆非旧处安。<br>记得君王曾道好，长因下辇得先弹。<br>
<br>
<font color="#400080">一丛高鬓绿云光，官样轻轻淡淡黄。<br>为看九天公主贵，外边争学内家装。<br>
<br>
<font color="#400080">宜春院里驻仙舆，夜宴笙歌总不如。<br>传索金笺题宠号，镫前御笔与亲书。<br>
<br>
<font color="#400080">永巷重门渐半开，宫官著锁隔门回。<br>谁知曾笑他人处，今日将身自入来。<br>
<br>
<font color="#400080">春风帘里旧青娥，无奈新人夺宠何。<br>寒食禁花开满树，玉堂终日闭时多。<br>
<br>
<font color="#400080">碧绣檐前柳散垂，守门宫女欲攀时。<br>曾经玉辇从容处，不敢临风折一枝。<br>
<br>
<font color="#400080">鸦飞深在禁城墙，多绕重楼复殿傍。<br>时向春檐瓦沟上，散开朝翅占朝光。<br>
<br>
<font color="#400080">白雪i儿拂地行，惯眠红毯不曾惊。<br>深宫更有何人到，只晓金阶吠晚萤。<br>
<br>
<font color="#400080">百尺仙梯倚阁边，内人争下掷金钱。<br>风来竞看铜乌转，遥指朱干在半天。<br>
<br>
<font color="#400080">春风摆荡禁花枝，寒食秋千满地时。<br>又落深宫石渠里，尽随流水入龙池。<br>
<br>
<font color="#400080">墙墙不断接宫城，金榜皆书殿院名。<br>万转千回相隔处，各调弦管对闻声。<br>
<br>
<font color="#400080">霏霏春雨九重天，渐暖龙池御柳烟。<br>玉辇游时应不避，千廊万屋自相连。<br>
<br>
<font color="#400080">禁门烟起紫沉沉，楼阁当中复道深。<br>长入暮天凝不散，掖庭宫里动秋砧。<br>
<br>
<font color="#400080">炎炎夏日满天时，桐叶交加覆玉墀。<br>向晚移镫上银簟，丛丛绿鬓坐弹棋。<br>
<br>
<font color="#400080">瞳瞳日出大明宫，天乐遥闻在碧空。<br>禁树无风正和暖，玉楼金殿晓光中。<br>
<br>
<font color="#400080">迥出芙蓉阁上头，九天悬处正当秋。<br>年年七夕晴光里，宫女穿针尽上楼。<br>
<br>
<font color="#400080">教来鹦鹉语初成，久闭金笼惯认名。<br>总向春园看花去，独于深院笑人声。<br>
<br>
<font color="#400080">银瓶泻水欲朝妆，烛焰红高粉壁光。<br>共怪满衣珠翠冷，黄花瓦上有新霜。<br>
<br>
<font color="#400080">迎风殿里罢云和，起听新蝉步浅莎。<br>为爱九天和露滴，万年枝上最声多。<br>
<br>
<font color="#400080">御果收时属内官，傍檐低压玉阑干。<br>明朝摘向金华殿，尽日枝边次第看。<br>
<br>
<font color="#400080">内里松香满殿闻，四行阶下暖氤氲。<br>春深欲取黄金粉，绕树宫娥著绛裙。<br>
<br>
<font color="#400080">禁树传声在九霄，内中残火独遥遥。<br>千官待取门犹闭，未到宫前下马桥。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
