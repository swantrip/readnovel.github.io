<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百零六</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百零六</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷706_1 </em></strong></font><font
face="黑体" color="#800080"> </font><font size="4" color="#800080" face="宋体">【塞上】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">掘地破重城，烧山搜伏兵。金徽互呜咽，玉笛自凄清。<BR>
</font></big>
<font color="#400080">使发西都耸，尘空北岳横。长河涉有路，旷野宿无程。<BR>
</font></big>
<font color="#400080">沙雨黄莺啭，辕门青草生。马归秦苑牧，人在虏云耕。<BR>
</font></big>
<font color="#400080">落日牛羊聚，秋风鼓角鸣。如何汉天子，青冢杳含情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷706_2 </em></strong></font><font
face="黑体" color="#800080"> </font><font size="4" color="#800080" face="宋体">【寄献梓H山侯侍御（时常拾遗谏诤）】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">汉宫行庙略，簪笏落民间。直道三湘水，高情四皓山。<BR>
</font></big>
<font color="#400080">赐衣僧脱去，奏表主批还。地得松萝坞，泉通雨雪湾。<BR>
</font></big>
<font color="#400080">东门添故事，南省缺新班。片石秋从露，幽窗夜不关。<BR>
</font></big>
<font color="#400080">梦馀蟾隐映，吟次鸟绵蛮。可惜相如作，当时事悉闲。
<P><big><font size="3" face="黑体" color="#000080"><strong><em>&nbsp;&nbsp; 卷706_3 </em></strong></font><font
face="黑体" color="#800080"> </font><font size="4" color="#800080" face="宋体">【壬癸岁书情】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">故园招隐客，应便笑无成。谒帝逢移国，投文值用兵。<BR>
</font></big>
<font color="#400080">孤松怜鹤在，疏柳恶蝉鸣。匹马迷归处，青云失曩情。<BR>
</font></big>
<font color="#400080">江头寒夜宿，垄上歉年耕。冠盖新人物，渔樵旧弟兄。<BR>
</font></big>
<font color="#400080">易生唯白发，难立是浮名。惆怅灞桥路，秋风谁入行。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷706_4 </em></strong></font><font
face="黑体" color="#800080"> </font><font size="4" color="#800080" face="宋体">【河南府试秋夕闻新雁】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">湘南飞去日，蓟北乍惊秋。叫出陇云夜，闻为客子愁。<BR>
</font></big>
<font color="#400080">一声初触梦，半白已侵头。旅馆移欹枕，江城起倚楼。<BR>
</font></big>
<font color="#400080">馀灯依古壁，片月下沧洲。寂听良宵彻，踌躇感岁流。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷706_5 </em></strong></font><font
face="黑体" color="#800080"> </font><font size="4" color="#800080" face="宋体">【省试奉诏涨曲江池（以春字为韵。时乾符二年）】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">地脉寒来浅，恩波住后新。引将诸派水，别贮大都春。<BR>
</font></big>
<font color="#400080">幽咽疏通处，清泠迸入辰。渐平连杏岸，旋阔映楼津。<BR>
</font></big>
<font color="#400080">沙没迷行径，洲宽恣跃鳞。愿当舟楫便，一附济川人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷706_6 </em></strong></font><font
face="黑体" color="#800080"> </font><font size="4" color="#800080" face="宋体">【题宣一僧正院】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">五级凌虚塔，三生落发师。都僧须有托，孤峤遂无期。<BR>
</font></big>
<font color="#400080">井邑焚香待，君侯减俸资。山衣随叠破，莱骨逐年羸。<BR>
</font></big>
<font color="#400080">茶取寒泉试，松于远涧移。吾曹来顶手，不合不题诗。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷706_7 </em></strong></font><font
face="黑体" color="#800080"> </font><font size="4" color="#800080" face="宋体">【和吴学士对春雪献韦令公次韵】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">春雪下盈空，翻疑腊未穷。连天宁认月，堕地屡兼风。<BR>
</font></big>
<font color="#400080">忽误边沙上，应平火岭中。林间妨走兽，云际落飞鸿。<BR>
</font></big>
<font color="#400080">梁苑还吟客，齐都省创宫。掩扉皆北，移律愧居东。<BR>
</font></big>
<font color="#400080">书幌飘全湿，茶铛入旋融。奔川半留滞，叠树互玲珑。<BR>
</font></big>
<font color="#400080">出户行瑶砌，开园见粉丛。高才兴咏处，真宰答殊功。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷706_8 </em></strong></font><font
face="黑体" color="#800080"> </font><font size="4" color="#800080" face="宋体">【省试一一吹竽（乾符二年）】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">齐竽今历试，真伪不难知。欲使声声别，须令个个吹。<BR>
</font></big>
<font color="#400080">后先无错杂，能否立参差。次第教单进，宫商乃异宜。<BR>
</font></big>
<font color="#400080">凡音皆窜迹，至艺始呈奇。以此论文学，终凭一一窥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷706_9 </em></strong></font><font
face="黑体" color="#800080"> </font><font size="4" color="#800080" face="宋体">【明月照高楼】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">月满长空朗，楼侵碧落横。波文流藻井，桂魄拂雕楹。<BR>
</font></big>
<font color="#400080">深鉴罗纨薄，寒搜户牖清。冰铺梁燕噤，霜覆瓦松倾。<BR>
</font></big>
<font color="#400080">卓午收全影，斜悬转半明。佳人当此夕，多少别离情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷706_10 </em></strong></font><font
face="黑体" color="#800080"> </font><font size="4" color="#800080" face="宋体">【广州试越台怀古】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">南越千年事，兴怀一旦来。歌钟非旧俗，烟月有层台。<BR>
</font></big>
<font color="#400080">北望人何在，东流水不回。吹窗风杂瘴，沾槛雨经梅。<BR>
</font></big>
<font color="#400080">壮气曾难揖，空名信可哀。不堪登览处，花落与花开。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷706_11 </em></strong></font><font
face="黑体" color="#800080"> </font><font size="4" color="#800080" face="宋体">【襄州试白云归帝乡】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">杳杳复霏霏，应缘有所依。不言天路远，终望帝乡归。<BR>
</font></big>
<font color="#400080">高岳和霜过，遥关带月飞。渐怜双阙近，宁恨众山违。<BR>
</font></big>
<font color="#400080">阵触银河乱，光连粉署微。旅人随计日，自笑比麻衣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷706_12 </em></strong></font><font
face="黑体" color="#800080"> </font><font size="4" color="#800080" face="宋体">【省试内出白鹿宣示百官（乾宁二年）】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">上瑞何曾乏，毛群表色难。推于五灵少，宣示百寮观。<BR>
</font></big>
<font color="#400080">形夺场驹洁，光交月兔寒。已驯瑶草别，孤立雪花团。<BR>
</font></big>
<font color="#400080">戴豸惭端士，抽毫跃史官。贵臣歌咏日，皆作白麟看。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷706_13 </em></strong></font><font
face="黑体" color="#800080"> </font><font size="4" color="#800080" face="宋体">【出关言怀】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">又乞书题出，关西谒列侯。寄家僧许岳，钓浦雨移洲。<BR>
</font></big>
<font color="#400080">卖马登长陆，沾衣逐胜游。菜肠终日馁，霜鬓度年秋。<BR>
</font></big>
<font color="#400080">诗苦无人爱，言公是世仇。却怜庭际草，中有号忘忧。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷706_14 </em></strong></font><font
face="黑体" color="#800080"> </font><font size="4" color="#800080" face="宋体">【壶公山（古老相传古仙姓陈名壶公于此山成道因而名焉）】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">八面峰峦秀，孤高可偶然。数人游顶上，沧海见东边。<BR>
</font></big>
<font color="#400080">不信无灵洞，相传有古仙。橘如珠夏在，池象月垂穿。<BR>
</font></big>
<font color="#400080">仿佛尝闻乐，i半插天。山寒彻三伏，松偃出千年。<BR>
</font></big>
<font color="#400080">樵牧时迷所，仓箱岁叠川。严祠风雨管，怪木薜萝缠。<BR>
</font></big>
<font color="#400080">青草方中药，苍苔石里钱。琼津流乳窦，春色驻芝田。<BR>
</font></big>
<font color="#400080">乌兔中时近，龙蛇蛰处膻。嘉名光列土，秀气产群贤。<BR>
</font></big>
<font color="#400080">瀑锁瑶台路，溪升钓浦船。鳌头擎恐没，地轴压应旋。<BR>
</font></big>
<font color="#400080">蠲疾寒甘露，藏珍起瑞烟。画工飞梦寐，诗客寄林泉。<BR>
</font></big>
<font color="#400080">掘地多云母，缘霜欠木绵。井通鳅吐脉，僧隔虎栖禅。<BR>
</font></big>
<font color="#400080">危磴千寻拔，奇花四季鲜。鹤归悬圃少，凤下碧梧偏。<BR>
</font></big>
<font color="#400080">桃易炎凉熟，茶推醉醒煎。村家蒙枣栗，俗骨爽猿蝉。<BR>
</font></big>
<font color="#400080">谷语升乔鸟，陂开共蒂莲。落枫丹叶舞，新蕨紫芽拳。<BR>
</font></big>
<font color="#400080">翠竹雕羌笛，悬藤煮蜀笺。白云长掩映，流水别潺。<BR>
</font></big>
<font color="#400080">作赋前儒阙，冲虚南国先。省郎求牧看，野老葺斋眠。<BR>
</font></big>
<font color="#400080">寺立兴衰创，碑须一二镌。清吟思却隐，簪绂奈萦牵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷706_15 </em></strong></font><font
face="黑体" color="#800080"> </font><font size="4" color="#800080" face="宋体">【和王舍人、崔补阙题天王寺】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">郭内青山寺，难论此崛奇。白云生院落，流水下城池。<BR>
</font></big>
<font color="#400080">石像雷霆启，江沙鼎鼐期。岳僧来坐夏，秦客会题诗。<BR>
</font></big>
<font color="#400080">冈转泉根滑，门升藓级危。紫微今日句，黄绢昔年碑。<BR>
</font></big>
<font color="#400080">歇鹤松低阁，鸣蛩径出篱。粉垣千堵束，金塔九层支。<BR>
</font></big>
<font color="#400080">啼鸟笙簧韵，开花锦绣姿。清斋奔井邑，玄发剃熊罴。<BR>
</font></big>
<font color="#400080">极浦征帆小，平芜落日迟。风篁清却暑，烟草绿无时。<BR>
</font></big>
<font color="#400080">信士三公作，灵踪四绝推。良游如不宿，明月拟何之。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷706_16 </em></strong></font><font
face="黑体" color="#800080"> </font><font size="4" color="#800080" face="宋体">【投翰长赵侍郎】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">禹门西面逐飘蓬，忽喜仙都得入踪。贾氏许频趋季虎，<BR>
</font></big>
<font color="#400080">荀家因敢谒头龙。手扶日月重轮起，数是乾坤正气钟。<BR>
</font></big>
<font color="#400080">五色笔驱神出没，八花砖接帝从容。诗酬御制风骚古，<BR>
</font></big>
<font color="#400080">论似人情鼎鼐浓。岂有地能先凤掖，别无山更胜鳌峰。<BR>
</font></big>
<font color="#400080">攀鸿日浅魂飞越，为鲤年深势{喁。泽国雨荒三径草，<BR>
</font></big>
<font color="#400080">秦关雪折一枝筇。吹成暖景犹葭律，引上纤萝在岳松。<BR>
</font></big>
<font color="#400080">愿向明朝荐幽滞，免教号泣触登庸。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷706_17 </em></strong></font><font
face="黑体" color="#800080"> </font><font size="4" color="#800080" face="宋体">【~李相公】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">秦城择日发征辕，斋戒来投节制尊。分虎名高初命相，<BR>
</font></big>
<font color="#400080">攀龙迹下愧登门。夜听讴咏销尘梦，晓拜旌幢战旅魂。<BR>
</font></big>
<font color="#400080">华舍未开宁有碍，彩毫虽乏敢无言。生兼文武为人杰，<BR>
</font></big>
<font color="#400080">出应乾坤静帝阍。计吐六奇谁敢敌，学穷三略不须论。<BR>
</font></big>
<font color="#400080">功高马卸黄金甲，台迥宾欢白玉樽。九穗嘉禾垂绮陌，<BR>
</font></big>
<font color="#400080">四时甘雨带雕轩。推恩每觉东溟浅，吹律能令北陆暄。<BR>
</font></big>
<font color="#400080">青草连沙无血溅，黄榆锁塞有莺翻。笙歌合沓春风郭，<BR>
</font></big>
<font color="#400080">鸡犬连延碧岫村。游子不缘贪献赋，永依棠树托蓬根。
<P><big><font size="3" face="黑体" color="#000080"><strong><em>&nbsp;&nbsp; 卷706_18 </em></strong></font><font
face="黑体" color="#800080"> </font><font size="4" color="#800080" face="宋体">【成名后呈同年】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">业诗攻赋荐乡书，二纪如鸿历九衢。待得至公搜草泽，<BR>
</font></big>
<font color="#400080">如从平陆到蓬壶。虽惭锦鲤成穿额，忝获骊龙不寐珠。<BR>
</font></big>
<font color="#400080">蒙楚数疑休下泣，师刘大喝已为卢。人间灰管供红杏，<BR>
</font></big>
<font color="#400080">天上烟花应白榆。一字连镳巡甲族，千般唱罚赏皇都。<BR>
</font></big>
<font color="#400080">名推颜柳题金塔，饮自燕秦索玉姝。退愧单寒终预此，<BR>
</font></big>
<font color="#400080">敢将恩岳怠斯须。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷706_19 </em></strong></font><font
face="黑体" color="#800080"> </font><font size="4" color="#800080" face="宋体">【投刑部裴郎中】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">两榜驱牵别海涔，佗门不合觅知音。瞻恩虽隔云雷赐，<BR>
</font></big>
<font color="#400080">向主终知犬马心。礼闱后人窥作镜，庙堂前席待为霖。<BR>
</font></big>
<font color="#400080">已齐日月悬千古，肯误风尘使陆沉。拜首敢将诚吐血，<BR>
</font></big>
<font color="#400080">蜕形唯待诺如金。愁闻南院看期到，恐被东墙旧恨侵。<BR>
</font></big>
<font color="#400080">缁化衣空难抵雪，黑销头尽不胜簪。数行泪里依投志，<BR>
</font></big>
<font color="#400080">直比沧溟未是深。<BR>
<P><big><font size="3" face="黑体" color="#000080"><strong><em>&nbsp;&nbsp; 卷706_20 </em></strong></font><font
face="黑体" color="#800080"> </font><font size="4" color="#800080" face="宋体">【辇下寓题】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">对酒何曾醉，寻僧未觉闲。无人不惆怅，终日见南山。
<P><big><font size="3" face="黑体" color="#000080"><strong><em>&nbsp;&nbsp; 卷706_21 </em></strong></font><font
face="黑体" color="#800080"> </font><font size="4" color="#800080" face="宋体">【寄题崔校书郊舍】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">一片寒塘水，寻常立鹭鸶。主人贫爱客，沽酒往吟诗。<br>
<P><big><font size="3" face="黑体" color="#000080"><strong><em>&nbsp;&nbsp; 卷706_22 </em></strong></font><font
face="黑体" color="#800080"> </font><font size="4" color="#800080" face="宋体">【秋思】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">碧嶂猿啼夜，新秋雨霁天。谁人爱明月，露坐洞庭船。
<P><big><font size="3" face="黑体" color="#000080"><strong><em>&nbsp;&nbsp; 卷706_23 </em></strong></font><font
face="黑体" color="#800080"> </font><font size="4" color="#800080" face="宋体">【芳草】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">泽国多芳草，年年长自春。应从屈平后，更苦不归人。<br>
<P><big><font size="3" face="黑体" color="#000080"><strong><em>&nbsp;&nbsp; 卷706_24 </em></strong></font><font
face="黑体" color="#800080"> </font><font size="4" color="#800080" face="宋体">【辇下书事】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">北阙新王业，东城入羽书。秋风满林起，谁道有鲈鱼。
<P><big><font size="3" face="黑体" color="#000080"><strong><em>&nbsp;&nbsp; 卷706_25 </em></strong></font><font
face="黑体" color="#800080"> </font><font size="4" color="#800080" face="宋体">【入关言怀】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">背将踪迹向京师，出在先春入后时。<br>落日灞桥飞雪里，已闻南院有看期。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_26 </em></strong></font><font
face="黑体" color="#800080"> </font><font size="4" color="#800080" face="宋体">【过长江】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">曾搜景象恐通神，地下还应有主人。<br>若把长江比湘浦，离骚不合自灵均。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_27 </em></strong></font><font
face="黑体" color="#800080"> </font><font size="4" color="#800080" face="宋体">【题灵峰僧院】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">系马松间不忍归，数巡香茗一枰棋。<br>拟登绝顶留人宿，犹待沧溟月满时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_28 </em></strong></font><font
face="黑体" color="#800080"> </font><font size="4" color="#800080" face="宋体">【司马长卿】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">一自梁园失意回，无人知有锾觳拧<br>汉宫不锁陈皇后，谁肯量金买赋来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_29 </em></strong></font><font
face="黑体" color="#800080"> </font><font size="4" color="#800080" face="宋体">【归思】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">蓟北风烟空汉月，湘南云水半蛮边。<br>寒为旅雁暖还去，秦越离家可十年。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_30 </em></strong></font><font
face="黑体" color="#800080"> </font><font size="4" color="#800080" face="宋体">【东林寺贯休上人篆隶题诗】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">师名自越彻秦中，秦越难寻师所从。<br>墨迹两般诗一首，香炉峰下似相逢。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_31 </em></strong></font><font
face="黑体" color="#800080"> </font><font size="4" color="#800080" face="宋体">【寓江州李使君】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">使君曾被蝉声苦，每见词文即为愁。<br>况是楚江鸿到后，可堪西望发孤舟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_32 </em></strong></font><font
face="黑体" color="#800080"> </font><font size="4" color="#800080" face="宋体">【游南寓题】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">江山节被雪霜遗，毒草过秋未拟衰。<br>天不当时命邹衍，亦将寒律入南吹。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_33 </em></strong></font><font
face="黑体" color="#800080"> </font><font size="4" color="#800080" face="宋体">【和同年赵先辈观文】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">玉兔轮中方是树，金鳌顶上别无山。<br>虽然回首见烟水，事主酬恩难便闲。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_34 </em></strong></font><font
face="黑体" color="#800080"> </font><font size="4" color="#800080" face="宋体">【出京别同年】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">一枝仙桂已攀援，归去烟涛浦口村。<br>虽恨别离还有意，槐花黄日出青门。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_35 </em></strong></font><font
face="黑体" color="#800080"> </font><font size="4" color="#800080" face="宋体">【木芙蓉三首】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">黄鸟啼烟二月朝，若教开即牡丹饶。<br>天嫌青帝恩光盛，留与秋风雪寂寥。<br>
<br>
<font color="#400080">却假青腰女剪成，绿罗囊绽彩霞呈。<br>谁怜不及黄花菊，只遇陶潜便得名。<br>
<br>
<font color="#400080">须到露寒方有态，为经霜`稍无香。<br>移根若在秦宫里，多少佳人泣晓妆。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_36 </em></strong></font><font
face="黑体" color="#800080"> </font><font size="4" color="#800080" face="宋体">【九日】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">阳数重时阴数残，露浓风硬欲成寒。<br>莫言黄菊花开晚，独占樽前一日欢。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_37 </em></strong></font><font
face="黑体" color="#800080"> </font><font size="4" color="#800080" face="宋体">【夏州道中】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">陇雁南飞河水流，秦城千里忍回头。<br>征行浑与求名背，九月中旬往夏州。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_38 </em></strong></font><font
face="黑体" color="#800080"> </font><font size="4" color="#800080" face="宋体">【经慈州感谢郎中】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">金声乃是古诗流，况有池塘春草俦。<br>莫遣宣城独垂号，云山彼此谢公游。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_39 </em></strong></font><font
face="黑体" color="#800080"> </font><font size="4" color="#800080" face="宋体">【寓题】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">吴中烟水越中山，莫把渔樵谩自宽。<br>归泛扁舟可容易，五湖高士是抛官。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_40 </em></strong></font><font
face="黑体" color="#800080"> </font><font size="4" color="#800080" face="宋体">【寄宋明府】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">北阙秋期南国身，重关烟月五溪云。<br>风蝉已有数声急，赖在陶家柳下闻。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_41 </em></strong></font><font
face="黑体" color="#800080"> </font><font size="4" color="#800080" face="宋体">【灵均】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">莫问灵均昔日游，江篱春尽岸枫秋。<br>至今此事何人雪，月照楚山湘水流。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_42 </em></strong></font><font
face="黑体" color="#800080"> </font><font size="4" color="#800080" face="宋体">【马嵬】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">锦江晴碧剑锋奇，合有千年降圣时。<br>天意从来知幸蜀，不关胎祸自蛾眉。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_43 </em></strong></font><font
face="黑体" color="#800080"> </font><font size="4" color="#800080" face="宋体">【和陈先辈陪陆舍人春日游曲江】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">刘超游召郄诜陪，为忆池亭旧赏来。<br>红杏花旁见山色，诗成因触鼓声回。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_44 </em></strong></font><font
face="黑体" color="#800080"> </font><font size="4" color="#800080" face="宋体">【花】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">莫道颜色如渥丹，莫道馨香过vK兰。<br>东风吹绽还吹落，明日谁为今日看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_45 </em></strong></font><font
face="黑体" color="#800080"> </font><font size="4" color="#800080" face="宋体">【卷帘】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">绿鬟侍女手纤纤，新捧嫦娥出素蟾。<br>卫d官高难久立，莫辞双卷水精帘。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_46 </em></strong></font><font
face="黑体" color="#800080"> </font><font size="4" color="#800080" face="宋体">【启帐】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">得人憎定绣芙蓉，爱锁嫦娥出月踪。<br>侍女莫嫌抬素手，拨开珠翠待相逢。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_47 </em></strong></font><font
face="黑体" color="#800080"> </font><font size="4" color="#800080" face="宋体">【去扇】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">城上风生蜡炬寒，锦帷开处露翔鸾。<br>已知秦女升仙态，休把圆轻隔牡丹。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_48 </em></strong></font><font
face="黑体" color="#800080"> </font><font size="4" color="#800080" face="宋体">【别后】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">梦里相逢无后期，烟中解杳何之。<br>亏蟾便是陈宫镜，莫吐清光照别离。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_49 </em></strong></font><font
face="黑体" color="#800080"> </font><font size="4" color="#800080" face="宋体">【严陵钓台】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">终向烟霞作野夫，一竿竹不换簪裾。<br>直钩犹逐熊罴起，独是先生真钓鱼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_50 </em></strong></font><font
face="黑体" color="#800080"> </font><font size="4" color="#800080" face="宋体">【马嵬二首】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">铁马嘶风一渡河，泪珠零便作惊波。<br>鸣泉亦感上皇意，流下陇头呜咽多。<br>
<br>
<font color="#400080">龙脑移香凤辇留，可能千古永悠悠。<br>夜台若使香魂在，应作烟花出陇头。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_51 </em></strong></font><font
face="黑体" color="#800080"> </font><font size="4" color="#800080" face="宋体">【闰八月】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">无人不爱今年闰，月看中秋两度圆。<br>唯恐雨师风伯意，至时还夺上楼天。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_52 </em></strong></font><font
face="黑体" color="#800080"> </font><font size="4" color="#800080" face="宋体">【奉和翁文尧戏寄】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">掘兰宫里数名郎，好是乘轺出帝乡。<br>两度还家还未有，别论光彩向冠裳。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_53 </em></strong></font><font
face="黑体" color="#800080"> </font><font size="4" color="#800080" face="宋体">【奉和文尧对庭前千叶石榴】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">一朵千英绽晓枝，彩霞堪与别为期。<br>移根若在芙蓉苑，岂向当年有醒时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_54 </em></strong></font><font
face="黑体" color="#800080"> </font><font size="4" color="#800080" face="宋体">【翁文尧以美疹暂滞令公大王益得异礼观今日…辄成一章】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">滋赋P文侯李盛，终求一袭锦衣难。<br>如何两度还州里，兼借乡人更剩观。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷706_55 </em></strong></font><font
face="黑体" color="#800080"> </font><font size="4" color="#800080" face="宋体">【赠友人】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">超达陶子性，留琴不设弦。觅句朝忘食，倾杯夜废眠。<BR>
</font></big>
<font color="#400080">爱月影为伴，吟风声自连。听此莺飞谷，心怀迷远川。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
