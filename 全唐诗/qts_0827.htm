<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百二十七</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百二十七</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷827_1 </em></strong></font><font
face="黑体" color="#800080"> </font><font size="4" color="#800080" face="宋体">【循吏曲上王使君】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">需宿需宿，炳烂光合。蒸蒸婺民，钟此多福。自东自西，<BR>
</font></big>
<font color="#400080">自南自北。伊飞伊走，乳乳良牧。和气无形，春光自成。<BR>
</font></big>
<font color="#400080">大信不信，贻厥无朕。需女需女，尔亦须语。使君为理，<BR>
</font></big>
<font color="#400080">玄风震古。需女需女，尔亦须语。我愿喙长三千里，<BR>
</font></big>
<font color="#400080">枕著玉阶奏明主。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷827_2 </em></strong></font><font
face="黑体" color="#800080"> </font><font size="4" color="#800080" face="宋体">【古镜词】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">我有一面镜，新磨似秋月。上唯金膏香，下状骊龙窟。<BR>
</font></big>
<font color="#400080">等闲不欲开，丑者多不悦。或问几千年，轩辕手中物。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷827_3 </em></strong></font><font
face="黑体" color="#800080"> </font><font size="4" color="#800080" face="宋体">【怀张为、周朴】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">张周二夫子，诗好人太癖。更不过岭来，如今头尽白。<BR>
</font></big>
<font color="#400080">人传禹力不到处，河声流向西。又到处即闭户，<BR>
</font></big>
<font color="#400080">逢君方展眉。不知是不是，若是即大奇。我又闻二公，<BR>
</font></big>
<font color="#400080">心与人不同，一生常在寂寞中。有时狂吟入僧宅，<BR>
</font></big>
<font color="#400080">锦囊鸟啼荔枝红。有时冥搜海山脑，珊瑚枝动日杲杲。<BR>
</font></big>
<font color="#400080">圣君在上知不知，赤面浊醪许多好。<BR>
<P><big><font size="3" face="黑体" color="#000080"><strong><em>&nbsp;&nbsp; 卷827_4 </em></strong></font><font
face="黑体" color="#800080"> </font><font size="4" color="#800080" face="宋体">【题弘三藏院】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">仪清态淡雕琼瑰，卷帘潇洒无尘埃。岳茶如乳庭花开，<BR>
</font></big>
<font color="#400080">信心弟子时时来。灌顶坛严伸pg塞，三十年功苦拘束。<BR>
</font></big>
<font color="#400080">梵僧梦里授微言，雪岭白牛力深得。水精一索香一炉，<BR>
</font></big>
<font color="#400080">红莲花舌生醍醐。初听喉音宝楼阁，<BR>
</font></big>
<font color="#400080">如闻魔王宫殿拉金瓦落。次听妙音大随求，<BR>
</font></big>
<font color="#400080">更觉人间万事深悠悠。四音俱作清且柔，<BR>
</font></big>
<font color="#400080">爱河浊浪却倒流。却倒流兮无处去，碧海含空日初曙。<br>
<P><big><font size="3" face="黑体" color="#000080"><strong><em>&nbsp;&nbsp; 卷827_5 </em></strong></font><font
face="黑体" color="#800080"> </font><font size="4" color="#800080" face="宋体">【古意代友人投所知】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">青松虽有花，有花不如无。贫井泉虽清，且无金辘轳。<BR>
</font></big>
<font color="#400080">客从远方来，遗我古铜镜。挂之玉堂上，如对轩辕圣。<BR>
</font></big>
<font color="#400080">天龙睡坤腹，土蚀金鬣绿。因知燕赵佳人颜似玉，<BR>
</font></big>
<font color="#400080">不得此镜终不（缺一字）。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷827_6 </em></strong></font><font
face="黑体" color="#800080"> </font><font size="4" color="#800080" face="宋体">【闻知己入翰林】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">天骥头似鸟，倏忽四天下。南金色如椹，入火不见火。<BR>
</font></big>
<font color="#400080">吾交二名士，遽立于帝左。凤姿既出世，天意嘱在我。<BR>
</font></big>
<font color="#400080">奇哉子渊颂，无可无不可。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷827_7 </em></strong></font><font
face="黑体" color="#800080"> </font><font size="4" color="#800080" face="宋体">【上裴大夫二首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">我有一端绮，花彩鸾凤群。佳人金错刀，何以裁此文。<BR><BR>
<font color="#400080">我有白云琴，朴斫天地精。俚耳不使闻，虑同众乐听。<BR>
</font></big>
<font color="#400080">指指法仙法，声声圣人声。一弹四时和，再弹中古清。<BR>
</font></big>
<font color="#400080">庭前梧桐枝，飒飒南风生。还希师旷怀，见我心不轻。
<P><big><font size="3" face="黑体" color="#000080"><strong><em>&nbsp;&nbsp; 卷827_8 </em></strong></font><font
face="黑体" color="#800080"> </font><font size="4" color="#800080" face="宋体">【上刘商州】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">周邵吁嘘气，结为祯祥云。客从远方来，持此将赠君。<BR>
</font></big>
<font color="#400080">时命偶不谬，授馆终南东。至祭羰Γ不寐如老农。<BR>
</font></big>
<font color="#400080">丘轲文之天，代天有馀功。代天复代天，后稷何所从。
<P><big><font size="3" face="黑体" color="#000080"><strong><em>&nbsp;&nbsp; 卷827_9 </em></strong></font><font
face="黑体" color="#800080"> </font><font size="4" color="#800080" face="宋体">【闲居拟齐梁四首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">夜雨山草滋，爽籁生古木。闲吟竹仙偈，清于嚼金玉。<BR>
</font></big>
<font color="#400080">蟋蟀啼坏墙，苟免悲局促。道人优昙花，迢迢远山绿。<BR><BR>
<font color="#400080">果熟无低枝，芳香入屏帷。故人久不来，萱草何离离。<BR>
</font></big>
<font color="#400080">苦吟斋貌减，更被杉风吹。独赖湖上翁，时为烹露葵。<BR><BR>
<font color="#400080">红藕映嘉鲂，澄池照孤坐。池痕放文彩，雨气增慵堕。<BR>
</font></big>
<font color="#400080">山翁寄术药，幸得秋病可。终召十七人，云中备香火。<BR><BR>
<font color="#400080">清气生沧洲，残云落林薮。放鹤久不归，不知更归否。<BR>
</font></big>
<font color="#400080">支策到江湄，江皋木叶飞。自怜为客远，还如鹊绕枝。<BR>
</font></big>
<font color="#400080">南枝复北枝，玉露沾毛衣。
<P><big><font size="3" face="黑体" color="#000080"><strong><em>&nbsp;&nbsp; 卷827_10 </em></strong></font><font
face="黑体" color="#800080"> </font><font size="4" color="#800080" face="宋体">【塞上曲二首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">锦袷胡儿黑如漆，骑羊上冰如箭疾。蒲萄酒白雕腊红，<BR>
</font></big>
<font color="#400080">苜蓿根甜沙鼠出。单于右臂何须断，天子昭昭本如日。<BR>
</font></big>
<font color="#400080">一握p髯一握丝，须知只为平戎术。<BR>
<font color="#400080">去年转斗阴山脚，生得单于却放却。今年深入于不毛，<BR>
</font></big>
<font color="#400080">胡兵拔帐遗弓刀。男儿须展平生志，为国输忠合天地。<BR>
</font></big>
<font color="#400080">甲穿虽即失黄金，剑缺犹能生紫气。塞草萋萋兵士苦，<BR>
</font></big>
<font color="#400080">胡虏如今勿胡虏。封侯十万始无心，玉关凯入君看取。<br>
<P><big><font size="3" face="黑体" color="#000080"><strong><em>&nbsp;&nbsp; 卷827_11 </em></strong></font><font
face="黑体" color="#800080"> </font><font size="4" color="#800080" face="宋体">【拟齐梁体寄冯使君三首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">庭鸟多好音，相呼灌木中。竹房更何有，还如鸟巢空。<BR>
</font></big>
<font color="#400080">赖逢富人侯，真东晋谢公。煌煌发令姿，珂鸣丁冬。<BR>
</font></big>
<font color="#400080">故山有深霞，未如旌旗红。惭非卫霍松，何以当清风。<br>
<font color="#400080">露益蝉声长，蕙兰垂紫带。清吟待明月，孤云忽为盖。<BR>
</font></big>
<font color="#400080">伊余石林人，本是烧辈。频接谢公棋，输多未曾赛。<BR>
<font color="#400080">大道贵无心，圣贤为始慕。秋空共澄洁，美玉同贞素。<BR>
</font></big>
<font color="#400080">伟哉桐江守，雌黄出金口。为文能废兴，谈道弭空有。<BR>
</font></big>
<font color="#400080">雪林槁枯者，坐石听亦久。还疑紫磨身，成居灵运后。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷827_12 </em></strong></font><font
face="黑体" color="#800080"> </font><font size="4" color="#800080" face="宋体">【书匡山老僧庵】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">oY红实好鸟语，银髯瘦僧貌如祖。香烟饕律暇郏<BR>
</font></big>
<font color="#400080">冥心缥缈入铁圄。白作梦枕藤屦，东峰山媪贡瓜乳。<br>
<P><big><font size="3" face="黑体" color="#000080"><strong><em>&nbsp;&nbsp; 卷827_13 </em></strong></font><font
face="黑体" color="#800080"> </font><font size="4" color="#800080" face="宋体">【读顾况歌行】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">雪泥露金冰滴瓦，枫柽火著僧留坐。忽睹逋翁一轴歌，<BR>
</font></big>
<font color="#400080">始觉诗魔辜负我。花飞飞，雪霏霏，三珠树晓珠累累。<BR>
</font></big>
<font color="#400080">妖狐爬出西子骨，雷车拶破织女机。忆昔鄱阳寺中见一碣，<BR>
</font></big>
<font color="#400080">逋翁词兮逋翁札。庾翼未伏王右军，李白不知谁拟杀。<BR>
</font></big>
<font color="#400080">别，别，若非仙眼应难别。不可说，不可说，<BR>
</font></big>
<font color="#400080">离乱乱离应打折。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷827_14 </em></strong></font><font
face="黑体" color="#800080"> </font><font size="4" color="#800080" face="宋体">【冬末病中作二首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">冬风吹草木，亦吹我病根。故人久不来，冷落如丘园。<BR>
</font></big>
<font color="#400080">聃龙与摩诘，吁叹非不闻。顾惟年少时，未合多忧勤。<BR>
</font></big>
<font color="#400080">风钟远孤枕，雪水流冻痕。空馀微妙心，期空静者论。<BR><BR>
<font color="#400080">胸中有一物，旅拒复攻击。向下还上来，唯疑是肺石。<BR>
</font></big>
<font color="#400080">山童顽且小，用之复何益。教洗煮茶铛，雪团打邻壁。<BR>
</font></big>
<font color="#400080">宛转无好姿，裴回更何适。庭前早梅树，坐见花尽碧。<BR>
</font></big>
<font color="#400080">屋老多鼠窠，窗卑露山脊。近来胸中物，已似输药力。<BR>
</font></big>
<font color="#400080">微吟复微吟，依稀似庄舄。
<P><big><font size="3" face="黑体" color="#000080"><strong><em>&nbsp;&nbsp; 卷827_15 </em></strong></font><font
face="黑体" color="#800080"> </font><font size="4" color="#800080" face="宋体">【遇叶进士】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">文章拟真宰，仪冠冷如璧。山寺偶相逢，眼青胜山色。<BR>
</font></big>
<font color="#400080">气隆多慷慨，语澹无他力。金绳残果落，竹阁凉雨滴。<BR>
</font></big>
<font color="#400080">自愧龙钟人，见此冲天翼。
<P><big><font size="3" face="黑体" color="#000080"><strong><em>&nbsp;&nbsp; 卷827_16 </em></strong></font><font
face="黑体" color="#800080"> </font><font size="4" color="#800080" face="宋体">【寄杜使君】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">清辰卷珠帘，盥漱香满室。杉松经雪后，别有精彩出。<BR>
</font></big>
<font color="#400080">琅函芙蓉书，开之向阶日。好鸟常解来，孤云偶相失。<BR>
</font></big>
<font color="#400080">有时作章句，气概还鲜逸。茫茫世情世，谁人爱真实。<BR>
</font></big>
<font color="#400080">清高慕玄度，宴默攀道一。残磬隔风林，微阳解冰笔。<BR>
</font></big>
<font color="#400080">亦知休明代，谅无经济术。门前九个峰，终拟为文乞。
<P><big><font size="3" face="黑体" color="#000080"><strong><em>&nbsp;&nbsp; 卷827_17 </em></strong></font><font
face="黑体" color="#800080"> </font><font size="4" color="#800080" face="宋体">【寄高员外】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">冷冽苍黄风似劈，雪骨冰筋满瑶席。庭松流污相抵吃，<BR>
</font></big>
<font color="#400080">霜絮重裘火无力。孤峰地炉烧白枥，庞眉道者应相忆。<BR>
</font></big>
<font color="#400080">倏忽维阳岁云暮，寂寥不觉成章句。惟应将寄蕊珠宫，<BR>
</font></big>
<font color="#400080">禅刹云深一来否。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷827_18 </em></strong></font><font
face="黑体" color="#800080"> </font><font size="4" color="#800080" face="宋体">【书陈处士屋壁二首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">有叟傲尧日，发白肌肤红。妻子亦读书，种兰清溪东。<BR>
</font></big>
<font color="#400080">白云有奇色，紫桂含天风。即应迎鹤书，肯羡于洞洪。<BR>
<font color="#400080">高步前山前，高歌北山北。数载卖甘橙，山赀近云足。<BR>
</font></big>
<font color="#400080">新诗不将出，往往僧乞得。唯云李太白，亦是偷桃贼。<BR>
</font></big>
<font color="#400080">吟狂鬼神走，酒酽天地黑。青刍生阶除，撷之束成束。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷827_19 </em></strong></font><font
face="黑体" color="#800080"> </font><font size="4" color="#800080" face="宋体">【对月作】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">今人看此月，古人看此月。如何古人心，难向今人说。<BR>
</font></big>
<font color="#400080">古人求禄以及亲，及亲如之何？忠孝为朱轮。<BR>
</font></big>
<font color="#400080">今人求禄唯庇身，庇身如之何？恶木多斜文。<BR>
</font></big>
<font color="#400080">斜文复斜文，颠窒何纷纷。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷827_20 </em></strong></font><font
face="黑体" color="#800080"> </font><font size="4" color="#800080" face="宋体">【山茶花】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">风裁日染开仙囿，百花色死猩血谬。<br>今朝一朵堕阶前，应有看人怨孙秀。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷827_21 </em></strong></font><font
face="黑体" color="#800080"> </font><font size="4" color="#800080" face="宋体">【上孙使君】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">圣主得贤臣，天地方交泰。恭惟岳精粹，多出于昭代。<BR>
</font></big>
<font color="#400080">君侯握文镜，独立尘埃外。王演俗容仪，崔陵小风概。<BR>
</font></big>
<font color="#400080">馨香拥兰雪，峻秀高嵩岱。嵇松领岁寒，庄剑无砻淬。<BR>
</font></big>
<font color="#400080">威棱玉霜直，匠石金槌大。诗穿明月珠，道拍安期背。<BR>
</font></big>
<font color="#400080">中兴鸾凤集，直道风云会。万卷似无书，三山如历块。<BR>
</font></big>
<font color="#400080">德乎天所纵，清矣谁堪对。有法在朝端，无尘到冠盖。<BR>
</font></big>
<font color="#400080">具瞻从密勿，旦夕调鼎鼐。为君整衢尊，为君戢蕃塞。<BR>
</font></big>
<font color="#400080">岂知吾后意，忧此毗陵最。亲手赐彤弓，苍生是赖。<BR>
</font></big>
<font color="#400080">下车邻寇散，是物冰壶内。龚遂爱廉平，次公太繁碎。<BR>
</font></big>
<font color="#400080">F襦砧动地，父母歌XT。□雪锁戈a，非烟绕旌旆。<BR>
</font></big>
<font color="#400080">宁思子产冰，肯羡任棠薤。忽如春再来，不独天重戴。<BR>
</font></big>
<font color="#400080">昂藏海峤鹤，冷碧仙庭桧。物物动和气，家家有新态。<BR>
</font></big>
<font color="#400080">芙蓉开幕，锦帐无纤埂９慕谴┒吃疲恩波动耕耒。<BR>
</font></big>
<font color="#400080">奸回改精魄，礼教书绅带。必于尧舜日，还似房杜辈。<BR>
</font></big>
<font color="#400080">野人有章句，格力亦慷慨。若不入丘门，世间更谁爱。<br>
<P><big><font size="3" face="黑体" color="#000080"><strong><em>&nbsp;&nbsp; 卷827_22 </em></strong></font><font
face="黑体" color="#800080"> </font><font size="4" color="#800080" face="宋体">【哭灵一上人】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">一公何不在，空有远公名。共说岑山路，今时不可行。<BR>
</font></big>
<font color="#400080">旧房松更老，新塔草初生。经论传缁侣，文章遍墨卿。<BR>
</font></big>
<font color="#400080">禅林枝干折，法宇栋梁倾。谁俊修僧史，应知传已成。<br>
<P><big><font size="3" face="黑体" color="#000080"><strong><em>&nbsp;&nbsp; 卷827_23 </em></strong></font><font
face="黑体" color="#800080"> </font><font size="4" color="#800080" face="宋体">【行路难】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">君不见山高海深人不测，古往今来转青碧。<BR>
</font></big>
<font color="#400080">浅近轻浮莫与交，地卑只解生荆棘。谁道黄金如粪土，<BR>
</font></big>
<font color="#400080">张耳陈馀断消息。行路难，行路难，君自看。<BR>
<font color="#400080">不会当时作天地，刚有多般愚与智。到头还用真宰心，<BR>
</font></big>
<font color="#400080">何如上下皆清气。大道冥冥不知处，那堪顿得羲和辔。<BR>
</font></big>
<font color="#400080">义不义兮仁不仁，拟学长生更容易。负心为垆复为火，<BR>
</font></big>
<font color="#400080">缘木求鱼应且止。君不见烧金炼石古帝王，<BR>
</font></big>
<font color="#400080">鬼火荧荧白杨里。<br> <BR>
<font color="#400080">君不见道傍废井生古木，本是骄奢贵人屋。<BR>
</font></big>
<font color="#400080">几度美人照影来，素绠银瓶濯纤玉。云飞雨散今如此，<BR>
</font></big>
<font color="#400080">绣闼雕甍作荒谷。沸渭笙歌君莫夸，不应常是西家哭。<BR>
</font></big>
<font color="#400080">休说遗编行者几，至竟终须合天理。败他成此亦何功，<BR>
</font></big>
<font color="#400080">苏张终作多言鬼。行路难，行路难，不在羊肠里。<br><BR>
<font color="#400080">九有茫茫共尧日，浪死虚生亦非一。清净玄音竟不闻，<BR>
</font></big>
<font color="#400080">花眼酒肠暗如漆。或偶因片言只字登第光二亲，<BR>
</font></big>
<font color="#400080">又不能献可替否航要津。口谭羲轩与周孔，<BR>
</font></big>
<font color="#400080">履行不及屠沽人。行路难，行路难，日暮途远空悲叹。<BR>
<font color="#400080">君不见道傍树有寄生枝，青青郁郁同荣衰。<BR>
</font></big>
<font color="#400080">无情之物尚如此，为人不及还堪悲。父归坟兮未朝夕，<BR>
</font></big>
<font color="#400080">已分黄金争田宅。高堂老母头似霜，心作数支泪常滴。<BR>
</font></big>
<font color="#400080">我闻忽如负芒刺，不独为君空叹息。古人尺布犹可缝，<BR>
</font></big>
<font color="#400080">浔阳义犬令人忆。寄言世上为人子，孝义团圆莫如此。<BR>
</font></big>
<font color="#400080">若如此，不遄死兮更何俟。
<P><big><font size="3" face="黑体" color="#000080"><strong><em>&nbsp;&nbsp; 卷827_24 </em></strong></font><font
face="黑体" color="#800080"> </font><font size="4" color="#800080" face="宋体">【泊秋江】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">岸如洞庭山似剡，船漾清溪凉胜簟。<br>月白风高不得眠，枯苇丛边钓师魇。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷827_25 </em></strong></font><font
face="黑体" color="#800080"> </font><font size="4" color="#800080" face="宋体">【嘲商客】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">苇萧萧，风海落日江头何处客。<BR>
</font></big>
<font color="#400080">斜倚帆樯不唤人，五湖浪向心中白。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷827_26 </em></strong></font><font
face="黑体" color="#800080"> </font><font size="4" color="#800080" face="宋体">【寄王涤】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">梅月多开户，衣裳润欲滴。寂寥虽无形，不是小雠敌。<BR>
</font></big>
<font color="#400080">地虚草木壮，雨白桃李赤。永日无人来，庭花苦狼藉。<BR>
</font></big>
<font color="#400080">吟高好鸟觑，风静茶烟直。唯思莱子来，衣拖五般色。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷827_27 </em></strong></font><font
face="黑体" color="#800080"> </font><font size="4" color="#800080" face="宋体">【上冯使君五首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">撑船碧江上，春日何迟迟。汀花最深处，拾得鸳鸯儿。<BR><BR>
<font color="#400080">渔父无忧苦，水仙亦何别。眠在绿苇边，不知钓筒发。<br>
<font color="#400080">樵叟无忧苦，地仙亦何别。茆屋岸花中，弄孙头似雪。<BR><BR>
<font color="#400080">扣舷得新诗，茶煮桃花水。n5々数片帆，去去殊未已。<BR>
<font color="#400080">仁政无不及，乳獭将子行。谁家苦竹林，中有读书声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷827_28 </em></strong></font><font
face="黑体" color="#800080"> </font><font size="4" color="#800080" face="宋体">【拟君子有所思二首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">我爱正考甫，思贤作商颂。我爱扬子云，理乱皆如凤。<BR>
</font></big>
<font color="#400080">振衣中夜起，露花香旖旎。扑碎骊龙明月珠，<BR>
</font></big>
<font color="#400080">敲出凤凰五色髓。陋卷萧萧风析析，缅想斯人胜璧。<BR>
</font></big>
<font color="#400080">寂寥千载不相逢，无限区区尽虚掷。君不见沈约道，<BR>
</font></big>
<font color="#400080">佳人不在兹，春光为谁惜。<br><BR>
<font color="#400080">安得龙猛笔，点石为黄金。散为酷吏家，使无贪残心。<BR>
</font></big>
<font color="#400080">甘棠密叶成翠幄，款凤不来天地塞。所以倾国倾城人，<BR>
</font></big>
<font color="#400080">如今如今不可得。<BR>
<P><big><font size="3" face="黑体" color="#000080"><strong><em>&nbsp;&nbsp; 卷827_29 </em></strong></font><font
face="黑体" color="#800080"> </font><font size="4" color="#800080" face="宋体">【古塞下曲四首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">古塞腥膻地，胡兵聚如蝇。寒雕中n石，落在黄河冰。<BR>
</font></big>
<font color="#400080">苍茫逻C城，ㄔ羝兴。铸金祷秋穹，还拟相凭陵。<BR><BR>
<font color="#400080">战骨践成尘，飞入征人目。黄云忽变黑，战鬼作阵哭。<BR>
</font></big>
<font color="#400080">阴风吼大漠，火号出不得。谁为天子前，唱此边城曲。<BR><BR>
<font color="#400080">日向平沙出，还向平沙没。飞蓬落军营，惊雕去天末。<BR>
</font></big>
<font color="#400080">帝乡青楼倚霄汉，歌吹掀天对花月。岂知塞上望乡人，<BR>
</font></big>
<font color="#400080">日日双眸滴清血。<BR>
<font color="#400080">狼烟在阵云，匈奴爱轻敌。领兵不知数，牛羊复吞碛。<BR>
</font></big>
<font color="#400080">严冬大河枯，嫖姚去深击。战血染黄沙，风吹映天赤。
<P><big><font size="3" face="黑体" color="#000080"><strong><em>&nbsp;&nbsp; 卷827_30 </em></strong></font><font
face="黑体" color="#800080"> </font><font size="4" color="#800080" face="宋体">【鼓腹曲】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">我昔不幸兮遭百罹，苍苍留我兮到好时。<BR>
</font></big>
<font color="#400080">耳闻钟鼓兮生丰肌，白发却黑兮自不知。东邻老人好吹笛，<BR>
</font></big>
<font color="#400080">仓囤峨峨谷多赤。饼红虾兮析麋腊，有酒如浊醯兮呼我吃。<BR>
</font></big>
<font color="#400080">往往醉倒潢粗水边兮人尽识，孰云六五帝兮四三皇。<BR>
</font></big>
<font color="#400080">如夔如龙兮如龚黄，吾不知此之言兮是何之言兮。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷827_31 </em></strong></font><font
face="黑体" color="#800080"> </font><font size="4" color="#800080" face="宋体">【经旷禅师院】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">吾师楞伽山中人，气岸古淡僧麒麟。曹溪老兄一与语，<BR>
</font></big>
<font color="#400080">金玉声利，泥弃唾委。兀兀如顽云，骊珠兮固难价其价，<BR>
</font></big>
<font color="#400080">灵芝兮何以根其根。真貌枯槁言朴略，衲衣烂黑烧岳痕。<BR>
</font></big>
<font color="#400080">忆昔十四五年前苦寒节，礼师问师楞伽月。<BR>
</font></big>
<font color="#400080">此时师握玉麈尾，报我却云非日月，一敲粉碎狂性歇。<BR>
</font></big>
<font color="#400080">庭松无韵冷撼骨，搔窗擦檐数枝雪。迩来流浪于吴越，<BR>
</font></big>
<font color="#400080">一片闲云空皎洁。再来寻师已蝉蜕，U卜枝枯醴泉竭。<BR>
</font></big>
<font color="#400080">水檀香火遗影在，甘露松枝月中折。宝师往日真隐心，<BR>
</font></big>
<font color="#400080">今日不能堕双血。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷827_32 </em></strong></font><font
face="黑体" color="#800080"> </font><font size="4" color="#800080" face="宋体">【边上作三首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">山无绿兮水无清，风既毒兮沙亦腥。<br>胡儿走马疾飞鸟，联翩射落云中声。<br>
<br>
<font color="#400080">阵云忽向沙中起，探得胡兵过辽水。<br>堪嗟护塞征戍儿，未战已疑身是鬼。<br>
<br>
<font color="#400080">见说青冢穴，中有白野狐。时时出沙碛，向东而号呼。<BR>
</font></big>
<font color="#400080">号呼复号呼，画师图得无。
<P><big><font size="3" face="黑体" color="#000080"><strong><em>&nbsp;&nbsp; 卷827_33 </em></strong></font><font
face="黑体" color="#800080"> </font><font size="4" color="#800080" face="宋体">【送张拾遗赴施州司户】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">道之大道古太古，二字为名争莽卤。社稷安危在直言，<BR>
</font></big>
<font color="#400080">须历尧阶挝谏鼓。恭闻吾皇至圣深无比，推席却几听至理。<BR>
</font></big>
<font color="#400080">一言偶未合尧聪，贾生须看湘江水。<BR>
</font></big>
<font color="#400080">君不见顷者百官排闼赴延英，阳城不死存令名。<BR>
</font></big>
<font color="#400080">又不见仲尼遥奇司马子，玉垂绅合如此。<BR>
</font></big>
<font color="#400080">公乎公乎施之掾，江上春风喜相见。畏天之命复行行，<BR>
</font></big>
<font color="#400080">芙蓉为衣胜J绢。好音入耳应非久，三峡闻猿莫回首。<BR>
</font></big>
<font color="#400080">且啜千年羹，醉巴酒。<BR>
<P><big><font size="3" face="黑体" color="#000080"><strong><em>&nbsp;&nbsp; 卷827_34 </em></strong></font><font
face="黑体" color="#800080"> </font><font size="4" color="#800080" face="宋体">【书倪氏屋壁三首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">茶烹绿乳花映帘，撑沙苦笋银纤纤。<br>窗中山色青翠粘，主人于我情无厌。<br>
<br>
<font color="#400080">白桑红椹莺咽咽，面揉玉尘饼挑雪。<br>将为数日已一月，主人于我特地切。<br>
<br>
<font color="#400080">水娇草媚掩山路，睡槎鸳鸯如画作。<br>春光霭霭忽已暮，主人刚地不放去。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷827_35 </em></strong></font><font
face="黑体" color="#800080"> </font><font size="4" color="#800080" face="宋体">【续姚梁公坐右铭】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">善为尔诸身，行为尔性命。祸福必可转，莫悫言前定。<BR>
</font></big>
<font color="#400080">见人之得，如己之得，则美无不克。见人之失，如己之失，<BR>
</font></big>
<font color="#400080">是亨贞吉。反此之徒，天鬼必诛。福先祸始，好杀灭纪，<BR>
</font></big>
<font color="#400080">不得不止。守谦寡欲，善善恶恶，不得不作。无见贵热，<BR>
</font></big>
<font color="#400080">谄走蹩a。无轻贱微，上下相依。古圣著书，LL孳孳。<BR>
</font></big>
<font color="#400080">忠孝信行，越食逾衣。生天地间，未或非假。身危彩虹，<BR>
</font></big>
<font color="#400080">景速奔马。胡不自强，将升玉堂。胡为自坠，言虚行伪。<BR>
</font></big>
<font color="#400080">艳殃尔寿须戒，酒腐尔肠须畏。励志须至，扑满必破。<BR>
</font></big>
<font color="#400080">非莫非于饰非，过莫过于文过。及物阴功，子孙必封。<BR>
</font></big>
<font color="#400080">无恃文学，是司奇薄。患随不忍，害逐无足。一此一彼，<BR>
</font></big>
<font color="#400080">谐宫合徵。亲仁下问，立节求己。恶木之阴匪阴，<BR>
</font></big>
<font color="#400080">盗泉之水匪水。世孚草草，能生几几。直须如冰如玉，<BR>
</font></big>
<font color="#400080">种桃种李。嫉人之恶，酬恩报义。忽己之慢，成人之美。<BR>
</font></big>
<font color="#400080">毋担虚誉，无背至理。恬和舫，冲融终始。<BR>
</font></big>
<font color="#400080">天人之行，尽此而已。丁宁丁宁，戴发含齿。<BR>
<P><big><font size="3" face="黑体" color="#000080"><strong><em>&nbsp;&nbsp; 卷827_36 </em></strong></font><font
face="黑体" color="#800080"> </font><font size="4" color="#800080" face="宋体">【上卢少卿觅千文】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">荆山有美玉，含华尚炳烂。堪为圣君玺，堪为圣君案。<BR>
</font></big>
<font color="#400080">草木润不凋，烟霞覆不散。野人到山下，仰视星辰畔。<BR>
</font></big>
<font color="#400080">倘或如栗黄，保之上霄汉。
<P><big><font size="3" face="黑体" color="#000080"><strong><em>&nbsp;&nbsp; 卷827_37 </em></strong></font><font
face="黑体" color="#800080"> </font><font size="4" color="#800080" face="宋体">【谢卢少卿惠千文】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">庐山有石镜，高倚无尘垢。昼景分烟萝，夜魄侵星斗。<BR>
</font></big>
<font color="#400080">苞含物象列，搜照鱼龙吼。寄谢天地间，毫端皆我有。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
