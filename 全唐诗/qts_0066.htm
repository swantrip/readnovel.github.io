<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷六十六</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六十六</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷66_1 </em></strong></font><font
face="黑体" color="#800080"> </font><font size="4" color="#800080" face="宋体">【古剑篇（一作宝剑篇）】<a
href="authers/qzz_0145.htm" target="_blank"></font><font size="3" color="#0080FF"><font face="黑体">郭震</font></a></big> 
<br>
</font><br>
<font color="#400080">君不见昆吾铁冶飞炎烟，红光紫气俱赫然。<BR>
</font></big>
<font color="#400080">良工锻炼凡几年，铸得宝剑名龙泉。龙泉颜色如霜雪，<BR>
</font></big>
<font color="#400080">良工咨嗟叹奇绝。琉璃玉匣吐莲花，错镂金环映明月。<BR>
</font></big>
<font color="#400080">正逢天下无风尘，幸得周防君子身。精光黯黯青蛇色，<BR>
</font></big>
<font color="#400080">文章片片绿龟鳞。非直结交游侠子，亦曾亲近英雄人。<BR>
</font></big>
<font color="#400080">何言中路遭弃捐，零落漂沦古狱边。虽复尘埋无所用，<BR>
</font></big>
<font color="#400080">犹能夜夜气冲天。<BR>
<P><big><font size="3" face="黑体" color="#000080"><strong><em>&nbsp;&nbsp; 卷66_2 </em></strong></font><font
face="黑体" color="#800080"> </font><font size="4" color="#800080" face="宋体">【塞上】<a
href="authers/qzz_0145.htm" target="_blank"></font><font size="3" color="#0080FF"><font face="黑体">郭震</font></a></big> 
<br>
</font><br>
<font color="#400080">塞外虏尘飞，频年出武威。死生随玉剑，辛苦向金微。<BR>
</font></big>
<font color="#400080">久戍人将老，长征马不肥。仍闻酒泉郡，已合数重围。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷66_3 </em></strong></font><font
face="黑体" color="#800080"> </font><font size="4" color="#800080" face="宋体">【寄刘校书】<a
href="authers/qzz_0145.htm" target="_blank"></font><font size="3" color="#0080FF"><font face="黑体">郭震</font></a></big> 
<br>
</font><br>
<font color="#400080">俗吏三年何足论，每将荣辱在朝昏。才微易向风尘老，<BR>
</font></big>
<font color="#400080">身贱难酬知己恩。御苑残莺啼落日，黄山细雨湿归轩。<BR>
</font></big>
<font color="#400080">回首汉家丞相府，昨来谁得扫重门。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷66_4 </em></strong></font><font
face="黑体" color="#800080"> </font><font size="4" color="#800080" face="宋体">【同徐员外除太子舍人寓直之作】<a
href="authers/qzz_0145.htm" target="_blank"></font><font size="3" color="#0080FF"><font face="黑体">郭震</font></a></big> 
<br>
</font><br>
<font color="#400080">太子擅元良，宫臣命伟长。除荣辞会府，直宿总书坊。<BR>
</font></big>
<font color="#400080">露湿幽岩桂，风吹便坐桑。阁连云一色，池带月重光。<BR>
</font></big>
<font color="#400080">叶死兰无气，荷枯水不香。遥闻秋兴作，言是晋中郎。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷66_5 </em></strong></font><font
face="黑体" color="#800080"> </font><font size="4" color="#800080" face="宋体">【春江曲】<a
href="authers/qzz_0145.htm" target="_blank"></font><font size="3" color="#0080FF"><font face="黑体">郭震</font></a></big> 
<br>
</font><br>
<font color="#400080">江水春沉沉，上有双竹林。竹叶坏水色，郎亦坏人心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷66_6 </em></strong></font><font
face="黑体" color="#800080"> </font><font size="4" color="#800080" face="宋体">【王昭君三首】<a
href="authers/qzz_0145.htm" target="_blank"></font><font size="3" color="#0080FF"><font face="黑体">郭震</font></a></big> 
<br>
</font><br>
<font color="#400080">自嫁单于国，长衔汉掖悲。容颜日憔悴，有甚画图时。<BR><BR>
<font color="#400080">厌践冰霜域，嗟为边塞人。思从漠南猎，一见汉家尘。<br>
<font color="#400080">闻有南河信，传言杀画师。始知君念重，更肯惜蛾眉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷66_7 </em></strong></font><font
face="黑体" color="#800080"> </font><font size="4" color="#800080" face="宋体">【子夜四时歌六首・春歌】<a
href="authers/qzz_0145.htm" target="_blank"></font><font size="3" color="#0080FF"><font face="黑体">郭震</font></a></big> 
<br>
</font><br>
<font color="#400080">陌头杨柳枝，已被春风吹。妾心正断绝，君怀那得知。<BR><BR>
<font color="#400080">青楼含日光，绿池起风色。赠子同心花，殷勤此何极。<br>
<P><big><font size="3" face="黑体" color="#000080"><strong><em>&nbsp;&nbsp; 卷66_8 </em></strong></font><font
face="黑体" color="#800080"> </font><font size="4" color="#800080" face="宋体">【子夜四时歌六首・秋歌】<a
href="authers/qzz_0145.htm" target="_blank"></font><font size="3" color="#0080FF"><font face="黑体">郭震</font></a></big> 
<br>
</font><br>
<font color="#400080">邀欢空伫立，望美频回顾。何时复采菱，江中密相遇。<BR>
<font color="#400080">辟恶茱萸囊，延年菊花酒。与子结绸缪，丹心此何有。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷66_9 </em></strong></font><font
face="黑体" color="#800080"> </font><font size="4" color="#800080" face="宋体">【子夜四时歌六首・冬歌】<a
href="authers/qzz_0145.htm" target="_blank"></font><font size="3" color="#0080FF"><font face="黑体">郭震</font></a></big> 
<br>
</font><br>
<font color="#400080">北极严气升，南至温风谢。调丝竞短歌，拂枕怜长夜。<BR><BR>
<font color="#400080">帷横双翡翠，被卷两鸳鸯。婉态不自得，宛转君王床。
<P><big><font size="3" face="黑体" color="#000080"><strong><em>&nbsp;&nbsp; 卷66_10 </em></strong></font><font
face="黑体" color="#800080"> </font><font size="4" color="#800080" face="宋体">【二月乐游诗】<a
href="authers/qzz_0145.htm" target="_blank"></font><font size="3" color="#0080FF"><font face="黑体">郭震</font></a></big> 
<br>
</font><br>
<font color="#400080">二月芳游始，开轩望晓池。绿兰日吐叶，红蕊向盈枝。<BR>
</font></big>
<font color="#400080">柳色行将改，君心幸莫移。阳春遽多意，唯愿两人知。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷66_11 </em></strong></font><font
face="黑体" color="#800080"> </font><font size="4" color="#800080" face="宋体">【十月乐游诗】<a
href="authers/qzz_0145.htm" target="_blank"></font><font size="3" color="#0080FF"><font face="黑体">郭震</font></a></big> 
<br>
</font><br>
<font color="#400080">十月严阴盛，霜气下玉台。罗衣羞自解，绮帐待君开。<BR>
</font></big>
<font color="#400080">银箭更筹缓，金炉香气来。愁仍夜未几，已使炭成灰。<br>
<P><big><font size="3" face="黑体" color="#000080"><strong><em>&nbsp;&nbsp; 卷66_12 </em></strong></font><font
face="黑体" color="#800080"> </font><font size="4" color="#800080" face="宋体">【萤】<a
href="authers/qzz_0145.htm" target="_blank"></font><font size="3" color="#0080FF"><font face="黑体">郭震</font></a></big> 
<br>
</font><br>
<font color="#400080">秋风凛凛月依依，飞过高梧影里时。<br>暗处若教同众类，世间争得有人知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷66_13 </em></strong></font><font
face="黑体" color="#800080"> </font><font size="4" color="#800080" face="宋体">【蛩】<a
href="authers/qzz_0145.htm" target="_blank"></font><font size="3" color="#0080FF"><font face="黑体">郭震</font></a></big> 
<br>
</font><br>
<font color="#400080">愁杀离家未达人，一声声到枕前闻。<br>苦吟莫向朱门里，满耳笙歌不听君。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷66_14 </em></strong></font><font
face="黑体" color="#800080"> </font><font size="4" color="#800080" face="宋体">【云】<a
href="authers/qzz_0145.htm" target="_blank"></font><font size="3" color="#0080FF"><font face="黑体">郭震</font></a></big> 
<br>
</font><br>
<font color="#400080">聚散虚空去复还，野人闲处倚筇看。<br>不知身是无根物，蔽月遮星作万端。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷66_15 </em></strong></font><font
face="黑体" color="#800080"> </font><font size="4" color="#800080" face="宋体">【野井】<a
href="authers/qzz_0145.htm" target="_blank"></font><font size="3" color="#0080FF"><font face="黑体">郭震</font></a></big> 
<br>
</font><br>
<font color="#400080">纵无汲引味清澄，冷浸寒空月一轮。<br>凿处若教当要路，为君常济往来人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷66_16 </em></strong></font><font
face="黑体" color="#800080"> </font><font size="4" color="#800080" face="宋体">【米囊花】<a
href="authers/qzz_0145.htm" target="_blank"></font><font size="3" color="#0080FF"><font face="黑体">郭震</font></a></big> 
<br>
</font><br>
<font color="#400080">开花空道胜于草，结实何曾济得民。<br>却笑野田禾与黍，不闻弦管过青春。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷66_17 </em></strong></font><font
face="黑体" color="#800080"> </font><font size="4" color="#800080" face="宋体">【惜花】<a
href="authers/qzz_0145.htm" target="_blank"></font><font size="3" color="#0080FF"><font face="黑体">郭震</font></a></big> 
<br>
</font><br>
<font color="#400080">艳拂衣襟蕊拂杯，绕枝闲共蝶徘徊。<br>春风满目还惆怅，半欲离披半未开。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷66_18 </em></strong></font><font
face="黑体" color="#800080"> </font><font size="4" color="#800080" face="宋体">【莲花】<a
href="authers/qzz_0145.htm" target="_blank"></font><font size="3" color="#0080FF"><font face="黑体">郭震</font></a></big> 
<br>
</font><br>
<font color="#400080">脸腻香薰似有情，世间何物比轻盈。<br>湘妃雨后来池看，碧玉盘中弄水晶。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
