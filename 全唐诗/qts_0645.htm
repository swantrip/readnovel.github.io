<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百四十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百四十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷645_1 </em></strong></font><font
face="黑体" color="#800080"> </font><font size="4" color="#800080" face="宋体">【春风】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">青帝使和气，吹嘘万国中。发生宁有异，先后自难同。<BR>
</font></big>
<font color="#400080">辇草不消力，岩花应费功。年年三十骑，飘入玉蟾宫。<br>
<P><big><font size="3" face="黑体" color="#000080"><strong><em>&nbsp;&nbsp; 卷645_2 </em></strong></font><font
face="黑体" color="#800080"> </font><font size="4" color="#800080" face="宋体">【自愧】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">多负悬弧礼，危时隐薜萝。有心明俎豆，无力执干戈。<BR>
</font></big>
<font color="#400080">壮士难移节，贞松不改柯。缨尘徒自满，欲濯待清波。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_3 </em></strong></font><font
face="黑体" color="#800080"> </font><font size="4" color="#800080" face="宋体">【夜吟】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">白兔轮当午，儒家业敢慵。竹轩吟未已，锦帐梦应重。<BR>
</font></big>
<font color="#400080">落笔思成虎，悬梭待化龙。景清神自爽，风递远楼钟。
<P><big><font size="3" face="黑体" color="#000080"><strong><em>&nbsp;&nbsp; 卷645_4 </em></strong></font><font
face="黑体" color="#800080"> </font><font size="4" color="#800080" face="宋体">【昭君】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">古帝修文德，蛮夷莫敢侵。不知桃李貌，能转虎狼心。<BR>
</font></big>
<font color="#400080">日暮边风急，程遥碛雪深。千秋青冢骨，留怨在胡琴。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_5 </em></strong></font><font
face="黑体" color="#800080"> </font><font size="4" color="#800080" face="宋体">【秋夕】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">寥廓秋云薄，空庭月影微。树寒栖鸟密，砌冷夜蛩稀。<BR>
</font></big>
<font color="#400080">晓鼓军容肃，疏钟客梦归。吟馀何所忆，圣主尚宵衣。<br>
<P><big><font size="3" face="黑体" color="#000080"><strong><em>&nbsp;&nbsp; 卷645_6 </em></strong></font><font
face="黑体" color="#800080"> </font><font size="4" color="#800080" face="宋体">【秋日与友生言别】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">利名心未已，离别恨难休。为个文儒业，致多岐路愁。<BR>
</font></big>
<font color="#400080">数花篱菊晚，片叶井梧秋。又决出门计，一尊期少留。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_7 </em></strong></font><font
face="黑体" color="#800080"> </font><font size="4" color="#800080" face="宋体">【边城听角】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">戍楼鸣画角，寒露滴金枪。细引云成阵，高催雁著行。<BR>
</font></big>
<font color="#400080">唤回边将梦，吹薄晓蟾光。未遂终军志，何劳思故乡。
<P><big><font size="3" face="黑体" color="#000080"><strong><em>&nbsp;&nbsp; 卷645_8 </em></strong></font><font
face="黑体" color="#800080"> </font><font size="4" color="#800080" face="宋体">【秋日访同人】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">忽忆金兰友，携琴去自由。远寻寒涧碧，深入乱山秋。<BR>
</font></big>
<font color="#400080">见后却无语，别来长独愁。幸逢三五夕，露坐对冥搜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_9 </em></strong></font><font
face="黑体" color="#800080"> </font><font size="4" color="#800080" face="宋体">【寄楚琼上人】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">遥知无事日，静对五峰秋。鸟隔寒烟语，泉和夕照流。<BR>
</font></big>
<font color="#400080">凭栏疏磬尽，瞑目远云收。几句出人意，风高白雪浮。<br>
<P><big><font size="3" face="黑体" color="#000080"><strong><em>&nbsp;&nbsp; 卷645_10 </em></strong></font><font
face="黑体" color="#800080"> </font><font size="4" color="#800080" face="宋体">【游寺】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">无家自身在，时得到莲宫。秋觉暑衣薄，老知尘世空。<BR>
</font></big>
<font color="#400080">幽情怜水石，野性任萍蓬。是处堪闲坐，与僧行止同。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_11 </em></strong></font><font
face="黑体" color="#800080"> </font><font size="4" color="#800080" face="宋体">【春日】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">浩荡东风里，裴回无所亲。危城三面水，古树一边春。<BR>
</font></big>
<font color="#400080">衰世难修道，花时不称贫。滔滔天下者，何处问通津。
<P><big><font size="3" face="黑体" color="#000080"><strong><em>&nbsp;&nbsp; 卷645_12 </em></strong></font><font
face="黑体" color="#800080"> </font><font size="4" color="#800080" face="宋体">【论交】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">行亏何必富，节在不妨贫。易得笑言友，难逢终始人。<BR>
</font></big>
<font color="#400080">松篁贞管鲍，桃李艳张陈。少见岁寒后，免为霜雪尘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_13 </em></strong></font><font
face="黑体" color="#800080"> </font><font size="4" color="#800080" face="宋体">【秋兴】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">木叶乱飞尽，故人犹未还。心虽游紫阙，时合在青山。<BR>
</font></big>
<font color="#400080">近寺僧邻静，临池鹤对闲。兵戈如未息，名位莫相关。<br>
<P><big><font size="3" face="黑体" color="#000080"><strong><em>&nbsp;&nbsp; 卷645_14 </em></strong></font><font
face="黑体" color="#800080"> </font><font size="4" color="#800080" face="宋体">【山居】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">草堂书一架，苔径竹千竿。难世投谁是，清贫且自安。<BR>
</font></big>
<font color="#400080">邻居皆学稼，客至亦无官。焦尾何人听，凉宵对月弹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_15 </em></strong></font><font
face="黑体" color="#800080"> </font><font size="4" color="#800080" face="宋体">【遣兴】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">风细酒初醒，凭栏别有情。蝉稀秋树瘦，雨尽晚云轻。<BR>
</font></big>
<font color="#400080">旅鬓一丝出，乡心寸火生。子牟魂欲断，何日是升平。
<P><big><font size="3" face="黑体" color="#000080"><strong><em>&nbsp;&nbsp; 卷645_16 </em></strong></font><font
face="黑体" color="#800080"> </font><font size="4" color="#800080" face="宋体">【待旦】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">檐静燕雏语，窗虚蟾影过。时情因客老，归梦入秋多。<BR>
</font></big>
<font color="#400080">蔽日群山雾，滔天四海波。吾皇思壮士，谁应大风歌。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_17 </em></strong></font><font
face="黑体" color="#800080"> </font><font size="4" color="#800080" face="宋体">【送从兄坤载】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">忍泪不敢下，恐兄情更伤。别离当乱世，骨肉在他乡。<BR>
</font></big>
<font color="#400080">语尽意不尽，路长愁更长。那堪回首处，残照满衣裳。<br>
<P><big><font size="3" face="黑体" color="#000080"><strong><em>&nbsp;&nbsp; 卷645_18 </em></strong></font><font
face="黑体" color="#800080"> </font><font size="4" color="#800080" face="宋体">【惜别】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">细雨妆行色，霏霏入户来。须知相识喜，却是别愁媒。<BR>
</font></big>
<font color="#400080">白刃方盈国，黄金不上台。俱为邹鲁士，何处免尘埃。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_19 </em></strong></font><font
face="黑体" color="#800080"> </font><font size="4" color="#800080" face="宋体">【早秋游山寺】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">闲卧云岩稳，攀缘笑戏猱。静于诸境静，高却众山高。<BR>
</font></big>
<font color="#400080">至理无言了，浮生一梦劳。清风朝复暮，四海自波涛。
<P><big><font size="3" face="黑体" color="#000080"><strong><em>&nbsp;&nbsp; 卷645_20 </em></strong></font><font
face="黑体" color="#800080"> </font><font size="4" color="#800080" face="宋体">【秋日疾中寄诸同志】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">闲居无胜事，公干卧来心。门静秋风晚，人稀古巷深。<BR>
</font></big>
<font color="#400080">花疏篱菊色，叶减井梧阴。赖有斯文在，时时得强寻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_21 </em></strong></font><font
face="黑体" color="#800080"> </font><font size="4" color="#800080" face="宋体">【赠山僧】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">荣枯虽在目，名利不关身。高出城隍寺，野为云鹤邻。<BR>
</font></big>
<font color="#400080">松声寒后远，潭色雨馀新。岂住空空里，空空亦是尘。<br>
<P><big><font size="3" face="黑体" color="#000080"><strong><em>&nbsp;&nbsp; 卷645_22 </em></strong></font><font
face="黑体" color="#800080"> </font><font size="4" color="#800080" face="宋体">【宿隐者居】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">永日连清夜，因君识躁君。竹扉难掩月，岩树易延云。<BR>
</font></big>
<font color="#400080">曙鸟枕前起，寒泉梦里闻。又须随计吏，鸡鹤迥然分。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_23 </em></strong></font><font
face="黑体" color="#800080"> </font><font size="4" color="#800080" face="宋体">【送钱契明尊师归庐山】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">瘦倚青竹杖，炉峰指欲归。霜黏行日屦，风暖到时衣。<BR>
</font></big>
<font color="#400080">凭槛云还在，攀松鹤不飞。何曾有别恨，杨柳自依依。
<P><big><font size="3" face="黑体" color="#000080"><strong><em>&nbsp;&nbsp; 卷645_24 </em></strong></font><font
face="黑体" color="#800080"> </font><font size="4" color="#800080" face="宋体">【送进士刘松】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">滔滔皆鲁客，难得是心知。到寺多同步，游山未失期。<BR>
</font></big>
<font color="#400080">云低春雨后，风细暮钟时。忽别垂杨岸，遥遥望所之。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_25 </em></strong></font><font
face="黑体" color="#800080"> </font><font size="4" color="#800080" face="宋体">【赠任肃】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">玄发难姑息，青云有路岐。莫言多事日，虚掷少年时。<BR>
</font></big>
<font color="#400080">松色雪中出，人情难后知。圣朝公道在，中鹄勿差池。<br>
<P><big><font size="3" face="黑体" color="#000080"><strong><em>&nbsp;&nbsp; 卷645_26 </em></strong></font><font
face="黑体" color="#800080"> </font><font size="4" color="#800080" face="宋体">【题陈正字山居】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">怪来忘禄位，习学近潇湘。见处云山好，吟中岁月长。<BR>
</font></big>
<font color="#400080">花光笼晚雨，树影浸寒塘。几日凭栏望，归心自不忙。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_27 </em></strong></font><font
face="黑体" color="#800080"> </font><font size="4" color="#800080" face="宋体">【赠来进士鹏】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">语玄人不到，星汉在灵空。若使无良遇，虚言有至公。<BR>
</font></big>
<font color="#400080">月明千峤雪，滩急五更风。此际若吟力，分将造化功。
<P><big><font size="3" face="黑体" color="#000080"><strong><em>&nbsp;&nbsp; 卷645_28 </em></strong></font><font
face="黑体" color="#800080"> </font><font size="4" color="#800080" face="宋体">【送曹税】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">掺袂向春风，何时约再逢。若教相见密，肯恨别离重。<BR>
</font></big>
<font color="#400080">芳草渔家路，残阳水寺钟。落帆当此处，吟兴不应慵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_29 </em></strong></font><font
face="黑体" color="#800080"> </font><font size="4" color="#800080" face="宋体">【赠来鹏】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">默坐非关闷，凝情只在诗。庭闲花落后，山静月明时。<BR>
</font></big>
<font color="#400080">答客言多简，寻僧步稍迟。既同和氏璧，终有玉人知。<br>
<P><big><font size="3" face="黑体" color="#000080"><strong><em>&nbsp;&nbsp; 卷645_30 </em></strong></font><font
face="黑体" color="#800080"> </font><font size="4" color="#800080" face="宋体">【途中作】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">瘦马倦行役，斜阳劝著鞭。野桥寒树亚，山店暮云连。<BR>
</font></big>
<font color="#400080">退o风虽急，攀龙志已坚。路人休莫笑，百里有时贤。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_31 </em></strong></font><font
face="黑体" color="#800080"> </font><font size="4" color="#800080" face="宋体">【秋晚】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">斜阳山雨外，秋色思无穷。柳叶飘干翠，枫枝撼碎红。<BR>
</font></big>
<font color="#400080">鬓毛看似雪，生计尚如蓬。不及樵童乐，蒹葭一笛风。
<P><big><font size="3" face="黑体" color="#000080"><strong><em>&nbsp;&nbsp; 卷645_32 </em></strong></font><font
face="黑体" color="#800080"> </font><font size="4" color="#800080" face="宋体">【晓望】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">露惊松上鹤，晓色动扶桑。碧浪催人老，红轮照物忙。<BR>
</font></big>
<font color="#400080">世情随日变，利路与天长。好驾觥船去，陶陶入醉乡。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_33 </em></strong></font><font
face="黑体" color="#800080"> </font><font size="4" color="#800080" face="宋体">【寄友生】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">交情应不变，何事久离群。圆月思同步，寒泉忆共闻。<BR>
</font></big>
<font color="#400080">雪霜松色在，风雨雁行分。每见人来说，窗前改旧文。<br>
<P><big><font size="3" face="黑体" color="#000080"><strong><em>&nbsp;&nbsp; 卷645_34 </em></strong></font><font
face="黑体" color="#800080"> </font><font size="4" color="#800080" face="宋体">【江行】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">潇湘无事后，征棹复呕哑。高岫留斜照，归鸿背落霞。<BR>
</font></big>
<font color="#400080">鱼残沙岸草，蝶寄流槎。共说干戈苦，汀洲减钓家。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_35 </em></strong></font><font
face="黑体" color="#800080"> </font><font size="4" color="#800080" face="宋体">【题王氏山居】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">檐有烟岚色，地多松竹风。自言离乱后，不到鼓鼙中。<BR>
</font></big>
<font color="#400080">径柳拂云绿，山樱带雪红。南边青嶂下，时见采芝翁。
<P><big><font size="3" face="黑体" color="#000080"><strong><em>&nbsp;&nbsp; 卷645_36 </em></strong></font><font
face="黑体" color="#800080"> </font><font size="4" color="#800080" face="宋体">【送别】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">别意说难尽，离杯深莫辞。长歌终此席，一笑又何时。<BR>
</font></big>
<font color="#400080">棹入寒潭急，帆当落照迟。远书如不寄，无以慰相思。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_37 </em></strong></font><font
face="黑体" color="#800080"> </font><font size="4" color="#800080" face="宋体">【览文僧卷】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">虽无先圣耳，异代得闻韶。怪石难为古，奇花不敢妖。<BR>
</font></big>
<font color="#400080">调高非郢雪，思静碍箕瓢。未可重吟过，云山兴转饶。<br>
<P><big><font size="3" face="黑体" color="#000080"><strong><em>&nbsp;&nbsp; 卷645_38 </em></strong></font><font
face="黑体" color="#800080"> </font><font size="4" color="#800080" face="宋体">【望仰山忆玄泰上人】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">晴岚凝片碧，知在此中禅。见面定何日，无书已一年。<BR>
</font></big>
<font color="#400080">高秋关静梦，良夜入新篇。仰德心如是，清风不我传。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_39 </em></strong></font><font
face="黑体" color="#800080"> </font><font size="4" color="#800080" face="宋体">【闻泉】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">淅淅梦初惊，幽窗枕簟清。更无人共听，只有月空明。<BR>
</font></big>
<font color="#400080">急想穿岩曲，低应过石平。欲将琴强写，不是自然声。
<P><big><font size="3" face="黑体" color="#000080"><strong><em>&nbsp;&nbsp; 卷645_40 </em></strong></font><font
face="黑体" color="#800080"> </font><font size="4" color="#800080" face="宋体">【酬郑进士九江新居见寄】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">蹑屐扣柴关，因成尽日闲。独听黄鸟语，深似白云间。<BR>
</font></big>
<font color="#400080">萍沼宽于井，莎城绿当山。前期招我作，此景得吟还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_41 </em></strong></font><font
face="黑体" color="#800080"> </font><font size="4" color="#800080" face="宋体">【九江和人赠陈生】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">天畏斯文坠，凭君助素风。意深皆可补，句逸不因功。<BR>
</font></big>
<font color="#400080">暮替云愁远，秋惊月占空。寄家当瀑布，时得笑言同。<br>
<P><big><font size="3" face="黑体" color="#000080"><strong><em>&nbsp;&nbsp; 卷645_42 </em></strong></font><font
face="黑体" color="#800080"> </font><font size="4" color="#800080" face="宋体">【登楼值雨二首】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">共讶高楼望，匡庐色已空。白云横野阔，遮岳与天同。<BR>
</font></big>
<font color="#400080">数点雨入酒，满襟香在风。远江吟得出，方下郡斋东。<BR><BR>
<font color="#400080">江徼多佳景，秋吟兴未穷。送来松槛雨，半是蓼花风。<BR>
</font></big>
<font color="#400080">浪猛惊翘鹭，烟昏叫断鸿。不知今夜客，几处卧鸣篷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_43 </em></strong></font><font
face="黑体" color="#800080"> </font><font size="4" color="#800080" face="宋体">【送赵舒处士归庐山】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">归岫香炉碧，行吟步益迟。诸侯师不得，樵客偶相随。<BR>
</font></big>
<font color="#400080">思旧江云断，谈玄岳月移。只应张野辈，异代作心知。<br>
<P><big><font size="3" face="黑体" color="#000080"><strong><em>&nbsp;&nbsp; 卷645_44 </em></strong></font><font
face="黑体" color="#800080"> </font><font size="4" color="#800080" face="宋体">【僧院蔷薇】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">客引擎茶看，离披晒锦红。不缘开净域，争忍负春风。<BR>
</font></big>
<font color="#400080">小片当吟落，清香入定空。何人来此植，应固恼休公。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_45 </em></strong></font><font
face="黑体" color="#800080"> </font><font size="4" color="#800080" face="宋体">【友生携修睦上人诗见访】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">雪中敲竹户，袖出岳僧诗。语尽景皆活，吟阑角独吹。<BR>
</font></big>
<font color="#400080">意如将俗背，业必少人知。共约冰销日，云边访所思。
<P><big><font size="3" face="黑体" color="#000080"><strong><em>&nbsp;&nbsp; 卷645_46 </em></strong></font><font
face="黑体" color="#800080"> </font><font size="4" color="#800080" face="宋体">【冬夕喜友生至】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">天涯行欲遍，此夜故人情。乡国别来久，干戈还未平。<BR>
</font></big>
<font color="#400080">灯残偏有焰，雪甚却无声。多少新闻见，应须语到明。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_47 </em></strong></font><font
face="黑体" color="#800080"> </font><font size="4" color="#800080" face="宋体">【牡丹】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">少见南人识，识来嗟复惊。始知春有色，不信尔无情。<BR>
</font></big>
<font color="#400080">恐是天地媚，暂随云雨生。缘何绝尤物，更可比妍明。<br>
<P><big><font size="3" face="黑体" color="#000080"><strong><em>&nbsp;&nbsp; 卷645_48 </em></strong></font><font
face="黑体" color="#800080"> </font><font size="4" color="#800080" face="宋体">【送春】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">四时为第一，一岁一重来。好景应难胜，馀花虚自开。<BR>
</font></big>
<font color="#400080">相思九个月，得信数枝梅。不向东门送，还成负酒杯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_49 </em></strong></font><font
face="黑体" color="#800080"> </font><font size="4" color="#800080" face="宋体">【送边将】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">天骄频犯塞，铁骑又征西。臣节轻乡土，雄心生鼓鼙。<BR>
</font></big>
<font color="#400080">地寒花不艳，沙远日难低。渐喜秋弓健，雕翻白草齐。
<P><big><font size="3" face="黑体" color="#000080"><strong><em>&nbsp;&nbsp; 卷645_50 </em></strong></font><font
face="黑体" color="#800080"> </font><font size="4" color="#800080" face="宋体">【春晴】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">檐滴春膏绝，凭栏晚吹生。良朋在何处，高树忽流莺。<BR>
</font></big>
<font color="#400080">游寺期应定，寻芳步已轻。新诗吟未稳，迟日又西倾。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_51 </em></strong></font><font
face="黑体" color="#800080"> </font><font size="4" color="#800080" face="宋体">【冬夜与修睦上人宿远公亭，寄南岳玄泰禅师】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">丈室掩孤灯，更深霰雹增。相看云梦客，共忆祝融僧。<BR>
</font></big>
<font color="#400080">语合茶忘味，吟欹卷有棱。楚南山水秀，行止岂无凭。<br>
<P><big><font size="3" face="黑体" color="#000080"><strong><em>&nbsp;&nbsp; 卷645_52 </em></strong></font><font
face="黑体" color="#800080"> </font><font size="4" color="#800080" face="宋体">【落花】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">拾得移时看，重思造化功。如何飘丽景，不似遇春风。<BR>
</font></big>
<font color="#400080">满地馀香在，繁枝一夜空。只应公子见，先忆坠楼红。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_53 </em></strong></font><font
face="黑体" color="#800080"> </font><font size="4" color="#800080" face="宋体">【寄嵩阳隐者】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">昔年江上别，初入乱离中。我住匡山北，君之少室东。<BR>
</font></big>
<font color="#400080">信来经险道，诗半忆皇风。何事犹高卧，岩边梦未通。
<P><big><font size="3" face="黑体" color="#000080"><strong><em>&nbsp;&nbsp; 卷645_54 </em></strong></font><font
face="黑体" color="#800080"> </font><font size="4" color="#800080" face="宋体">【早蝉】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">门柳不连野，乍闻为早蝉。游人无定处，入耳更应先。<BR>
</font></big>
<font color="#400080">暂默斜阳雨，重吟远岸烟。前年湘竹里，风激绕离筵。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_55 </em></strong></font><font
face="黑体" color="#800080"> </font><font size="4" color="#800080" face="宋体">【酬蕴微】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">白衣经乱世，相遇一开颜。得句禅思外，论交野步间。<BR>
</font></big>
<font color="#400080">举朝无旧识，入眼只青山。几度斜阳寺，访君还独还。<br>
<P><big><font size="3" face="黑体" color="#000080"><strong><em>&nbsp;&nbsp; 卷645_56 </em></strong></font><font
face="黑体" color="#800080"> </font><font size="4" color="#800080" face="宋体">【萱草】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">芳草比君子，诗人情有由。只应怜雅态，未必解忘忧。<BR>
</font></big>
<font color="#400080">积雨莎庭小，微风藓砌幽。莫言开太晚，犹胜菊花秋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_57 </em></strong></font><font
face="黑体" color="#800080"> </font><font size="4" color="#800080" face="宋体">【访友人不遇】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">出门无至友，动即到君家。空掩一庭竹，去看何寺花。<BR>
</font></big>
<font color="#400080">短僮应捧杖，稚女学擎茶。吟罢留题处，苔阶日影斜。
<P><big><font size="3" face="黑体" color="#000080"><strong><em>&nbsp;&nbsp; 卷645_58 </em></strong></font><font
face="黑体" color="#800080"> </font><font size="4" color="#800080" face="宋体">【苔】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">几年风雨迹，叠在石孱颜。生处景长静，看来情尽闲。<BR>
</font></big>
<font color="#400080">吟亭侵坏壁，药院掩空关。每忆东行径，移筇独自还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_59 </em></strong></font><font
face="黑体" color="#800080"> </font><font size="4" color="#800080" face="宋体">【红薇】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">春雨有五色，洒来花旋成。欲留池上景，别染草中英。<BR>
</font></big>
<font color="#400080">画出看还欠，为插未轻。王孙多好事，携酒寄吟倾。<br>
<P><big><font size="3" face="黑体" color="#000080"><strong><em>&nbsp;&nbsp; 卷645_60 </em></strong></font><font
face="黑体" color="#800080"> </font><font size="4" color="#800080" face="宋体">【别所知】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">有路有西东，天涯自恨同。却须深酌酒，况不比飘蓬。<BR>
</font></big>
<font color="#400080">帆冒新秋雨，鼓传微浪风。闰牵寒气早，何浦值宾鸿。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_61 </em></strong></font><font
face="黑体" color="#800080"> </font><font size="4" color="#800080" face="宋体">【小雪】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">散漫阴风里，天涯不可收。压松犹未得，扑石暂能留。<BR>
</font></big>
<font color="#400080">阁静萦吟思，途长拂旅愁。崆峒山北面，早想玉成丘。
<P><big><font size="3" face="黑体" color="#000080"><strong><em>&nbsp;&nbsp; 卷645_62 </em></strong></font><font
face="黑体" color="#800080"> </font><font size="4" color="#800080" face="宋体">【和修睦上人听猿】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">禅客闻犹苦，是声应是啼。自然无稳梦，何必到巴溪。<BR>
</font></big>
<font color="#400080">疏雨洒不歇，回风吹暂低。此宵秋欲半，山在二林西。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_63 </em></strong></font><font
face="黑体" color="#800080"> </font><font size="4" color="#800080" face="宋体">【庭竹】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">嫩绿与老碧，森然庭砌中。坐销三伏景，吟起数竿风。<BR>
</font></big>
<font color="#400080">叶影重还密，梢声远或通。更期春共看，桃映小花红。<br>
<P><big><font size="3" face="黑体" color="#000080"><strong><em>&nbsp;&nbsp; 卷645_64 </em></strong></font><font
face="黑体" color="#800080"> </font><font size="4" color="#800080" face="宋体">【早行】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">家国三千里，中宵算去程。困才成蝶梦，行不待鸡鸣。<BR>
</font></big>
<font color="#400080">马首摇残月，鸦群起古城。发来经几堠，村寺远钟声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_65 </em></strong></font><font
face="黑体" color="#800080"> </font><font size="4" color="#800080" face="宋体">【哭所知】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">朝作青云士，暮为玄夜人。风灯无定度，露薤亦逡巡。<BR>
</font></big>
<font color="#400080">乘马惊新冢，书帷摆旧尘。只应从此去，何处福生民。
<P><big><font size="3" face="黑体" color="#000080"><strong><em>&nbsp;&nbsp; 卷645_66 </em></strong></font><font
face="黑体" color="#800080"> </font><font size="4" color="#800080" face="宋体">【分题雪霁望炉峰】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">雪霁上庭除，炉峰势转孤。略无烟作带，独有影沈湖。<BR>
</font></big>
<font color="#400080">冷触归鸿急，明凝落照俱。□□□□□，□□□□□。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_67 </em></strong></font><font
face="黑体" color="#800080"> </font><font size="4" color="#800080" face="宋体">【雪十二韵】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">六出凝阴气，同云指上天。结时风乍急，集处霰长先。<BR>
</font></big>
<font color="#400080">草穗翘祥燕，陂桩叶白莲。犬狂南陌上，竹醉小池前。<BR>
</font></big>
<font color="#400080">樵径花黏屦，渔舟玉帖舷。阵经D谷薄，势想朔方偏。<BR>
</font></big>
<font color="#400080">楼面光摇锡，篱头晓列钱。石苔青鹿卧，殿网素蛾穿。<BR>
</font></big>
<font color="#400080">嘶马应思塞，蹲乌似为燕。童痴为兽捏，僧爱用茶煎。<BR>
</font></big>
<font color="#400080">念物希周穆，含毫愧惠连。吟阑馀兴逸，还忆剡溪船。<br>
<P><big><font size="3" face="黑体" color="#000080"><strong><em>&nbsp;&nbsp; 卷645_68 </em></strong></font><font
face="黑体" color="#800080"> </font><font size="4" color="#800080" face="宋体">【庐山】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">非岳不言岳，此山通岳言。高人居乱世，几处满前轩。<BR>
</font></big>
<font color="#400080">秀作神仙宅，灵为风雨根。馀阴铺楚甸，一柱表吴门。<BR>
</font></big>
<font color="#400080">静得八公侣，雄临九子尊。对犹青熨眼，到必冷凝魂。<BR>
</font></big>
<font color="#400080">势受重湖让，形难七泽吞。黑岩藏昼电，紫雾泛朝暾。<BR>
</font></big>
<font color="#400080">莲堕宁唯华，玉焚堪小昆。倒松微发罅，飞瀑远成痕。<BR>
</font></big>
<font color="#400080">叠见云容衬，棱收雪气昏。裁诗曾困谢，作赋偶无孙。<BR>
</font></big>
<font color="#400080">流碍星光撇，惊冲雁阵翻。峰奇寒倚剑，泉曲旋如盆。<BR>
</font></big>
<font color="#400080">草短分雏雉，林明露掷猿。秋枫红叶散，春石谷雷奔。<BR>
</font></big>
<font color="#400080">月好虎溪路，烟深栗里源。醉吟长易醒，梦去亦销烦。<BR>
</font></big>
<font color="#400080">有觉南方重，无疑厚地掀。轻扬闻旧俗，端用镇元元。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_69 </em></strong></font><font
face="黑体" color="#800080"> </font><font size="4" color="#800080" face="宋体">【和吴处士题村叟壁】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">因阅乡居景，归心寸火然。吾家依碧嶂，小槛枕清川。<BR>
</font></big>
<font color="#400080">远雨笼孤戍，斜阳隔断烟。沙虚遗虎迹，水聚蛟涎。<BR>
</font></big>
<font color="#400080">粝曲芟汀蓼，甘茶挈石泉。霜朝巡栗树，风夜探渔船。<BR>
</font></big>
<font color="#400080">戏日鱼呈腹，翘滩鹭并肩。棋寻盘石净，酒傍野花妍。<BR>
</font></big>
<font color="#400080">器以锄为利，家惟竹直钱。饭香同豆熟，汤暖摘松煎。<BR>
</font></big>
<font color="#400080">睡岛凫藏足，攀藤冻拳。浅茅鸣斗雉，曲ㄐズ鸢。<BR>
</font></big>
<font color="#400080">秋果楂梨涩，晨羞笋蕨鲜。衣蓑留冷阁，席草种闲田。<BR>
</font></big>
<font color="#400080">椎髻担铺饷，庞眉识稔年。吓鹰刍戴笠，驱犊筱充鞭。<BR>
</font></big>
<font color="#400080">不重官于社，常尊食作天。谷深青霭蔽，峰迥白云缠。<BR>
</font></big>
<font color="#400080">每忆关魂梦，长夸表爱怜。览君书壁句，诱我率成篇。
<P><big><font size="3" face="黑体" color="#000080"><strong><em>&nbsp;&nbsp; 卷645_70 </em></strong></font><font
face="黑体" color="#800080"> </font><font size="4" color="#800080" face="宋体">【谢友生遗端溪砚瓦】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">寻常濡翰次，恨不到端溪。得自新知己，如逢旧解携。<BR>
</font></big>
<font color="#400080">玩馀轻照乘，谢欲等悬黎。静对胜凡客，闲窥忆好题。<BR>
</font></big>
<font color="#400080">娲天补剩石，昆剑切来泥。著指痕犹湿，停旬水未低。<BR>
</font></big>
<font color="#400080">呵云润柱础，笔彩饮虹霓。鹆眼工谙谬，羊肝士乍l。<BR>
</font></big>
<font color="#400080">连澌光比镜，囚墨腻于cD。书信成池黑，吟须到日西。<BR>
</font></big>
<font color="#400080">正夸忧盗窃，将隐怯攀跻。捧受同交印，矜持过秉。<BR>
</font></big>
<font color="#400080">草颠终近旭，懒癖必无嵇。用合缘鹦鹉，珍应负会稽。<BR>
</font></big>
<font color="#400080">贞姿还落落，寒韵落凄凄。风月情相半，烟花思岂迷。<BR>
</font></big>
<font color="#400080">宜从方袋挈，枉把短行批。浅小金为斗，泓澄玉作堤。<BR>
</font></big>
<font color="#400080">遇人依我惜，想尔与天齐。□□□□□，行时只独赍。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷645_71 </em></strong></font><font
face="黑体" color="#800080"> </font><font size="4" color="#800080" face="宋体">【和殷衙推春霖即事】<a
href="authers/qzz_1280.htm" target="_blank"></font><font size="3" color="#0080FF"><font face="黑体">李咸用</font></a></big> 
<br>
</font><br>
<font color="#400080">东风吹暖雨，润下不能休。古道云横白，移时客共愁。<BR>
</font></big>
<font color="#400080">绿沈莎似藻，红泛叶为舟。忽起江湖兴，疑邻畎浍流。<BR>
</font></big>
<font color="#400080">此时无胜会，何处滞奇游。阵急如酣战，点粗成乱沤。<BR>
</font></big>
<font color="#400080">竹因添洒落，松得长飕v。花惨闲庭晚，兰深曲径幽。<BR>
</font></big>
<font color="#400080">丝牵汀鸟足，线挂岳猿头。天地昏同醉，寰区浩欲浮。<BR>
</font></big>
<font color="#400080">柳眉低带泣，蒲剑锐初抽。石燕翻空重，虫罗缀滴稠。<BR>
</font></big>
<font color="#400080">荷倾蛟泪尽，岩拆电鞭收。岂直望尧喜，却怀微禹忧。<BR>
</font></big>
<font color="#400080">树滋堪采菌，矶没懒垂钩。腥觉闻龙气，寒宜拥豹裘。<BR>
</font></big>
<font color="#400080">名膏那作l，思稔必通侯。蚌鹬徒喧竞，笙歌罢献酬。<BR>
</font></big>
<font color="#400080">山川藏秀媚，草木逞调柔。极目非吾意，行吟独下楼。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
