<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百七十九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百七十九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷179_1 </em></strong></font><font
face="黑体" color="#800080"> </font><font size="4" color="#800080" face="宋体">【游南阳白水登石激作】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">朝涉白水源，暂与人俗疏。岛屿佳境色，江天涵清虚。<BR>
</font></big>
<font color="#400080">目送去海云，心闲游川鱼。长歌尽落日，乘月归田庐。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷179_2 </em></strong></font><font
face="黑体" color="#800080"> </font><font size="4" color="#800080" face="宋体">【游南阳清泠泉】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">惜彼落日暮，爱此寒泉清。西辉逐流水，荡漾游子情。<BR>
</font></big>
<font color="#400080">空歌望云月，曲尽长松声。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷179_3 </em></strong></font><font
face="黑体" color="#800080"> </font><font size="4" color="#800080" face="宋体">【寻鲁城北范居士失道落苍耳中见范置酒摘苍耳作】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">雁度秋色远，日静无云时。客心不自得，浩漫将何之。<BR>
</font></big>
<font color="#400080">忽忆范野人，闲园养幽姿。茫然起逸兴，但恐行来迟。<BR>
</font></big>
<font color="#400080">城壕失往路，马首迷荒陂。不惜翠云裘，遂为苍耳欺。<BR>
</font></big>
<font color="#400080">入门且一笑，把臂君为谁。酒客爱秋蔬，山盘荐霜梨。<BR>
</font></big>
<font color="#400080">他筵不下箸，此席忘朝饥。酸枣垂北郭，寒瓜蔓东篱。<BR>
</font></big>
<font color="#400080">还倾四五酌，自咏猛虎词。近作十日欢，远为千载期。<BR>
</font></big>
<font color="#400080">风流自簸荡，谑浪偏相宜。酣来上马去，却笑高阳池。
<P><big><font size="3" face="黑体" color="#000080"><strong><em>&nbsp;&nbsp; 卷179_4 </em></strong></font><font
face="黑体" color="#800080"> </font><font size="4" color="#800080" face="宋体">【东鲁门泛舟二首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">日落沙明天倒开，波摇石动水萦回。<br>轻舟泛月寻溪转，疑是山阴雪后来。<br>
<br>
<font color="#400080">水作青龙盘石堤，桃花夹岸鲁门西。<br>若教月下乘舟去，何啻风流到剡溪。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷179_5 </em></strong></font><font
face="黑体" color="#800080"> </font><font size="4" color="#800080" face="宋体">【秋猎孟诸夜归，置酒单父东楼观妓】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">倾晖速短炬，走海无停川。冀餐圆丘草，欲以还颓年。<BR>
</font></big>
<font color="#400080">此事不可得，微生若浮烟。骏发跨名驹，雕弓控鸣弦。<BR>
</font></big>
<font color="#400080">鹰豪鲁草白，狐兔多肥鲜。邀遮相驰逐，遂出城东田。<BR>
</font></big>
<font color="#400080">一扫四野空，喧呼鞍马前。归来献所获，炮炙宜霜天。<BR>
</font></big>
<font color="#400080">出舞两美人，飘u若云仙。留欢不知疲，清晓方来旋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷179_6 </em></strong></font><font
face="黑体" color="#800080"> </font><font size="4" color="#800080" face="宋体">【游泰山六首（天宝元年四月从故御道上泰山）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">四月上泰山，石屏御道开。六龙过万壑，涧谷随萦回。<BR>
</font></big>
<font color="#400080">马迹绕碧峰，于今满青苔。飞流洒绝t，水急松声哀。<BR>
</font></big>
<font color="#400080">北眺嶂奇，倾崖向东摧。洞门闭石扇，地底兴云雷。<BR>
</font></big>
<font color="#400080">登高望蓬瀛，想象金银台。天门一长啸，万里清风来。<BR>
</font></big>
<font color="#400080">玉女四五人，飘u下九垓。含笑引素手，遗我流霞杯。<BR>
</font></big>
<font color="#400080">稽首再拜之，自愧非仙才。旷然小宇宙，弃世何悠哉。<BR>
<font color="#400080">清晓骑白鹿，直上天门山。山际逢羽人，方瞳好容颜。<BR>
</font></big>
<font color="#400080">扪萝欲就语，却掩青云关。遗我鸟迹书，飘然落岩间。<BR>
</font></big>
<font color="#400080">其字乃上古，读之了不闲。感此三叹息，从师方未还。<BR><BR>
<font color="#400080">平明登日观，举手开云关。精神四飞扬，如出天地间。<BR>
</font></big>
<font color="#400080">黄河从西来，窈窕入远山。凭崖揽八极，目尽长空闲。<BR>
</font></big>
<font color="#400080">偶然值青童，绿发双云鬟。笑我晚学仙，蹉跎凋朱颜。<BR>
</font></big>
<font color="#400080">踌躇忽不见，浩荡难追攀。<br><BR>
<font color="#400080">清斋三千日，裂素写道经。吟诵有所得，众神卫我形。<BR>
</font></big>
<font color="#400080">云行信长风，飒若羽翼生。攀崖上日观，伏槛窥东暝。<BR>
</font></big>
<font color="#400080">海色动远山，天鸡已先鸣。银台出倒景，白浪翻长鲸。<BR>
</font></big>
<font color="#400080">安得不死药，高飞向蓬瀛。<br><BR>
<font color="#400080">日观东北倾，两崖夹双石。海水落眼前，天光遥空碧。<BR>
</font></big>
<font color="#400080">千峰争攒聚，万壑绝凌历。缅彼鹤上仙，去无云中迹。<BR>
</font></big>
<font color="#400080">长松入云汉，远望不盈尺。山花异人间，五月雪中白。<BR>
</font></big>
<font color="#400080">终当遇安期，于此炼玉液。<br><BR>
<font color="#400080">朝饮王母池，暝投天门关。独抱绿绮琴，夜行青山间。<BR>
</font></big>
<font color="#400080">山明月露白，夜静松风歇。仙人游碧峰，处处笙歌发。<BR>
</font></big>
<font color="#400080">寂静娱清晖，玉真连翠微。想像鸾凤舞，飘u龙虎衣。<BR>
</font></big>
<font color="#400080">扪天摘匏瓜，恍惚不忆归。举手弄清浅，误攀织女机。<BR>
</font></big>
<font color="#400080">明晨坐相失，但见五云飞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷179_7 </em></strong></font><font
face="黑体" color="#800080"> </font><font size="4" color="#800080" face="宋体">【秋夜与刘砀山泛宴喜亭池】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">明宰试舟楫，张灯宴华池。文招梁苑客，歌动郢中儿。<BR>
</font></big>
<font color="#400080">月色望不尽，空天交相宜。令人欲泛海，只待长风吹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷179_8 </em></strong></font><font
face="黑体" color="#800080"> </font><font size="4" color="#800080" face="宋体">【携妓登梁王栖霞山孟氏桃园中】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">碧草已满地，柳与梅争春。谢公自有东山妓，<BR>
</font></big>
<font color="#400080">金屏笑坐如花人。今日非昨日，明日还复来。<BR>
</font></big>
<font color="#400080">白发对绿酒，强歌心已摧。君不见梁王池上月，<BR>
</font></big>
<font color="#400080">昔照梁王樽酒中。梁王已去明月在，黄鹂愁醉啼春风。<BR>
</font></big>
<font color="#400080">分明感激眼前事，莫惜醉卧桃园东。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷179_9 </em></strong></font><font
face="黑体" color="#800080"> </font><font size="4" color="#800080" face="宋体">【与从侄杭州刺史良游天竺寺】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">挂席凌蓬丘，观涛憩樟楼。三山动逸兴，五马同遨游。<BR>
</font></big>
<font color="#400080">天竺森在眼，松风飒惊秋。览云测变化，弄水穷清幽。<BR>
</font></big>
<font color="#400080">叠嶂隔遥海，当轩写归流。诗成傲云月，佳趣满吴洲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷179_10 </em></strong></font><font
face="黑体" color="#800080"> </font><font size="4" color="#800080" face="宋体">【同友人舟行游台越作】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">楚臣伤江枫，谢客拾海月。怀沙去潇湘，挂席泛溟渤。<BR>
</font></big>
<font color="#400080">蹇予访前迹，独往造穷发。古人不可攀，去若浮云没。<BR>
</font></big>
<font color="#400080">愿言弄倒景，从此炼真骨。华顶窥绝溟，蓬壶望超忽。<BR>
</font></big>
<font color="#400080">不知青春度，但怪绿芳歇。空持钓鳌心，从此谢魏阙。<br>
<P><big><font size="3" face="黑体" color="#000080"><strong><em>&nbsp;&nbsp; 卷179_11 </em></strong></font><font
face="黑体" color="#800080"> </font><font size="4" color="#800080" face="宋体">【下终南山过斛斯山人宿置酒】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">暮从碧山下，山月随人归。却顾所来径，苍苍横翠微。<BR>
</font></big>
<font color="#400080">相携及田家，童稚开荆扉。绿竹入幽径，青萝拂行衣。<BR>
</font></big>
<font color="#400080">欢言得所憩，美酒聊共挥。长歌吟松风，曲尽河星稀。<BR>
</font></big>
<font color="#400080">我醉君复乐，陶然共忘机。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷179_12 </em></strong></font><font
face="黑体" color="#800080"> </font><font size="4" color="#800080" face="宋体">【朝下过卢郎中叙旧游】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">君登金华省，我入银台门。幸遇圣明主，俱承云雨恩。<BR>
</font></big>
<font color="#400080">复此休浣时，闲为畴昔言。却话山海事，宛然林壑存。<BR>
</font></big>
<font color="#400080">明湖思晓月，叠嶂忆清猿。何由返初服，田野醉芳樽。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷179_13 </em></strong></font><font
face="黑体" color="#800080"> </font><font size="4" color="#800080" face="宋体">【侍从游宿温泉宫作】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">羽林十二将，罗列应星文。霜仗悬秋月，霓旌卷夜云。<BR>
</font></big>
<font color="#400080">严更千户肃，清乐九天闻。日出瞻佳气，葱葱绕圣君。<br>
<P><big><font size="3" face="黑体" color="#000080"><strong><em>&nbsp;&nbsp; 卷179_14 </em></strong></font><font
face="黑体" color="#800080"> </font><font size="4" color="#800080" face="宋体">【邯郸南亭观妓】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">歌鼓燕赵儿，魏姝弄鸣丝。粉色艳日彩，舞袖拂花枝。<BR>
</font></big>
<font color="#400080">把酒顾美人，请歌邯郸词。清筝何缭绕，度曲绿云垂。<BR>
</font></big>
<font color="#400080">平原君安在，科斗生古池。座客三千人，于今知有谁。<BR>
</font></big>
<font color="#400080">我辈不作乐，但为后代悲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷179_15 </em></strong></font><font
face="黑体" color="#800080"> </font><font size="4" color="#800080" face="宋体">【春日游罗敷潭】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">行歌入谷口，路尽无人跻。攀崖度绝壑，弄水寻回溪。<BR>
</font></big>
<font color="#400080">云从石上起，客到花间迷。淹留未尽兴，日落群峰西。<br>
<P><big><font size="3" face="黑体" color="#000080"><strong><em>&nbsp;&nbsp; 卷179_16 </em></strong></font><font
face="黑体" color="#800080"> </font><font size="4" color="#800080" face="宋体">【春陪商州裴使君游石娥溪（时欲东归遂有此赠）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">裴公有仙标，拔俗数千丈。澹荡沧洲云，飘u紫霞想。<BR>
</font></big>
<font color="#400080">剖竹商洛间，政成心已闲。萧条出世表，冥寂闭玄关。<BR>
</font></big>
<font color="#400080">我来属芳节，解榻时相悦。褰帷对云峰，扬袂指松雪。<BR>
</font></big>
<font color="#400080">暂出东城边，遂游西岩前。横天耸翠壁，喷壑鸣红泉。<BR>
</font></big>
<font color="#400080">寻幽殊未歇，爱此春光发。溪傍饶名花，石上有好月。<BR>
</font></big>
<font color="#400080">命驾归去来，露华生翠苔。淹留惜将晚，复听清猿哀。<BR>
</font></big>
<font color="#400080">清猿断人肠，游子思故乡。明发首东路，此欢焉可忘。<br>
<P><big><font size="3" face="黑体" color="#000080"><strong><em>&nbsp;&nbsp; 卷179_17 </em></strong></font><font
face="黑体" color="#800080"> </font><font size="4" color="#800080" face="宋体">【陪从祖济南太守泛鹊山湖三首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">初谓鹊山近，宁知湖水遥。此行殊访戴，自可缓归桡。<BR>
<font color="#400080">湖阔数千里，湖光摇碧山。湖西正有月，独送李膺还。<BR><BR>
<font color="#400080">水入北湖去，舟从南浦回。遥看鹊山转，却似送人来。<br>
<P><big><font size="3" face="黑体" color="#000080"><strong><em>&nbsp;&nbsp; 卷179_18 </em></strong></font><font
face="黑体" color="#800080"> </font><font size="4" color="#800080" face="宋体">【春日陪杨江宁及诸官宴北湖感古作】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">昔闻颜光禄，攀龙宴京湖。楼船入天镜，帐殿开云衢。<BR>
</font></big>
<font color="#400080">君王歌大风，如乐丰沛都。延年献佳作，邈与诗人俱。<BR>
</font></big>
<font color="#400080">我来不及此，独立钟山孤。杨宰穆清风，芳声腾海隅。<BR>
</font></big>
<font color="#400080">英僚满四座，粲若琼林敷。o首弄倒景，蛾眉缀明珠。<BR>
</font></big>
<font color="#400080">新弦采梨园，古舞娇吴Q。曲度绕云汉，听者皆欢娱。<BR>
</font></big>
<font color="#400080">鸡栖何嘈嘈，沿月沸笙竽。古之帝宫苑，今乃人樵苏。<BR>
</font></big>
<font color="#400080">感此劝一觞，愿君覆瓢壶。荣盛当作乐，无令后贤吁。<br>
<P><big><font size="3" face="黑体" color="#000080"><strong><em>&nbsp;&nbsp; 卷179_19 </em></strong></font><font
face="黑体" color="#800080"> </font><font size="4" color="#800080" face="宋体">【宴郑参卿山池】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">尔恐碧草晚，我畏朱颜移。愁看杨花飞，置酒正相宜。<BR>
</font></big>
<font color="#400080">歌声送落日，舞影回清池。今夕不尽杯，留欢更邀谁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷179_20 </em></strong></font><font
face="黑体" color="#800080"> </font><font size="4" color="#800080" face="宋体">【游谢氏山亭】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">沦老卧江海，再欢天地清。病闲久寂寞，岁物徒芬荣。<BR>
</font></big>
<font color="#400080">借君西池游，聊以散我情。扫雪松下去，扪萝石道行。<BR>
</font></big>
<font color="#400080">谢公池塘上，春草飒已生。花枝拂人来，山鸟向我鸣。<BR>
</font></big>
<font color="#400080">田家有美酒，落日与之倾。醉罢弄归月，遥欣稚子迎。<br>
<P><big><font size="3" face="黑体" color="#000080"><strong><em>&nbsp;&nbsp; 卷179_21 </em></strong></font><font
face="黑体" color="#800080"> </font><font size="4" color="#800080" face="宋体">【把酒问月（故人贾淳令予问之）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">青天有月来几时，我今停杯一问之。人攀明月不可得，<BR>
</font></big>
<font color="#400080">月行却与人相随。皎如飞镜临丹阙，绿烟灭尽清辉发。<BR>
</font></big>
<font color="#400080">但见宵从海上来，宁知晓向云间没。白兔捣药秋复春，<BR>
</font></big>
<font color="#400080">嫦娥孤栖与谁邻。今人不见古时月，今月曾经照古人。<BR>
</font></big>
<font color="#400080">古人今人若流水，共看明月皆如此。唯愿当歌对酒时，<BR>
</font></big>
<font color="#400080">月光长照金樽里。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷179_22 </em></strong></font><font
face="黑体" color="#800080"> </font><font size="4" color="#800080" face="宋体">【同族侄评事黯游昌禅师山池二首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">远公爱康乐，为我开禅关。萧然松石下，何异清凉山。<BR>
</font></big>
<font color="#400080">花将色不染，水与心俱闲。一坐度小劫，观空天地间。<BR>
<font color="#400080">客来花雨际，秋水落金池。片石寒青锦，疏杨挂绿丝。<BR>
</font></big>
<font color="#400080">高僧拂玉柄，童子献霜梨。惜去爱佳景，烟萝欲暝时。<br>
<P><big><font size="3" face="黑体" color="#000080"><strong><em>&nbsp;&nbsp; 卷179_23 </em></strong></font><font
face="黑体" color="#800080"> </font><font size="4" color="#800080" face="宋体">【金陵凤凰台置酒】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">置酒延落景，金陵凤凰台。长波写万古，心与云俱开。<BR>
</font></big>
<font color="#400080">借问往昔时，凤凰为谁来。凤凰去已久，正当今日回。<BR>
</font></big>
<font color="#400080">明君越羲轩，天老坐三台。豪士无所用，弹弦醉金。<BR>
</font></big>
<font color="#400080">东风吹山花，安可不尽杯。六帝没幽草，深宫冥绿苔。<BR>
</font></big>
<font color="#400080">置酒勿复道，歌钟但相催。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷179_24 </em></strong></font><font
face="黑体" color="#800080"> </font><font size="4" color="#800080" face="宋体">【秋浦清溪雪夜对酒，客有唱山鹧鸪者】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">披君貂b，对君白玉壶。雪花酒上灭，顿觉夜寒无。<BR>
</font></big>
<font color="#400080">客有桂阳至，能吟山鹧鸪。清风动窗竹，越鸟起相呼。<BR>
</font></big>
<font color="#400080">持此足为乐，何烦笙与竽。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷179_25 </em></strong></font><font
face="黑体" color="#800080"> </font><font size="4" color="#800080" face="宋体">【与周刚清溪玉镜潭宴别（潭在秋浦桃树陂下余新名此潭）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">康乐上官去，永嘉游石门。江亭有孤屿，千载迹犹存。<BR>
</font></big>
<font color="#400080">我来游秋浦，三入桃陂源。千峰照积雪，万壑尽啼猿。<BR>
</font></big>
<font color="#400080">兴与谢公合，文因周子论。扫崖去落叶，席月开清樽。<BR>
</font></big>
<font color="#400080">溪当大楼南，溪水正南奔。回作玉镜潭，澄明洗心魂。<BR>
</font></big>
<font color="#400080">此中得佳境，可以绝嚣喧。清夜方归来，酣歌出平原。<BR>
</font></big>
<font color="#400080">别后经此地，为余谢兰荪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷179_26 </em></strong></font><font
face="黑体" color="#800080"> </font><font size="4" color="#800080" face="宋体">【游秋浦白C陂二首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">何处夜行好，月明白C陂。山光摇积雪，猿影挂寒枝。<BR>
</font></big>
<font color="#400080">但恐佳景晚，小令归棹移。人来有清兴，及此有相思。<br>
<font color="#400080">白C夜长啸，爽然溪谷寒。鱼龙动陂水，处处生波澜。<BR>
</font></big>
<font color="#400080">天借一明月，飞来碧云端。故乡不可见，肠断正西看。
<P><big><font size="3" face="黑体" color="#000080"><strong><em>&nbsp;&nbsp; 卷179_27 </em></strong></font><font
face="黑体" color="#800080"> </font><font size="4" color="#800080" face="宋体">【宴陶家亭子】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">曲巷幽人宅，高门大士家。池开照胆镜，林吐破颜花。<BR>
</font></big>
<font color="#400080">绿水藏春日，青轩秘晚霞。若闻弦管妙，金谷不能夸。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷179_28 </em></strong></font><font
face="黑体" color="#800080"> </font><font size="4" color="#800080" face="宋体">【在水军宴韦司马楼船观妓】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">摇曳帆在空，清流顺归风。诗因鼓吹发，酒为剑歌雄。<BR>
</font></big>
<font color="#400080">对舞青楼妓，双鬟白玉童。行云且莫去，留醉楚王宫。<br>
<P><big><font size="3" face="黑体" color="#000080"><strong><em>&nbsp;&nbsp; 卷179_29 </em></strong></font><font
face="黑体" color="#800080"> </font><font size="4" color="#800080" face="宋体">【流夜郎至江夏，陪长史叔及薛明府宴兴德寺南阁】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">绀殿横江上，青山落镜中。岸回沙不尽，日映水成空。<BR>
</font></big>
<font color="#400080">天乐流香阁，莲舟r晚风。恭陪竹林宴，留醉与陶公。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷179_30 </em></strong></font><font
face="黑体" color="#800080"> </font><font size="4" color="#800080" face="宋体">【泛沔州城南郎官湖】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">张公多逸兴，共泛沔城隅。当时秋月好，不减武昌都。<BR>
</font></big>
<font color="#400080">四座醉清光，为欢古来无。郎官爱此水，因号郎官湖。<BR>
</font></big>
<font color="#400080">风流若未减，名与此山俱。
<P><big><font size="3" face="黑体" color="#000080"><strong><em>&nbsp;&nbsp; 卷179_31 </em></strong></font><font
face="黑体" color="#800080"> </font><font size="4" color="#800080" face="宋体">【陪侍郎叔游洞庭醉后三首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">今日竹林宴，我家贤侍郎。三杯容小阮，醉后发清狂。<BR><BR>
<font color="#400080">船上齐桡乐，湖心泛月归。白鸥闲不去，争拂酒筵飞。<BR>
<font color="#400080">i却君山好，平铺湘水流。巴陵无限酒，醉杀洞庭秋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷179_32 </em></strong></font><font
face="黑体" color="#800080"> </font><font size="4" color="#800080" face="宋体">【夜泛洞庭，寻裴侍御清酌】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">日晚湘水绿，孤舟无端倪。明湖涨秋月，独泛巴陵西。<BR>
</font></big>
<font color="#400080">过憩裴逸人，岩居陵丹梯。抱琴出深竹，为我弹d鸡。<BR>
</font></big>
<font color="#400080">曲尽酒亦倾，北窗醉如泥。人生且行乐，何必组与。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷179_33 </em></strong></font><font
face="黑体" color="#800080"> </font><font size="4" color="#800080" face="宋体">【陪族叔刑部侍郎晔及中书贾舍人至游洞庭五首】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">洞庭西望楚江分，水尽南天不见云。<br>日落长沙秋色远，不知何处吊湘君。<br>
<br>
<font color="#400080">南湖秋水夜无烟，耐可乘流直上天。<br>且就洞庭赊月色，将船买酒白云边。<br>
<br>
<font color="#400080">洛阳才子谪湘川，元礼同舟月下仙。<br>记得长安还欲笑，不知何处是西天。<br>
<br>
<font color="#400080">洞庭湖西秋月辉，潇湘江北早鸿飞。<br>醉客满船歌白苎，不知霜露入秋衣。<br>
<br>
<font color="#400080">帝子潇湘去不还，空馀秋草洞庭间。<br>淡扫明湖开玉镜，丹青画出是君山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷179_34 </em></strong></font><font
face="黑体" color="#800080"> </font><font size="4" color="#800080" face="宋体">【楚江黄龙矶南宴杨执戟治楼】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">五月入五洲，碧山对青楼。故人杨执戟，春赏楚江流。<BR>
</font></big>
<font color="#400080">一见醉漂月，三杯歌棹讴。桂枝攀不尽，他日更相求。<br>
<P><big><font size="3" face="黑体" color="#000080"><strong><em>&nbsp;&nbsp; 卷179_35 </em></strong></font><font
face="黑体" color="#800080"> </font><font size="4" color="#800080" face="宋体">【铜官山醉后绝句】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">我爱铜官乐，千年未拟还。要须回舞袖，拂尽五松山。
<P><big><font size="3" face="黑体" color="#000080"><strong><em>&nbsp;&nbsp; 卷179_36 </em></strong></font><font
face="黑体" color="#800080"> </font><font size="4" color="#800080" face="宋体">【与南陵常赞府游五松山（山在南陵铜井西五里有古精舍）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">安石泛溟渤，独啸长风还。逸韵动海上，高情出人间。<BR>
</font></big>
<font color="#400080">灵异可并迹，澹然与世闲。我来五松下，置酒穷跻攀。<BR>
</font></big>
<font color="#400080">征古绝遗老，因名五松山。五松何清幽，胜境美沃州。<BR>
</font></big>
<font color="#400080">萧飒鸣洞壑，终年风雨秋。响入百泉去，听如三峡流。<BR>
</font></big>
<font color="#400080">剪竹扫天花，且从傲吏游。龙堂若可憩，吾欲归精修。<br>
<P><big><font size="3" face="黑体" color="#000080"><strong><em>&nbsp;&nbsp; 卷179_37 </em></strong></font><font
face="黑体" color="#800080"> </font><font size="4" color="#800080" face="宋体">【宣城青溪（一作入清溪山）】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">青溪胜桐庐，水木有佳色。山貌日高古，石容天倾侧。<BR>
</font></big>
<font color="#400080">彩鸟昔未名，白猿初相识。不见同怀人，对之空叹息。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷179_38 </em></strong></font><font
face="黑体" color="#800080"> </font><font size="4" color="#800080" face="宋体">【与谢良辅游泾川陵岩寺】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">乘君素舸泛泾西，宛似云门对若溪。<br>且从康乐寻山水，何必东游入会稽。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷179_39 </em></strong></font><font
face="黑体" color="#800080"> </font><font size="4" color="#800080" face="宋体">【游水西简郑明府】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">天宫水西寺，云锦照东郭。清湍鸣回溪，绿水绕飞阁。<BR>
</font></big>
<font color="#400080">凉风日潇洒，幽客时憩泊。五月思貂裘，谓言秋霜落。<BR>
</font></big>
<font color="#400080">石萝引古蔓，岸笋开新箨。吟玩空复情，相思尔佳作。<BR>
</font></big>
<font color="#400080">郑公诗人秀，逸韵宏寥廓。何当一来游，惬我雪山诺。
<P><big><font size="3" face="黑体" color="#000080"><strong><em>&nbsp;&nbsp; 卷179_40 </em></strong></font><font
face="黑体" color="#800080"> </font><font size="4" color="#800080" face="宋体">【九日登山】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">渊明归去来，不与世相逐。为无杯中物，遂偶本州牧。<BR>
</font></big>
<font color="#400080">因招白衣人，笑酌黄花菊。我来不得意，虚过重阳时。<BR>
</font></big>
<font color="#400080">题舆何俊发，遂结城南期。筑土按响山，俯临宛水湄。<BR>
</font></big>
<font color="#400080">胡人叫玉笛，越女弹霜丝。自作英王胄，斯乐不可窥。<BR>
</font></big>
<font color="#400080">赤鲤涌琴高，白龟道冯夷。灵仙如仿佛，奠酹遥相知。<BR>
</font></big>
<font color="#400080">古来登高人，今复几人在。沧洲违宿诺，明日犹可待。<BR>
</font></big>
<font color="#400080">连山似惊波，合沓出溟海。扬袂挥四座，酩酊安所知。<BR>
</font></big>
<font color="#400080">齐歌送清扬，起舞乱参差。宾随落叶散，帽逐秋风吹。<BR>
</font></big>
<font color="#400080">别后登此台，愿言长相思。
<P><big><font size="3" face="黑体" color="#000080"><strong><em>&nbsp;&nbsp; 卷179_41 </em></strong></font><font
face="黑体" color="#800080"> </font><font size="4" color="#800080" face="宋体">【九日】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">今日云景好，水绿秋山明。携壶酌流霞，搴菊泛寒荣。<BR>
</font></big>
<font color="#400080">地远松石古，风扬弦管清。窥觞照欢颜，独笑还自倾。<BR>
</font></big>
<font color="#400080">落帽醉山月，空歌怀友生。
<P><big><font size="3" face="黑体" color="#000080"><strong><em>&nbsp;&nbsp; 卷179_42 </em></strong></font><font
face="黑体" color="#800080"> </font><font size="4" color="#800080" face="宋体">【九日龙山饮】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">九日龙山饮，黄花笑逐臣。醉看风落帽，舞爱月留人。
<P><big><font size="3" face="黑体" color="#000080"><strong><em>&nbsp;&nbsp; 卷179_43 </em></strong></font><font
face="黑体" color="#800080"> </font><font size="4" color="#800080" face="宋体">【九月十日即事】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">昨日登高罢，今朝更举觞。菊花何太苦，遭此两重阳。<br>
<P><big><font size="3" face="黑体" color="#000080"><strong><em>&nbsp;&nbsp; 卷179_44 </em></strong></font><font
face="黑体" color="#800080"> </font><font size="4" color="#800080" face="宋体">【陪族叔当涂宰游化城寺升公清风亭】<a
href="authers/qzz_0431.htm" target="_blank"></font><font size="3" color="#0080FF"><font face="黑体">李白</font></a></big> 
<br>
</font><br>
<font color="#400080">化城若化出，金榜天宫开。疑是海上云，飞空结楼台。<BR>
</font></big>
<font color="#400080">升公湖上秀，粲然有辩才。济人不利己，立俗无嫌猜。<BR>
</font></big>
<font color="#400080">了见水中月，青莲出尘埃。闲居清风亭，左右清风来。<BR>
</font></big>
<font color="#400080">当暑阴广殿，太阳为裴回。茗酌待幽客，珍盘荐凋梅。<BR>
</font></big>
<font color="#400080">飞文何洒落，万象为之摧。季父拥鸣琴，德声布云雷。<BR>
</font></big>
<font color="#400080">虽游道林室，亦举陶潜杯。清乐动诸天，长松自吟哀。<BR>
</font></big>
<font color="#400080">留欢若可尽，劫石乃成灰。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
