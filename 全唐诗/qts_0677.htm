<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百七十七</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百七十七</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷677_1 </em></strong></font><font
face="黑体" color="#800080"> </font><font size="4" color="#800080" face="宋体">【送水部张郎中彦回宰洛阳】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">何逊兰休握，陶潜柳正垂。官清真塞诏，事简好吟诗。<BR>
</font></big>
<font color="#400080">春漏怀丹阙，凉船泛碧伊。已虚西阁位，朝夕凤书追。
<P><big><font size="3" face="黑体" color="#000080"><strong><em>&nbsp;&nbsp; 卷677_2 </em></strong></font><font
face="黑体" color="#800080"> </font><font size="4" color="#800080" face="宋体">【赠咸阳王主簿】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">可爱咸阳王主簿，穷经尽到昔贤心。登科未足酬多学，<BR>
</font></big>
<font color="#400080">执卷犹闻惜寸阴。自与山妻舂斗粟，只凭邻叟典孤琴。<BR>
</font></big>
<font color="#400080">我来赊酒相留宿，听我披衣看雪吟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷677_3 </em></strong></font><font
face="黑体" color="#800080"> </font><font size="4" color="#800080" face="宋体">【松】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">下视垂杨拂路尘，双峰石上覆苔文。浓霜满径无红叶，<BR>
</font></big>
<font color="#400080">晚日高枝有白云。春砌花飘僧旋扫，寒溪子落鹤先闻。<BR>
</font></big>
<font color="#400080">那堪寂寞悲风起，千树深藏李白坟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷677_4 </em></strong></font><font
face="黑体" color="#800080"> </font><font size="4" color="#800080" face="宋体">【梅】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">江国正寒春信稳，岭头枝上雪飘飘。何言落处堪惆怅，<BR>
</font></big>
<font color="#400080">直是开时也寂寥。素艳照尊桃莫比，孤香黏袖李须饶。<BR>
</font></big>
<font color="#400080">离人南去肠应断，片片随鞭过楚桥。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷677_5 </em></strong></font><font
face="黑体" color="#800080"> </font><font size="4" color="#800080" face="宋体">【鹤】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">一自王乔放自由，俗人行处懒回头。睡轻旋觉松花堕，<BR>
</font></big>
<font color="#400080">舞罢闲听涧水流。羽翼光明欺积雪，风神洒落占高秋。<BR>
</font></big>
<font color="#400080">应嫌白鹭无仙骨，长伴渔翁宿苇洲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷677_6 </em></strong></font><font
face="黑体" color="#800080"> </font><font size="4" color="#800080" face="宋体">【重阳夜旅怀】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">强插黄花三两枝，还图一醉浸愁眉。<br>半床斜月醉醒后，惆怅多于未醉时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷677_7 </em></strong></font><font
face="黑体" color="#800080"> </font><font size="4" color="#800080" face="宋体">【壬戌西幸后】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">武德门前颢气新，雪融鸳瓦土膏春。<br>夜来梦到宣麻处，草没龙墀不见人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷677_8 </em></strong></font><font
face="黑体" color="#800080"> </font><font size="4" color="#800080" face="宋体">【多虞】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">多虞难住人稀处，近耗浑无战罢棋。<br>向阙归山俱未得，且沽春酒且吟诗。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷677_9 </em></strong></font><font
face="黑体" color="#800080"> </font><font size="4" color="#800080" face="宋体">【短褐】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">闲披短褐杖山藤，头不是僧心是僧。<br>坐睡觉来清夜半，芭蕉影动道场灯。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷677_10 </em></strong></font><font
face="黑体" color="#800080"> </font><font size="4" color="#800080" face="宋体">【曲江红杏】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">遮莫江头柳色遮，日浓莺睡一枝斜。<br>女郎折得殷勤看，道是春风及第花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷677_11 </em></strong></font><font
face="黑体" color="#800080"> </font><font size="4" color="#800080" face="宋体">【折得梅】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">寒步江村折得梅，孤香不肯待春催。<br>满枝尽是愁人泪，莫朝来露湿来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷677_12 </em></strong></font><font
face="黑体" color="#800080"> </font><font size="4" color="#800080" face="宋体">【牡丹】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">画堂帘卷张清宴，含香带雾情无限。<br>春风爱惜未放开，柘枝鼓振红英绽。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷677_13 </em></strong></font><font
face="黑体" color="#800080"> </font><font size="4" color="#800080" face="宋体">【寂寞】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">江郡人稀便是村，踏青天气欲黄昏。<br>春愁不破还成醉，衣上泪痕和酒痕。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷677_14 </em></strong></font><font
face="黑体" color="#800080"> </font><font size="4" color="#800080" face="宋体">【乱后灞上】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">柳丝牵水杏房红，烟岸人稀草色中。<br>日暮一行高鸟处，依稀合是望春宫。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷677_15 </em></strong></font><font
face="黑体" color="#800080"> </font><font size="4" color="#800080" face="宋体">【长门怨二首】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">闲把罗衣泣凤凰，先朝曾教舞霓裳。<br>春来却羡庭花落，得逐晴风出禁墙。<br>
<br>
<font color="#400080">流水君恩共不回，杏花争忍扫成堆。<br>残春未必多烟雨，泪滴闲阶长绿苔。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷677_16 </em></strong></font><font
face="黑体" color="#800080"> </font><font size="4" color="#800080" face="宋体">【郊野戏题】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">竹巷溪桥天气凉，荷开稻熟村酒香。<br>唯忧野叟相回避，莫道侬家是汉郎。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷677_17 </em></strong></font><font
face="黑体" color="#800080"> </font><font size="4" color="#800080" face="宋体">【宗人惠四药】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">宗人忽惠西山药，四味清新香助茶。<br>爽得心神便骑鹤，何须烧得白朱砂。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷677_18 </em></strong></font><font
face="黑体" color="#800080"> </font><font size="4" color="#800080" face="宋体">【题张衡庙】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">远俗只凭淫祀切，多年平子固悠悠。<br>江烟日午无箫鼓，直到如今咏四愁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷677_19 </em></strong></font><font
face="黑体" color="#800080"> </font><font size="4" color="#800080" face="宋体">【山鸟】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">惊飞失势粉墙高，好个声音好羽毛。<br>小婢不须催柘弹，且从枝上吃樱桃。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷677_20 </em></strong></font><font
face="黑体" color="#800080"> </font><font size="4" color="#800080" face="宋体">【黯然】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">|绅奔避复沦亡，消息春来到水乡。<br>屈指故人能几许，月明花好更悲凉。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷677_21 </em></strong></font><font
face="黑体" color="#800080"> </font><font size="4" color="#800080" face="宋体">【借薛尚书集】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">江天冬暖似花时，上国音尘杳未知。<br>正被虫声喧老耳，今君又借薛能诗。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷677_22 </em></strong></font><font
face="黑体" color="#800080"> </font><font size="4" color="#800080" face="宋体">【小北厅闲题】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">冷曹孤宦本相宜，山在墙南落照时。<br>洗竹浇莎足公事，一来赢写一联诗。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷677_23 </em></strong></font><font
face="黑体" color="#800080"> </font><font size="4" color="#800080" face="宋体">【菊】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">日日池边载酒行，黄昏犹自绕黄英。<br>重阳过后频来此，甚觉多情胜薄情。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷677_24 </em></strong></font><font
face="黑体" color="#800080"> </font><font size="4" color="#800080" face="宋体">【赠杨夔二首】<a
href="authers/qzz_1310.htm" target="_blank"></font><font size="3" color="#0080FF"><font face="黑体">郑谷</font></a></big> 
<br>
</font><br>
<font color="#400080">散赋冗书高且奇，百篇仍有百篇诗。<br>江湖休洒春风泪，十轴香于一桂枝。<br>
<br>
<font color="#400080">时无韩柳道难穷，也觉天公不至公。<br>看取年年金榜上，几人才气似扬雄。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
