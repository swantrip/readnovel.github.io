<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百二十八</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百二十八</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷428_1 </em></strong></font><font
face="黑体" color="#800080"> </font><font size="4" color="#800080" face="宋体">【常乐里闲居偶题十六韵兼寄刘十五公舆王十…时为校书郎】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">帝都名利场，鸡鸣无安居。独有懒慢者，日高头未梳。<BR>
</font></big>
<font color="#400080">工拙性不同，进退迹遂殊。幸逢太平代，天子好文儒。<BR>
</font></big>
<font color="#400080">小才难大用，典校在秘书。三旬两入省，因得养顽疏。<BR>
</font></big>
<font color="#400080">茅屋四五间，一马二仆夫。俸钱万六千，月给亦有馀。<BR>
</font></big>
<font color="#400080">既无衣食牵，亦少人事拘。遂使少年心，日日常晏如。<BR>
</font></big>
<font color="#400080">勿言无知己，躁静各有徒。兰台七八人，出处与之俱。<BR>
</font></big>
<font color="#400080">旬时阻谈笑，旦夕望轩车。谁能雠校闲，解带卧吾庐。<BR>
</font></big>
<font color="#400080">窗前有竹玩，门处有酒酤。何以待君子，数竿对一壶。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_2 </em></strong></font><font
face="黑体" color="#800080"> </font><font size="4" color="#800080" face="宋体">【答元八宗简同游曲江后明日见赠】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">长安千万人，出门各有营。唯我与夫子，信马悠悠行。<BR>
</font></big>
<font color="#400080">行到曲江头，反照草树明。南山好颜色，病客有心情。<BR>
</font></big>
<font color="#400080">水禽翻白羽，风荷袅翠茎。何必沧浪去，即此可濯缨。<BR>
</font></big>
<font color="#400080">时景不重来，赏心难再并。坐愁红尘里，夕鼓咚咚声。<BR>
</font></big>
<font color="#400080">归来经一宿，世虑稍复生。赖闻瑶华唱，再得尘襟清。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_3 </em></strong></font><font
face="黑体" color="#800080"> </font><font size="4" color="#800080" face="宋体">【感时】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">朝见日上天，暮见日入地。不觉明镜中，忽年三十四。<BR>
</font></big>
<font color="#400080">勿言身未老，冉冉行将至。白发虽未生，朱颜已先悴。<BR>
</font></big>
<font color="#400080">人生讵几何，在世犹如寄。虽有七十期，十人无一二。<BR>
</font></big>
<font color="#400080">今我犹未悟，往往不适意。胡为方寸间，不贮浩然气。<BR>
</font></big>
<font color="#400080">贫贱非不恶，道在何足避。富贵非不爱，时来当自致。<BR>
</font></big>
<font color="#400080">所以达人心，外物不能累。唯当饮美酒，终日陶陶醉。<BR>
</font></big>
<font color="#400080">斯言胜金玉，佩服无失坠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_4 </em></strong></font><font
face="黑体" color="#800080"> </font><font size="4" color="#800080" face="宋体">【首夏同诸校正游开元观，因宿玩月】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">我与二三子，策名在京师。官小无职事，闲于为客时。<BR>
</font></big>
<font color="#400080">沉沉道观中，心赏期在兹。到门车马回，入院巾杖随。<BR>
</font></big>
<font color="#400080">清和四月初，树木正华滋。风清新叶影，鸟恋残花枝。<BR>
</font></big>
<font color="#400080">向夕天又晴，东南馀霞披。置酒西廊下，待月杯行迟。<BR>
</font></big>
<font color="#400080">须臾金魄生，若与吾徒期。光华一照耀，殿角相参差。<BR>
</font></big>
<font color="#400080">终夜清景前，笑歌不知疲。长安名利地，此兴几人知。<br>
<P><big><font size="3" face="黑体" color="#000080"><strong><em>&nbsp;&nbsp; 卷428_5 </em></strong></font><font
face="黑体" color="#800080"> </font><font size="4" color="#800080" face="宋体">【永崇里观居】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">季夏中气候，烦暑自此收。萧飒风雨天，蝉声暮啾啾。<BR>
</font></big>
<font color="#400080">永崇里巷静，华阳观院幽。轩车不到处，满地槐花秋。<BR>
</font></big>
<font color="#400080">年光忽冉冉，世事本悠悠。何必待衰老，然后悟浮休。<BR>
</font></big>
<font color="#400080">真隐岂长远，至道在冥搜。身虽世界住，心与虚无游。<BR>
</font></big>
<font color="#400080">朝饥有蔬食，夜寒有布裘。幸免冻与馁，此外复何求。<BR>
</font></big>
<font color="#400080">寡欲虽少病，乐天心不忧。何以明吾志，周易在床头。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_6 </em></strong></font><font
face="黑体" color="#800080"> </font><font size="4" color="#800080" face="宋体">【早送举人入试】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">夙驾送举人，东方犹未明。自谓出太早，已有车马行。<BR>
</font></big>
<font color="#400080">骑火高低影，街鼓参差声。可怜早朝者，相看意气生。<BR>
</font></big>
<font color="#400080">日出尘埃飞，群动互营营。营营各何求，无非利与名。<BR>
</font></big>
<font color="#400080">而我常晏起，虚住长安城。春深官又满，日有归山情。<br>
<P><big><font size="3" face="黑体" color="#000080"><strong><em>&nbsp;&nbsp; 卷428_7 </em></strong></font><font
face="黑体" color="#800080"> </font><font size="4" color="#800080" face="宋体">【招王质夫（自此后诗为T尉时作）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">濯足云水客，折腰簪笏身。喧闲迹相背，十里别经旬。<BR>
</font></big>
<font color="#400080">忽因乘逸兴，莫惜访嚣尘。窗前故栽竹，与君为主人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_8 </em></strong></font><font
face="黑体" color="#800080"> </font><font size="4" color="#800080" face="宋体">【祗役骆口，因与王质夫同游秋山，偶题三韵】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">石拥百泉合，云破千峰开。平生烟霞侣，此地重裴回。<BR>
</font></big>
<font color="#400080">今日勤王意，一半为山来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_9 </em></strong></font><font
face="黑体" color="#800080"> </font><font size="4" color="#800080" face="宋体">【见萧侍御忆旧山草堂诗，因以继和】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">琢玉以为架，缀珠以为笼。玉架绊野鹤，珠笼锁冥鸿。<BR>
</font></big>
<font color="#400080">鸿思云外天，鹤忆松上风。珠玉信为美，鸟不恋其中。<BR>
</font></big>
<font color="#400080">台中萧侍御，心与鸿鹤同。晚起慵冠豸，闲行厌避骢。<BR>
</font></big>
<font color="#400080">昨见忆山诗，诗思浩无穷。归梦杳何处，旧居茫水东。<BR>
</font></big>
<font color="#400080">秋闲杉桂林，春老芝X丛。自云别山后，离抱常忡忡。<BR>
</font></big>
<font color="#400080">衣绣非不荣，持宪非不雄。所乐不在此，怅望草堂空。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_10 </em></strong></font><font
face="黑体" color="#800080"> </font><font size="4" color="#800080" face="宋体">【病假中南亭闲望】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">欹枕不视事，两日门掩关。始知吏役身，不病不得闲。<BR>
</font></big>
<font color="#400080">闲意不在远，小亭方丈间。西檐竹梢上，坐见太白山。<BR>
</font></big>
<font color="#400080">遥愧峰上云，对此尘中颜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_11 </em></strong></font><font
face="黑体" color="#800080"> </font><font size="4" color="#800080" face="宋体">【仙游寺独宿】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">沙鹤上阶立，潭月当户开。此中留我宿，两夜不能回。<BR>
</font></big>
<font color="#400080">幸与静境遇，喜无归侣催。从今独游后，不拟共人来。<br>
<P><big><font size="3" face="黑体" color="#000080"><strong><em>&nbsp;&nbsp; 卷428_12 </em></strong></font><font
face="黑体" color="#800080"> </font><font size="4" color="#800080" face="宋体">【前庭凉夜】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">露簟色似玉，风幌影如波。坐愁树叶落，中庭明月多。
<P><big><font size="3" face="黑体" color="#000080"><strong><em>&nbsp;&nbsp; 卷428_13 </em></strong></font><font
face="黑体" color="#800080"> </font><font size="4" color="#800080" face="宋体">【官舍小亭闲望】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">风竹散清韵，烟槐凝绿姿。日高人吏去，闲坐在茅茨。<BR>
</font></big>
<font color="#400080">葛衣御时暑，蔬饭疗朝饥。持此聊自足，心力少营为。<BR>
</font></big>
<font color="#400080">亭上独吟罢，眼前无事时。数峰太白雪，一卷陶潜诗。<BR>
</font></big>
<font color="#400080">人心各自是，我是良在兹。回谢争名客，甘从君所嗤。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_14 </em></strong></font><font
face="黑体" color="#800080"> </font><font size="4" color="#800080" face="宋体">【早秋独夜】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">井梧凉叶动，邻杵秋声发。独向檐下眠，觉来半床月。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_15 </em></strong></font><font
face="黑体" color="#800080"> </font><font size="4" color="#800080" face="宋体">【听弹古渌水（琴曲名）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">闻君古渌水，使我心和平。欲识慢流意，为听疏泛声。<BR>
</font></big>
<font color="#400080">西窗竹阴下，竟日有馀清。
<P><big><font size="3" face="黑体" color="#000080"><strong><em>&nbsp;&nbsp; 卷428_16 </em></strong></font><font
face="黑体" color="#800080"> </font><font size="4" color="#800080" face="宋体">【松斋自题（时为翰林学士）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">非老亦非少，年过三纪馀。非贱亦非贵，朝登一命初。<BR>
</font></big>
<font color="#400080">才小分易足，心宽体长舒。充肠皆美食，容膝即安居。<BR>
</font></big>
<font color="#400080">况此松斋下，一琴数帙书。书不求甚解，琴聊以自娱。<BR>
</font></big>
<font color="#400080">夜直入君门，晚归卧吾庐。形骸委顺动，方寸付空虚。<BR>
</font></big>
<font color="#400080">持此将过日，自然多晏如。昏昏复默默，非智亦非愚。
<P><big><font size="3" face="黑体" color="#000080"><strong><em>&nbsp;&nbsp; 卷428_17 </em></strong></font><font
face="黑体" color="#800080"> </font><font size="4" color="#800080" face="宋体">【冬夜与钱员外同直禁中】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">夜深草诏罢，霜月凄凛凛。欲卧暖残杯，灯前相对饮。<BR>
</font></big>
<font color="#400080">连铺青缣被，封置通中枕。仿佛百馀宵，与君同此寝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_18 </em></strong></font><font
face="黑体" color="#800080"> </font><font size="4" color="#800080" face="宋体">【和钱员外禁中夙兴见示】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">窗白星汉曙，窗暖灯火馀。坐卷朱里幕，看封紫泥书。<BR>
</font></big>
<font color="#400080">钟漏尽，酉季俺酢Ｂヌê煺贞祝松竹青扶疏。<BR>
</font></big>
<font color="#400080">君爱此时好，回头特谓余。不知上清界，晓景复何如。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_19 </em></strong></font><font
face="黑体" color="#800080"> </font><font size="4" color="#800080" face="宋体">【夏日独直，寄萧侍御】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">宪台文法地，翰林清切司。鹰猜课野鹤，骥德责山麋。<BR>
</font></big>
<font color="#400080">课责虽不同，同归非所宜。是以方寸内，忽忽暗相思。<BR>
</font></big>
<font color="#400080">夏日独上直，日长何所为。澹然无他念，虚静是吾师。<BR>
</font></big>
<font color="#400080">形委有事牵，心与无事期。中臆一以旷，外累都若遗。<BR>
</font></big>
<font color="#400080">地贵身不觉，意闲境来随。但对松与竹，如在山中时。<BR>
</font></big>
<font color="#400080">情性聊自适，吟咏偶成诗。此意非夫子，馀人多不知。<br>
<P><big><font size="3" face="黑体" color="#000080"><strong><em>&nbsp;&nbsp; 卷428_20 </em></strong></font><font
face="黑体" color="#800080"> </font><font size="4" color="#800080" face="宋体">【松声（修行里张家宅南亭作）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">月好好独坐，双松在前轩。西南微风来，潜入枝叶间。<BR>
</font></big>
<font color="#400080">萧寥发为声，半夜明月前。寒山飒飒雨，秋琴泠泠弦。<BR>
</font></big>
<font color="#400080">一闻涤炎暑，再听破昏烦。竟夕遂不寐，心体俱然。<BR>
</font></big>
<font color="#400080">南陌车马动，西邻歌吹繁。谁知兹檐下，满耳不为喧。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_21 </em></strong></font><font
face="黑体" color="#800080"> </font><font size="4" color="#800080" face="宋体">【禁中】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">门严九重静，窗幽一室闲。好是修心处，何必在深山。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_22 </em></strong></font><font
face="黑体" color="#800080"> </font><font size="4" color="#800080" face="宋体">【赠吴丹】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">巧者力苦劳，智者心苦忧。爱君无巧智，终岁闲悠悠。<BR>
</font></big>
<font color="#400080">尝登御史府，亦佐东诸侯。手操纠谬简，心运决胜筹。<BR>
</font></big>
<font color="#400080">宦途似风水，君心如虚舟。泛然而不有，进退得自由。<BR>
</font></big>
<font color="#400080">今来脱豸冠，时往侍龙楼。官曹称心静，居处随迹幽。<BR>
</font></big>
<font color="#400080">冬负南荣日，支体甚温柔。夏卧北窗风，枕席如凉秋。<BR>
</font></big>
<font color="#400080">南山入舍下，酒瓮在床头。人间有闲地，何必隐林丘。<BR>
</font></big>
<font color="#400080">顾我愚且昧，劳生殊未休。一入金门直，星霜三四周。<BR>
</font></big>
<font color="#400080">主恩信难报，近地徒久留。终当乞闲官，退与夫子游。<br>
<P><big><font size="3" face="黑体" color="#000080"><strong><em>&nbsp;&nbsp; 卷428_23 </em></strong></font><font
face="黑体" color="#800080"> </font><font size="4" color="#800080" face="宋体">【初除户曹，喜而言志】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">诏授户曹掾，捧诏感君恩。感恩非为己，禄养及吾亲。<BR>
</font></big>
<font color="#400080">弟兄俱簪笏，新妇俨衣巾。罗列高堂下，拜庆正纷纷。<BR>
</font></big>
<font color="#400080">俸钱四五万，月可奉晨昏。廪禄二百石，岁可盈仓铩<BR>
</font></big>
<font color="#400080">喧喧车马来，贺客满我门。不以我为贪，知我家内贫。<BR>
</font></big>
<font color="#400080">置酒延贺客，客容亦欢欣。笑云今日后，不复忧空尊。<BR>
</font></big>
<font color="#400080">答云如君言，愿君少逡巡。我有平生志，醉后为君陈。<BR>
</font></big>
<font color="#400080">人生百岁期，七十有几人。浮荣及虚位，皆是身之宾。<BR>
</font></big>
<font color="#400080">唯有衣与食，此事粗关身。苟免饥寒外，馀物尽浮云。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_24 </em></strong></font><font
face="黑体" color="#800080"> </font><font size="4" color="#800080" face="宋体">【秋居书怀】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">门前少宾客，阶下多松竹。秋景下西墙，凉风入东屋。<BR>
</font></big>
<font color="#400080">有琴慵不弄，有书闲不读。尽日方寸中，澹然无所欲。<BR>
</font></big>
<font color="#400080">何须广居处，不用多积蓄。丈室可容身，斗储可充腹。<BR>
</font></big>
<font color="#400080">况无治道术，坐受官家禄。不种一株桑，不锄一垄谷。<BR>
</font></big>
<font color="#400080">终朝饱饭餐，卒岁丰衣服。持此知愧心，自然易为足。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_25 </em></strong></font><font
face="黑体" color="#800080"> </font><font size="4" color="#800080" face="宋体">【禁中晓卧，因怀王起居】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">迟迟禁漏尽，悄悄暝鸦喧。夜雨槐花落，微凉卧北轩。<BR>
</font></big>
<font color="#400080">曙灯残未灭，风帘闲自翻。每一得静境，思与故人言。
<P><big><font size="3" face="黑体" color="#000080"><strong><em>&nbsp;&nbsp; 卷428_26 </em></strong></font><font
face="黑体" color="#800080"> </font><font size="4" color="#800080" face="宋体">【养拙】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">铁柔不为剑，木曲不为辕。今我亦如此，愚蒙不及门。<BR>
</font></big>
<font color="#400080">甘心谢名利，灭迹归丘园。坐卧茅茨中，但对琴与尊。<BR>
</font></big>
<font color="#400080">身去缰锁累，耳辞朝市喧。逍遥无所为，时窥五千言。<BR>
</font></big>
<font color="#400080">无忧乐性场，寡欲清心源。始知不才者，可以探道根。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_27 </em></strong></font><font
face="黑体" color="#800080"> </font><font size="4" color="#800080" face="宋体">【寄李十一建】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">外事牵我形，外物诱我情。李君别来久，褊吝从中生。<BR>
</font></big>
<font color="#400080">忆昨访君时，立马扣柴荆。有时君未起，稚子喜先迎。<BR>
</font></big>
<font color="#400080">连步笑出门，衣翻冠或倾。扫阶苔纹绿，拂榻藤阴清。<BR>
</font></big>
<font color="#400080">家酝及春熟，园葵乘露烹。看山东亭坐，待月南原行。<BR>
</font></big>
<font color="#400080">门静唯鸟语，坊远少鼓声。相对尽日言，不及利与名。<BR>
</font></big>
<font color="#400080">分手来几时，明月三四盈。别时残花落，及此新蝉鸣。<BR>
</font></big>
<font color="#400080">芳岁忽已晚，离抱怅未平。岂不思命驾，吏职坐相萦。<BR>
</font></big>
<font color="#400080">前时君有期，访我来山城。心赏久云阻，言约无自轻。<BR>
</font></big>
<font color="#400080">相去幸非远，走马一日程。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_28 </em></strong></font><font
face="黑体" color="#800080"> </font><font size="4" color="#800080" face="宋体">【旅次华州，赠袁右丞】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">渭水绿溶溶，华山青崇崇。山水一何丽，君子在其中。<BR>
</font></big>
<font color="#400080">才与世会合，物随诚感通。德星降人福，时雨助岁功。<BR>
</font></big>
<font color="#400080">化行人无讼，囹圄千日空。政顺气亦和，黍稷三年丰。<BR>
</font></big>
<font color="#400080">客自帝城来，驱马出关东。爱此一郡人，如见太古风。<BR>
</font></big>
<font color="#400080">方今天子心，忧人正忡忡。安得天下守，尽得如袁公。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_29 </em></strong></font><font
face="黑体" color="#800080"> </font><font size="4" color="#800080" face="宋体">【酬杨九弘贞长安病中见寄】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">伏枕君寂寂，折腰我营营。所嗟经时别，相去一宿程。<BR>
</font></big>
<font color="#400080">携手昨何时，昆明春水平。离郡来几日，太白夏云生。<BR>
</font></big>
<font color="#400080">之子未得意，贫病客帝城。贫坚志士节，病长高人情。<BR>
</font></big>
<font color="#400080">隐几自恬澹，闭门无送迎。龙卧心有待，鹤瘦貌弥清。<BR>
</font></big>
<font color="#400080">清机发为文，投我如振琼。何以慰饥渴，捧之吟一声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_30 </em></strong></font><font
face="黑体" color="#800080"> </font><font size="4" color="#800080" face="宋体">【禁中寓直梦游仙游寺】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">西轩草诏暇，松竹深寂寂。月出清风来，忽似山中夕。<BR>
</font></big>
<font color="#400080">因成西南梦，梦作游仙客。觉闻宫漏声，犹谓山泉滴。<br>
<P><big><font size="3" face="黑体" color="#000080"><strong><em>&nbsp;&nbsp; 卷428_31 </em></strong></font><font
face="黑体" color="#800080"> </font><font size="4" color="#800080" face="宋体">【赠王山人】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">闻君减寝食，日听神仙说。暗待非常人，潜求长生诀。<BR>
</font></big>
<font color="#400080">言长本对短，未离生死辙。假使得长生，才能胜夭折。<BR>
</font></big>
<font color="#400080">松树千年朽，槿花一日歇。毕竟共虚空，何须夸岁月。<BR>
</font></big>
<font color="#400080">彭殇徒自异，生死终无别。不如学无生，无生即无灭。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_32 </em></strong></font><font
face="黑体" color="#800080"> </font><font size="4" color="#800080" face="宋体">【秋山】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">久病旷心赏，今朝一登山。山秋云物冷，称我清羸颜。<BR>
</font></big>
<font color="#400080">白石卧可枕，青萝行可攀。意中如有得，尽日不欲还。<BR>
</font></big>
<font color="#400080">人生无几何，如寄天地间。心有千载忧，身无一日闲。<BR>
</font></big>
<font color="#400080">何时解尘网，此地来掩关。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_33 </em></strong></font><font
face="黑体" color="#800080"> </font><font size="4" color="#800080" face="宋体">【赠能七伦】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">涧松高百寻，四时寒森森。临风有清韵，向日无曲阴。<BR>
</font></big>
<font color="#400080">如何时俗人，但赏桃李林。岂不知坚贞，芳馨诱其心。<BR>
</font></big>
<font color="#400080">能生学为文，气高功亦深。手中一百篇，句句披沙金。<BR>
</font></big>
<font color="#400080">苦节二十年，无人振陆沉。今我尚贫贱，徒为尔知音。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷428_34 </em></strong></font><font
face="黑体" color="#800080"> </font><font size="4" color="#800080" face="宋体">【题杨颖士西亭】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">静得亭上境，远谐尘外踪。凭轩东南望，鸟灭山重重。<BR>
</font></big>
<font color="#400080">竹露冷烦襟，杉风清病容。旷然宜真趣，道与心相逢。<BR>
</font></big>
<font color="#400080">即此可遗世，何必蓬壶峰。
<P><big><font size="3" face="黑体" color="#000080"><strong><em>&nbsp;&nbsp; 卷428_35 </em></strong></font><font
face="黑体" color="#800080"> </font><font size="4" color="#800080" face="宋体">【题赠郑秘书征君石沟溪隐居】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">郑君得自然，虚白生心胸。吸彼沆瀣精，凝为冰雪容。<BR>
</font></big>
<font color="#400080">大君贞元初，求贤致时雍。蒲轮入翠微，迎下天台峰。<BR>
</font></big>
<font color="#400080">赤城别松乔，黄阁交夔龙。俯仰受三命，从容辞九重。<BR>
</font></big>
<font color="#400080">出笼鹤翩翩，归林凤雍雍。在火辨良玉，经霜识贞松。<BR>
</font></big>
<font color="#400080">新居寄楚山，山碧溪溶溶。丹灶烧烟保黄精花丰茸。<BR>
</font></big>
<font color="#400080">蕙帐夜琴澹，桂尊春酒浓。时人不到处，苔石无尘踪。<BR>
</font></big>
<font color="#400080">我今何为者，趋世身龙钟。不向林壑访，无由朝市逢。<BR>
</font></big>
<font color="#400080">终当解尘缨，卜筑来相从。
<P><big><font size="3" face="黑体" color="#000080"><strong><em>&nbsp;&nbsp; 卷428_36 </em></strong></font><font
face="黑体" color="#800080"> </font><font size="4" color="#800080" face="宋体">【及第后归觐，留别诸同年】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">十年常苦学，一上谬成名。擢第未为贵，贺亲方始荣。<BR>
</font></big>
<font color="#400080">时辈六七人，送我出帝城。轩车动行色，丝管举离声。<BR>
</font></big>
<font color="#400080">得意减别恨，半酣轻远程。翩翩马蹄疾，春日归乡情。<br>
<P><big><font size="3" face="黑体" color="#000080"><strong><em>&nbsp;&nbsp; 卷428_37 </em></strong></font><font
face="黑体" color="#800080"> </font><font size="4" color="#800080" face="宋体">【清夜琴兴】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">月出鸟栖尽，寂然坐空林。是时心境闲，可以弹素琴。<BR>
</font></big>
<font color="#400080">清泠由木性，恬澹随人心。心积和平气，木应正始音。<BR>
</font></big>
<font color="#400080">响馀群动息，曲罢秋夜深。正声感元化，天地清沉沉。<br>
<P><big><font size="3" face="黑体" color="#000080"><strong><em>&nbsp;&nbsp; 卷428_38 </em></strong></font><font
face="黑体" color="#800080"> </font><font size="4" color="#800080" face="宋体">【郊陶潜体诗十六首】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">不动者厚地，不息者高天。无穷者日月，长在者山川。<BR>
</font></big>
<font color="#400080">松柏与龟鹤，其寿皆千年。嗟嗟群物中，而人独不然。<BR>
</font></big>
<font color="#400080">早出向朝市，暮已归下泉。形质及寿命，危脆若浮烟。<BR>
</font></big>
<font color="#400080">尧舜与周孔，古来称圣贤。借问今何在，一去亦不还。<BR>
</font></big>
<font color="#400080">我无不死药，万万随化迁。所未定知者，修短迟速间。<BR>
</font></big>
<font color="#400080">幸及身健日，当歌一尊前。何必待人劝，持此自为欢。<BR><BR>
<font color="#400080">翳翳逾月阴，沉沉连日雨。开帘望天色，黄云暗如土。<BR>
</font></big>
<font color="#400080">行潦毁我墉，疾风坏我宇。蓬莠生庭院，泥涂失场圃。<BR>
</font></big>
<font color="#400080">村深绝宾客，窗晦无俦侣。尽日不下床，跳蛙时入户。<BR>
</font></big>
<font color="#400080">出门无所往，入室还独处。不以酒自娱，块然与谁语。<BR><BR>
<font color="#400080">朝饮一杯酒，冥心合元化。兀然无所思，日高尚闲卧。<BR>
</font></big>
<font color="#400080">暮读一卷书，会意如嘉话。欣然有所遇，夜深犹独坐。<BR>
</font></big>
<font color="#400080">又得琴上趣，安弦有馀暇。复多诗中狂，下笔不能罢。<BR>
</font></big>
<font color="#400080">唯兹三四事，持用度昼夜。所以阴雨中，经旬不出舍。<BR>
</font></big>
<font color="#400080">始悟独往人，心安时亦过。<BR>
<font color="#400080">东家采桑妇，雨来苦愁悲。蔟蚕北堂前，雨冷不成丝。<BR>
</font></big>
<font color="#400080">西家荷锄叟，雨来亦怨咨。种豆南山下，雨多落为萁。<BR>
</font></big>
<font color="#400080">而我独何幸，酝酒本无期。及此多雨日，正遇新熟时。<BR>
</font></big>
<font color="#400080">开瓶泻尊中，玉液黄金脂。持玩已可悦，欢尝有馀滋。<BR>
</font></big>
<font color="#400080">一酌发好容，再酌开愁眉。连延四五酌，酣畅入四肢。<BR>
</font></big>
<font color="#400080">忽然遗我物，谁复分是非。是时连夕雨，酩酊无所知。<BR>
</font></big>
<font color="#400080">人心苦颠倒，反为忧者嗤。<BR>
<font color="#400080">朝亦独醉歌，暮亦独醉睡。未尽一壶酒，已成三独醉。<BR>
</font></big>
<font color="#400080">勿嫌饮太少，且喜欢易致。一杯复两杯，多不过三四。<BR>
</font></big>
<font color="#400080">便得心中适，尽忘身外事。更复强一杯，陶然遗万累。<BR>
</font></big>
<font color="#400080">一饮一石者，徒以多为贵。及其酩酊时，与我亦无异。<BR>
</font></big>
<font color="#400080">笑谢多饮者，酒钱徒自费。<BR>
<font color="#400080">天秋无片云，地静无纤尘。团团新晴月，林外生白轮。<BR>
</font></big>
<font color="#400080">忆昨阴霖天，连连三四旬。赖逢家酝熟，不觉过朝昏。<BR>
</font></big>
<font color="#400080">私言雨霁后，可以罢馀尊。及对新月色，不醉亦愁人。<BR>
</font></big>
<font color="#400080">床头残酒}，欲尽味弥淳。携置南檐下，举酌自殷勤。<BR>
</font></big>
<font color="#400080">清光入杯杓，白露生衣巾。乃知阴与晴，安可无此君。<BR>
</font></big>
<font color="#400080">我有乐府诗，成来人未闻。今宵醉有兴，狂咏惊四邻。<BR>
</font></big>
<font color="#400080">独赏犹复尔，何况有交亲。<BR>
<font color="#400080">中秋三五夜，明月在前轩。临觞忽不饮，忆我平生欢。<BR>
</font></big>
<font color="#400080">我有同心人，邈邈崔与钱。我有忘形友，迢迢李与元。<BR>
</font></big>
<font color="#400080">或飞青云上，或落江湖间。与我不相见，于今四五年。<BR>
</font></big>
<font color="#400080">我无缩地术，君非驭风仙。安得明月下，四人来晤言。<BR>
</font></big>
<font color="#400080">良夜信难得，佳期杳无缘。明月又不驻，渐下西南天。<BR>
</font></big>
<font color="#400080">岂无他时会，惜此清景前。<br><BR>
<font color="#400080">家酝饮已尽，村中无酒酤。坐愁今夜醒，其奈秋怀何。<BR>
</font></big>
<font color="#400080">有客忽叩门，言语一何佳。云是南村叟，挈}来相过。<BR>
</font></big>
<font color="#400080">且喜尊不燥，安问少与多。重阳虽已过，篱菊有残花。<BR>
</font></big>
<font color="#400080">欢来苦昼短，不觉夕阳斜。老人勿遽起，且待新月华。<BR>
</font></big>
<font color="#400080">客去有馀趣，竟夕独酣歌。<br><BR>
<font color="#400080">原生衣百结，颜子食一箪。欢然乐其志，有以忘饥寒。<BR>
</font></big>
<font color="#400080">今我何人哉，德不及先贤。衣食幸相属，胡为不自安。<BR>
</font></big>
<font color="#400080">况兹清渭曲，居处安且闲。榆柳百馀树，茅茨十数间。<BR>
</font></big>
<font color="#400080">寒负檐下日，热濯涧底泉。日出犹未起，日入已复眠。<BR>
</font></big>
<font color="#400080">西风满村巷，清凉八月天。但有鸡犬声，不闻车马喧。<BR>
</font></big>
<font color="#400080">时倾一尊酒，坐望东南山。稚侄初学步，牵衣戏我前。<BR>
</font></big>
<font color="#400080">即此自可乐，庶几颜与原。<br><BR>
<font color="#400080">湛湛尊中酒，有功不自伐。不伐人不知，我今代其说。<BR>
</font></big>
<font color="#400080">良将临大敌，前驱千万卒。一箪投河饮，赴死心如一。<BR>
</font></big>
<font color="#400080">壮士磨匕首，勇愤气蓬勃。一酣忘报雠，四体如无骨。<BR>
</font></big>
<font color="#400080">东海杀孝妇，天旱逾年月。一酌酹其魂，通宵雨不歇。<BR>
</font></big>
<font color="#400080">咸阳秦狱气，冤痛结为物。千岁不肯散，一沃亦销失。<BR>
</font></big>
<font color="#400080">况兹儿女恨，及彼幽忧疾。快饮无不消，如霜得春日。<BR>
</font></big>
<font color="#400080">方知Lf灵，万物无与匹。<BR>
<font color="#400080">烟霞隔悬圃，风波限瀛洲。我岂不欲往，大海路阻修。<BR>
</font></big>
<font color="#400080">神仙但闻说，灵药不可求。长生无得者，举世如蜉蝣。<BR>
</font></big>
<font color="#400080">逝者不重回，存者难久留。踟蹰未死间，何苦怀百忧。<BR>
</font></big>
<font color="#400080">念此忽内热，坐看成白头。举杯还独饮，顾影自献酬。<BR>
</font></big>
<font color="#400080">心与口相约，未醉勿言休。今朝不尽醉，知有明朝不。<BR>
</font></big>
<font color="#400080">不见郭门外，累累坟与丘。月明愁杀人，黄蒿风飕飕。<BR>
</font></big>
<font color="#400080">死者若有知，悔不秉烛游。<BR>
<font color="#400080">吾闻浔阳郡，昔有陶征君。爱酒不爱名，忧醒不忧贫。<BR>
</font></big>
<font color="#400080">尝为彭泽令，在官才八旬。愀然忽不乐，挂印著公门。<BR>
</font></big>
<font color="#400080">口吟归去来，头戴漉酒巾。人吏留不得，直入故山云。<BR>
</font></big>
<font color="#400080">归来五柳下，还以酒养真。人间荣与利，摆落如泥尘。<BR>
</font></big>
<font color="#400080">先生去已久，纸墨有遗文。篇篇劝我饮，此外无所云。<BR>
</font></big>
<font color="#400080">我从老大来，窃慕其为人。其他不可及，且效醉昏昏。<BR><BR>
<font color="#400080">楚王疑忠臣，江南放屈平。晋朝轻高士，林下弃刘伶。<BR>
</font></big>
<font color="#400080">一人常独醉，一人常独醒。醒者多苦志，醉者多欢情。<BR>
</font></big>
<font color="#400080">欢情信独善，苦志竟何成。兀傲瓮间卧，憔悴泽畔行。<BR>
</font></big>
<font color="#400080">彼忧而此乐，道理甚分明。愿君且饮酒，勿思身后名。<BR><BR>
<font color="#400080">有一燕赵士，言貌甚奇瑰。日日酒家去，脱衣典数杯。<BR>
</font></big>
<font color="#400080">问君何落拓，云仆生草莱。地寒命且薄，徒抱王佐才。<BR>
</font></big>
<font color="#400080">岂无济时策，君门乏良媒。三献寝不报，迟迟空手回。<BR>
</font></big>
<font color="#400080">亦有同门生，先升青云梯。贵贱交道绝，朱门叩不开。<BR>
</font></big>
<font color="#400080">及归种禾黍，三岁旱为灾。入山烧黄白，一旦化为灰。<BR>
</font></big>
<font color="#400080">蹉跎五十馀，生世苦不谐。处处去不得，却归酒中来。<BR><BR>
<font color="#400080">南巷有贵人，高盖驷马车。我问何所苦，四十垂白须。<BR>
</font></big>
<font color="#400080">答云君不知，位重多忧虞。北里有寒士，瓮牖绳为枢。<BR>
</font></big>
<font color="#400080">出扶桑枣杖，入卧蜗牛庐。散贱无忧患，心安体亦舒。<BR>
</font></big>
<font color="#400080">东邻有富翁，藏货遍五都。东京收粟帛，西市鬻金珠。<BR>
</font></big>
<font color="#400080">朝营暮计算，昼夜不安居。西舍有贫者，匹妇配匹夫。<BR>
</font></big>
<font color="#400080">布裙行赁舂，V褐坐佣书。以此求口食，一饱欣有馀。<BR>
</font></big>
<font color="#400080">贵贱与贫富，高下虽有殊。忧乐与利害，彼此不相逾。<BR>
</font></big>
<font color="#400080">是以达人观，万化同一途。但未知生死，胜负两何如。<BR>
</font></big>
<font color="#400080">迟疑未知间，且以酒为娱。<BR>
<font color="#400080">济水澄而洁，河水浑而黄。交流列四渎，清浊不相伤。<BR>
</font></big>
<font color="#400080">太公战牧野，伯夷饿首阳。同时号贤圣，进退不相妨。<BR>
</font></big>
<font color="#400080">谓天不爱民，胡为生稻粱。谓天果爱民，胡为生豺狼。<BR>
</font></big>
<font color="#400080">谓神福善人，孔圣竟栖遑。谓神祸淫人，暴秦终霸王。<BR>
</font></big>
<font color="#400080">颜回与黄宪，何辜早夭亡。蝮蛇与鸩鸟，何得寿延长。<BR>
</font></big>
<font color="#400080">物理不可测，神道亦难量。举头仰问天，天色但苍苍。<BR>
</font></big>
<font color="#400080">唯当多种黍，日醉手中觞。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
