<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷二百九十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷二百九十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷290_1 </em></strong></font><font
face="黑体" color="#800080"> </font><font size="4" color="#800080" face="宋体">【送别】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">樽酒邮亭暮，云帆驿使归。野鸥寒不起，川雨冻难飞。<BR>
</font></big>
<font color="#400080">吴会家移遍，轩辕梦去稀。姓杨皆足泪，非是强沾衣。
<P><big><font size="3" face="黑体" color="#000080"><strong><em>&nbsp;&nbsp; 卷290_2 </em></strong></font><font
face="黑体" color="#800080"> </font><font size="4" color="#800080" face="宋体">【送客东归】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">君向古营州，边风战地愁。草青缦别路，柳亚拂孤楼。<BR>
</font></big>
<font color="#400080">人意伤难醉，莺啼咽不流。芳菲只合乐，离思返如秋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷290_3 </em></strong></font><font
face="黑体" color="#800080"> </font><font size="4" color="#800080" face="宋体">【送客归湖南】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">湖南树色尽，了了辨潭州。雨散今为别，云飞何处游。<BR>
</font></big>
<font color="#400080">情来偏似醉，泪迸不成流。那向萧条路，缘湘篁竹愁。<br>
<P><big><font size="3" face="黑体" color="#000080"><strong><em>&nbsp;&nbsp; 卷290_4 </em></strong></font><font
face="黑体" color="#800080"> </font><font size="4" color="#800080" face="宋体">【送客归淮南】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">画舫照河堤，暄风百草齐。行丝直网蝶，去燕旋遗泥。<BR>
</font></big>
<font color="#400080">郡向高天近，人从别路迷。非关御沟上，今日各东西。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷290_5 </em></strong></font><font
face="黑体" color="#800080"> </font><font size="4" color="#800080" face="宋体">【春情】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">旧宅洛川阳，曾游游侠场。水添杨柳色，花绊绮罗香。<BR>
</font></big>
<font color="#400080">赵瑟多愁曲，秦家足艳妆。江潭远相忆，春梦不胜长。
<P><big><font size="3" face="黑体" color="#000080"><strong><em>&nbsp;&nbsp; 卷290_6 </em></strong></font><font
face="黑体" color="#800080"> </font><font size="4" color="#800080" face="宋体">【秋夜听捣衣】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">砧杵闻秋夜，裁缝寄远方。声微渐湿露，响细未经霜。<BR>
</font></big>
<font color="#400080">兰牖唯遮树，风帘不碍凉。云中望何处，听此断人肠。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷290_7 </em></strong></font><font
face="黑体" color="#800080"> </font><font size="4" color="#800080" face="宋体">【从军行】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">都尉出居延，强兵集五千。还将张博望，直救范祁连。<BR>
</font></big>
<font color="#400080">汉卒悲箫鼓，胡姬湿采旃。如今意气尽，流泪挹流泉。<br>
<P><big><font size="3" face="黑体" color="#000080"><strong><em>&nbsp;&nbsp; 卷290_8 </em></strong></font><font
face="黑体" color="#800080"> </font><font size="4" color="#800080" face="宋体">【和直禁省】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">宵直丹宫近，风传碧树凉。漏稀银箭滴，月度网轩光。<BR>
</font></big>
<font color="#400080">凤诏裁多暇，兰灯梦更长。此时颜范贵，十步旧连行。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷290_9 </em></strong></font><font
face="黑体" color="#800080"> </font><font size="4" color="#800080" face="宋体">【留别】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">玉节随东阁，金闺别旧僚。若为花满寺，跃马上河桥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷290_10 </em></strong></font><font
face="黑体" color="#800080"> </font><font size="4" color="#800080" face="宋体">【送客往洞庭】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">九江归路远，万里客舟还。若过巴江水，湘东满碧烟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷290_11 </em></strong></font><font
face="黑体" color="#800080"> </font><font size="4" color="#800080" face="宋体">【别友人】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">倦客惊危路，伤禽绕树枝。非逢暴公子，不敢涕流离。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷290_12 </em></strong></font><font
face="黑体" color="#800080"> </font><font size="4" color="#800080" face="宋体">【初渡淮北岸】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">别梦虽难觉，悲魂最易销。殷勤淮北岸，乡近去家遥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷290_13 </em></strong></font><font
face="黑体" color="#800080"> </font><font size="4" color="#800080" face="宋体">【咏雨】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">尘哦嗳寺罚泥归足燕家。可怜缭乱点，湿尽满宫花。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷290_14 </em></strong></font><font
face="黑体" color="#800080"> </font><font size="4" color="#800080" face="宋体">【柳絮】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">河畔多杨柳，追游尽狭斜。春风一回送，乱入莫愁家。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷290_15 </em></strong></font><font
face="黑体" color="#800080"> </font><font size="4" color="#800080" face="宋体">【花枕】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">席上沈香枕，楼中荡子妻。那堪一夜里，长湿两行啼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷290_16 </em></strong></font><font
face="黑体" color="#800080"> </font><font size="4" color="#800080" face="宋体">【送客往~州】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">新参将相事营平，锦带H弓结束轻。晓上关城吟画角，<BR>
</font></big>
<font color="#400080">暗驰羌马发支兵。回中地近风常急，~年多草自生。<BR>
</font></big>
<font color="#400080">近喜扶阳系戎相，从来卫霍笑长缨。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷290_17 </em></strong></font><font
face="黑体" color="#800080"> </font><font size="4" color="#800080" face="宋体">【送客往夏州】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">怜君此去过居延，古塞黄云共渺然。沙阔独行寻马迹，<BR>
</font></big>
<font color="#400080">路迷遥指戍楼烟。夜投孤店愁吹笛，朝望行尘避控弦。<BR>
</font></big>
<font color="#400080">闻有故交今从骑，何须著论更言钱。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷290_18 </em></strong></font><font
face="黑体" color="#800080"> </font><font size="4" color="#800080" face="宋体">【春霁晚望】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">细雨晴深小苑东，春云开气逐光风。雄儿走马神光上，<BR>
</font></big>
<font color="#400080">静女看花佛寺中。书剑学多心欲懒，田园荒废望频空。<BR>
</font></big>
<font color="#400080">南归路极天连海，惟有相思明月同。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷290_19 </em></strong></font><font
face="黑体" color="#800080"> </font><font size="4" color="#800080" face="宋体">【唐昌观玉蕊花】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">瑶华琼蕊种何年，萧史秦嬴向紫烟。<br>时控彩鸾过旧邸，摘花持献玉皇前。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷290_20 </em></strong></font><font
face="黑体" color="#800080"> </font><font size="4" color="#800080" face="宋体">【别李协】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">江边日暮不胜愁，送客沾衣江上楼。<br>明月峡添明月照，蛾眉峰似两眉愁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷290_21 </em></strong></font><font
face="黑体" color="#800080"> </font><font size="4" color="#800080" face="宋体">【初次巴陵】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">西江浪接洞庭波，积水遥连天上河。<br>乡信为凭谁寄去，汀洲燕雁渐来多。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷290_22 </em></strong></font><font
face="黑体" color="#800080"> </font><font size="4" color="#800080" face="宋体">【上巳】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">帝京元巳足繁华，细管清弦七贵家。<br>此日风光谁不共，纷纷皆是掖垣花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷290_23 </em></strong></font><font
face="黑体" color="#800080"> </font><font size="4" color="#800080" face="宋体">【春怨】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">花满帘栊欲度春，此时夫婿在咸秦。<br>绿窗孤寝难成寐，紫燕双飞似弄人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷290_24 </em></strong></font><font
face="黑体" color="#800080"> </font><font size="4" color="#800080" face="宋体">【送客归常州】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">行到河边从此辞，寒天日远暮帆迟。<br>可怜芳草成衰草，公子归时过绿时。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷290_25 </em></strong></font><font
face="黑体" color="#800080"> </font><font size="4" color="#800080" face="宋体">【送别】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">春愁不尽别愁来，旧泪犹长新泪催。<br>相思倘寄相思字，君到扬州扬子回。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷290_26 </em></strong></font><font
face="黑体" color="#800080"> </font><font size="4" color="#800080" face="宋体">【送客入蜀】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">剑阁迢迢梦想间，行人归路绕梁山。<br>明朝骑马摇鞭去，秋雨槐花子午关。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷290_27 </em></strong></font><font
face="黑体" color="#800080"> </font><font size="4" color="#800080" face="宋体">【送别】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">仙花笑尽石门中，石室重重掩绿空。<br>暂下云峰能几日，却回烟驾驭春风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷290_28 </em></strong></font><font
face="黑体" color="#800080"> </font><font size="4" color="#800080" face="宋体">【残花】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">五马踟蹰在路岐，南来只为看花枝。<br>莺衔蝶弄红芳尽，此日深闺那得知。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷290_29 </em></strong></font><font
face="黑体" color="#800080"> </font><font size="4" color="#800080" face="宋体">【戏赠友人】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">湘阴直与地阴连，此日相逢忆醉年。<br>美酒非如平乐贵，十升不用一千钱。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷290_30 </em></strong></font><font
face="黑体" color="#800080"> </font><font size="4" color="#800080" face="宋体">【赠同游】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">此□风雨后，已觉减年华。若待皆无事，应难更有花。<BR>
</font></big>
<font color="#400080">管弦临夜急，榆柳向江斜。且莫看归路，同须醉酒家。
<P><big><font size="3" face="黑体" color="#000080"><strong><em>&nbsp;&nbsp; 卷290_31 </em></strong></font><font
face="黑体" color="#800080"> </font><font size="4" color="#800080" face="宋体">【送人出塞】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">北风吹雨雪，举目已凄凄。战鬼秋频哭，征鸿夜不栖。<BR>
</font></big>
<font color="#400080">沙平关路直，碛广郡楼低。此去非东鲁，人多事鼓鼙。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷290_32 </em></strong></font><font
face="黑体" color="#800080"> </font><font size="4" color="#800080" face="宋体">【寻僧元皎因病】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">此僧迷有著，因病得寻师。话尽山中事，归当月上时。<BR>
</font></big>
<font color="#400080">高松连寺影，亚竹入窗枝。闲忆草堂路，相逢非素期。<br>
<P><big><font size="3" face="黑体" color="#000080"><strong><em>&nbsp;&nbsp; 卷290_33 </em></strong></font><font
face="黑体" color="#800080"> </font><font size="4" color="#800080" face="宋体">【夜泊渭津】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">飘飘东去客，一宿渭城边。远处星垂岸，中流月满船。<BR>
</font></big>
<font color="#400080">凉归夜深簟，秋入雨馀天。渐觉家山小，残程尚几年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷290_34 </em></strong></font><font
face="黑体" color="#800080"> </font><font size="4" color="#800080" face="宋体">【晚夏逢友人】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">一别同袍友，相思已十年。长安多在客，久病忽闻蝉。<BR>
</font></big>
<font color="#400080">骤雨才沾地，阴云不遍天。微凉堪话旧，移榻晚风前。
<P><big><font size="3" face="黑体" color="#000080"><strong><em>&nbsp;&nbsp; 卷290_35 </em></strong></font><font
face="黑体" color="#800080"> </font><font size="4" color="#800080" face="宋体">【别谪者】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">此地闻犹恶，人言是所之。一家书绝久，孤驿梦成迟。<BR>
</font></big>
<font color="#400080">八月三湘道，闻猿冒雨时。不须祠楚相，臣节转堪疑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷290_36 </em></strong></font><font
face="黑体" color="#800080"> </font><font size="4" color="#800080" face="宋体">【行思】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">千里岂云去，欲归如路穷。人间无暇日，马上又秋风。<BR>
</font></big>
<font color="#400080">破月衔高岳，流星拂晓空。此时皆在梦，行色独匆匆。<br>
<P><big><font size="3" face="黑体" color="#000080"><strong><em>&nbsp;&nbsp; 卷290_37 </em></strong></font><font
face="黑体" color="#800080"> </font><font size="4" color="#800080" face="宋体">【感怀题从舅宅】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">郄家庭树下，几度醉春风。今日花还发，当时事不同。<BR>
</font></big>
<font color="#400080">流言应未息，直道竟难通。徒遣相思者，悲歌向暮空。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷290_38 </em></strong></font><font
face="黑体" color="#800080"> </font><font size="4" color="#800080" face="宋体">【与友人会】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">蝉吟槐蕊落，的的是愁端。病觉离家远，贫知处事难。<BR>
</font></big>
<font color="#400080">真交无所隐，深语有馀欢。未必闻歌吹，羁心得暂宽。
<P><big><font size="3" face="黑体" color="#000080"><strong><em>&nbsp;&nbsp; 卷290_39 </em></strong></font><font
face="黑体" color="#800080"> </font><font size="4" color="#800080" face="宋体">【下第后蒙侍郎示意指于新先辈宣恩感谢】<a
href="authers/qzz_0663.htm" target="_blank"></font><font size="3" color="#0080FF"><font face="黑体">杨凝</font></a></big> 
<br>
</font><br>
<font color="#400080">才薄命如此，自嗟兼自疑。遭逢好交日，黜落至公时。<BR>
</font></big>
<font color="#400080">倚玉甘无路，穿杨却未期。更惭君侍坐，问许可言诗。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
