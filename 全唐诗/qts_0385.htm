<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百八十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百八十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷385_1 </em></strong></font><font
face="黑体" color="#800080"> </font><font size="4" color="#800080" face="宋体">【送裴相公赴镇太原】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">盛德雄名远近知，功高先乞守藩维。衔恩暂遣分龙节，<BR>
</font></big>
<font color="#400080">署敕还同在凤池。天子亲临楼上送，朝官齐出道傍辞。<BR>
</font></big>
<font color="#400080">明年塞北清蕃落，应建生祠请立碑。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_2 </em></strong></font><font
face="黑体" color="#800080"> </font><font size="4" color="#800080" face="宋体">【寄元员外】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">外郎直罢无馀事，扫洒书堂试药炉。门巷不教当要闹，<BR>
</font></big>
<font color="#400080">诗篇转觉足工夫。月明台上唯僧到，夜静坊中有酒沽。<BR>
</font></big>
<font color="#400080">朝省入频闲日少，可能同作旧游无。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_3 </em></strong></font><font
face="黑体" color="#800080"> </font><font size="4" color="#800080" face="宋体">【赠梅处士】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">早闻声价满京城，头白江湖放旷情。讲易自传新注义，<BR>
</font></big>
<font color="#400080">题诗不著旧官名。近移马迹山前住，多向牛头寺里行。<BR>
</font></big>
<font color="#400080">天子如今议封禅，应将束帛请先生。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_4 </em></strong></font><font
face="黑体" color="#800080"> </font><font size="4" color="#800080" face="宋体">【赠王秘书】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">不曾浪出谒公侯，唯向花间水畔游。每著新衣看药灶，<BR>
</font></big>
<font color="#400080">多收古器在书楼。有官只作山人老，平地能开洞穴幽。<BR>
</font></big>
<font color="#400080">自领闲司了无事，得来君处喜相留。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_5 </em></strong></font><font
face="黑体" color="#800080"> </font><font size="4" color="#800080" face="宋体">【谢裴司空寄马（一作蒙裴相公赐马，谨以诗谢）】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">J耳新驹骏得名，司空远自寄书生。乍离华厩移蹄涩，<BR>
</font></big>
<font color="#400080">初到贫家举眼惊。每被闲人来借问，多寻古寺独骑行。<BR>
</font></big>
<font color="#400080">长思岁旦沙堤上，得从鸣珂傍火城。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_6 </em></strong></font><font
face="黑体" color="#800080"> </font><font size="4" color="#800080" face="宋体">【酬秘书王丞见寄（一作酬王秘书闲居见寄）】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">相看头白来城阙，却忆漳溪旧往还。今体诗中偏出格，<BR>
</font></big>
<font color="#400080">常参官里每同班。街西借宅多临水，马上逢人亦说山。<BR>
</font></big>
<font color="#400080">芸阁水曹虽最冷，与君长喜得身闲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_7 </em></strong></font><font
face="黑体" color="#800080"> </font><font size="4" color="#800080" face="宋体">【送李馀及第后归蜀】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">十年人咏好诗章，今日成名出举场。归去唯将新诰牒，<BR>
</font></big>
<font color="#400080">后来争取旧衣裳。山桥晓上芭蕉暗，水店晴看芋草黄。<BR>
</font></big>
<font color="#400080">乡里亲情相见日，一时携酒贺高堂。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_8 </em></strong></font><font
face="黑体" color="#800080"> </font><font size="4" color="#800080" face="宋体">【早朝寄白舍人、严郎中】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">鼓声初动未闻鸡，羸马街中踏冻泥。烛暗有时冲石柱，<BR>
</font></big>
<font color="#400080">雪深无处认沙堤。常参班里人犹少，待漏房前月欲西。<BR>
</font></big>
<font color="#400080">凤阙星郎离去远，x门开日入还齐。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_9 </em></strong></font><font
face="黑体" color="#800080"> </font><font size="4" color="#800080" face="宋体">【书怀寄元郎中】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">转觉人间无气味，常因身外省因缘。经过独爱游山客，<BR>
</font></big>
<font color="#400080">计校唯求买药钱。重作学官闲尽日，一离江坞病多年。<BR>
</font></big>
<font color="#400080">吟君钓客词中说，便欲南归榜小船。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_10 </em></strong></font><font
face="黑体" color="#800080"> </font><font size="4" color="#800080" face="宋体">【赠道士宜师（一作赠广宣师）】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">自到王城得几年，巴童蜀马共随缘。两朝侍从当时贵，<BR>
</font></big>
<font color="#400080">五字声名远处传。旧住红楼通内院，新承墨诏赐斋钱。<BR>
</font></big>
<font color="#400080">闲房暂喜居相近，还得陪师坐竹边。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_11 </em></strong></font><font
face="黑体" color="#800080"> </font><font size="4" color="#800080" face="宋体">【书怀寄王秘书】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">白发如今欲满头，从来百事尽应休。只于触目须防病，<BR>
</font></big>
<font color="#400080">不拟将心更养愁。下药远求新熟酒，看山多上最高楼。<BR>
</font></big>
<font color="#400080">赖君同在京城住，每到花前免独游。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_12 </em></strong></font><font
face="黑体" color="#800080"> </font><font size="4" color="#800080" face="宋体">【题韦郎中新亭】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">起得幽亭景复新，碧莎地上更无尘。琴书著尽犹嫌少，<BR>
</font></big>
<font color="#400080">松竹栽多亦称贫。药酒欲开期好客，朝衣暂脱见闲身。<BR>
</font></big>
<font color="#400080">成名同日官连署，此处经过有几人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_13 </em></strong></font><font
face="黑体" color="#800080"> </font><font size="4" color="#800080" face="宋体">【送杨州判官（一作赠茅山杨判官）】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">应得烟霞出俗心，茅山道士共追寻。闲怜鹤貌偏能画，<BR>
</font></big>
<font color="#400080">暗辨桐声自作琴。长啸每来松下坐，新诗堪向雪中吟。<BR>
</font></big>
<font color="#400080">征南幕里多宾客，君独相知最校深。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_14 </em></strong></font><font
face="黑体" color="#800080"> </font><font size="4" color="#800080" face="宋体">【喜王起侍郎放牒】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">东风节气近清明，车马争来满禁城。二十八人初上牒，<BR>
</font></big>
<font color="#400080">百千万里尽传名。谁家不借花园看，在处多将酒器行。<BR>
</font></big>
<font color="#400080">共贺春司能鉴识，今年定合有公卿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_15 </em></strong></font><font
face="黑体" color="#800080"> </font><font size="4" color="#800080" face="宋体">【赠王司马】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">白笏朱衫年少时，久登班列会朝仪。贮财不省关身用，<BR>
</font></big>
<font color="#400080">行义唯愁被众知。藏得宝刀求主带，调成骏马乞人骑。<BR>
</font></big>
<font color="#400080">未曾相识多闻说，遥望长如白玉枝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_16 </em></strong></font><font
face="黑体" color="#800080"> </font><font size="4" color="#800080" face="宋体">【书怀】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">自小信成疏懒性，人间事事总无功。别从仙客求方法，<BR>
</font></big>
<font color="#400080">时到僧家问苦空。老大登朝如梦里，贫穷作活似村中。<BR>
</font></big>
<font color="#400080">未能即便休官去，惭愧南山采药翁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_17 </em></strong></font><font
face="黑体" color="#800080"> </font><font size="4" color="#800080" face="宋体">【赠令狐博士】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">头白新年六十馀，近闻生计转空虚。久为博士谁能识，<BR>
</font></big>
<font color="#400080">自到长安赁舍居。骑马出随寻寺客，呼儿散写乞钱书。<BR>
</font></big>
<font color="#400080">古来贤哲皆如此，应是才高与众疏。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_18 </em></strong></font><font
face="黑体" color="#800080"> </font><font size="4" color="#800080" face="宋体">【送从弟删东归】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">云水东南两月程，贪归庆节马蹄轻。春桥欲醉攀花别，<BR>
</font></big>
<font color="#400080">野路闲吟触雨行。诗价已高犹失意，礼司曾赏会成名。<BR>
</font></big>
<font color="#400080">旧山风月知应好，莫向秋时不到京。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_19 </em></strong></font><font
face="黑体" color="#800080"> </font><font size="4" color="#800080" face="宋体">【赠王秘书】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">早在山东声价远，曾将顺策佐嫖姚。赋来诗句无闲语，<BR>
</font></big>
<font color="#400080">老去官班未在朝。身屈只闻词客说，家贫多见野僧招。<BR>
</font></big>
<font color="#400080">独从书阁归时晚，春水渠边看柳条。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_20 </em></strong></font><font
face="黑体" color="#800080"> </font><font size="4" color="#800080" face="宋体">【哭丘长史】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">曾是先皇殿上臣，丹砂久服不成真。常骑马在嘶空枥，<BR>
</font></big>
<font color="#400080">自作书留别故人。诗句遍传天下口，朝衣偏送地中身。<BR>
</font></big>
<font color="#400080">最悲昨日同游处，看却春风树树新。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_21 </em></strong></font><font
face="黑体" color="#800080"> </font><font size="4" color="#800080" face="宋体">【送枝江刘明府】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">老著青衫为楚宰，平生志业有谁知。家僮从去愁行远，<BR>
</font></big>
<font color="#400080">县吏迎来怪到迟。定访玉泉幽院宿，应过碧涧早茶时。<BR>
</font></big>
<font color="#400080">向南渐渐云山好，一路唯闻唱竹枝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_22 </em></strong></font><font
face="黑体" color="#800080"> </font><font size="4" color="#800080" face="宋体">【送从弟彻东归】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">缑山领印知公奏，才称同时尽不如。奉使贺成登册礼，<BR>
</font></big>
<font color="#400080">陪班看出降恩书。去回在路秋尘里，受诏辞归晓漏初。<BR>
</font></big>
<font color="#400080">早晚得为朝署拜，闲坊买宅作邻居。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_23 </em></strong></font><font
face="黑体" color="#800080"> </font><font size="4" color="#800080" face="宋体">【哭胡十八遇】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">早得声名年尚少，寻常志气出风尘。文场继续成三代，<BR>
</font></big>
<font color="#400080">家族辉华在一身。幼子见生才满月，选书知写未呈人。<BR>
</font></big>
<font color="#400080">送君帐下衣裳白，数尺坟头柏树新。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_24 </em></strong></font><font
face="黑体" color="#800080"> </font><font size="4" color="#800080" face="宋体">【赠贾岛】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">篱落荒凉僮仆饥，乐游原上住多时。蹇驴放饱骑将出，<BR>
</font></big>
<font color="#400080">秋卷装成寄与谁。拄杖傍田寻野菜，封书乞米趁时炊。<BR>
</font></big>
<font color="#400080">姓名未上登科记，身屈惟应内史知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_25 </em></strong></font><font
face="黑体" color="#800080"> </font><font size="4" color="#800080" face="宋体">【逢王建有赠】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">年状皆齐初有髭，鹊山漳水每追随。使君座下朝听易，<BR>
</font></big>
<font color="#400080">处士庭中夜会诗。新作句成相借问，闲求义尽共寻思。<BR>
</font></big>
<font color="#400080">经今三十馀年事，却说还同昨日时。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_26 </em></strong></font><font
face="黑体" color="#800080"> </font><font size="4" color="#800080" face="宋体">【移居静安坊，答元八郎中】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">长安寺里多时住，虽守卑官不苦贫。作活每常嫌费力，<BR>
</font></big>
<font color="#400080">移居只是贵容身。初开井浅偏宜树，渐觉街闲省踏尘。<BR>
</font></big>
<font color="#400080">更喜往还相去近，门前减却送书人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_27 </em></strong></font><font
face="黑体" color="#800080"> </font><font size="4" color="#800080" face="宋体">【送杨少尹赴凤翔】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">诗名往日动长安，首首人家卷里看。西学已行秦博士，<BR>
</font></big>
<font color="#400080">南宫新拜汉郎官。得钱只了还书铺，借宅常时事药栏。<BR>
</font></big>
<font color="#400080">今去岐州生计薄，移居偏近陇头寒。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_28 </em></strong></font><font
face="黑体" color="#800080"> </font><font size="4" color="#800080" face="宋体">【送韩侍御归山】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">闻君久卧在云间，为佐嫖姚未得还。新结茅庐招隐逸，<BR>
</font></big>
<font color="#400080">独骑骢马入深山。九灵洞口行应到，五粒松枝醉亦攀。<BR>
</font></big>
<font color="#400080">明日珂声出城去，家僮不复扫柴关。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_29 </em></strong></font><font
face="黑体" color="#800080"> </font><font size="4" color="#800080" face="宋体">【新除水曹郎，答白舍人见贺】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">年过五十到南宫，章句无名荷至公。黄纸开呈相府后，<BR>
</font></big>
<font color="#400080">朱衣引入谢班中。诸曹纵许为仙侣，群吏多嫌是老翁。<BR>
</font></big>
<font color="#400080">最幸紫薇郎见爱，独称官与古人同。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_30 </em></strong></font><font
face="黑体" color="#800080"> </font><font size="4" color="#800080" face="宋体">【送杨少尹赴满城】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">官为本府当身荣，因得还乡任野情。自废田园今作主，<BR>
</font></big>
<font color="#400080">每逢耆老不呼名。旧游寺里僧应识，新别桥边树已成。<BR>
</font></big>
<font color="#400080">公事况闲诗更好，将随相逐上山行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_31 </em></strong></font><font
face="黑体" color="#800080"> </font><font size="4" color="#800080" face="宋体">【哭元九少府】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">平生志业独相知，早结云山老去期。初作学官常共宿，<BR>
</font></big>
<font color="#400080">晚登朝列暂同时。闲来各数经过地，醉后齐吟唱和诗。<BR>
</font></big>
<font color="#400080">今日春风花满宅，入门行哭见灵帷。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_32 </em></strong></font><font
face="黑体" color="#800080"> </font><font size="4" color="#800080" face="宋体">【送侯判官赴广州从军】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">年少才高求自展，将身万里赴军门。辟书远到开呈客，<BR>
</font></big>
<font color="#400080">公服新成著谢恩。驿舫过江分白堠，戍亭当岭见红幡。<BR>
</font></big>
<font color="#400080">海花蛮草连冬有，行处无家不满园。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_33 </em></strong></font><font
face="黑体" color="#800080"> </font><font size="4" color="#800080" face="宋体">【答白杭州郡楼登望画图见寄】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">画得江城登望处，寄来今日到长安。乍惊物色从诗出，<BR>
</font></big>
<font color="#400080">更想工人下手难。将展书堂偏觉好，每来朝客尽求看。<BR>
</font></big>
<font color="#400080">见君向此闲吟意，肯恨当时作外官。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_34 </em></strong></font><font
face="黑体" color="#800080"> </font><font size="4" color="#800080" face="宋体">【赠赵将军】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">当年胆略已纵横，每见妖星气不平。身贵早登龙尾道，<BR>
</font></big>
<font color="#400080">功高自破鹿头城。寻常得对论边事，委曲承恩掌内兵。<BR>
</font></big>
<font color="#400080">会取安西将报国，凌烟阁上大书名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_35 </em></strong></font><font
face="黑体" color="#800080"> </font><font size="4" color="#800080" face="宋体">【送和蕃公主】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">塞上如今无战尘，汉家公主出和亲。邑司犹属宗卿寺，<BR>
</font></big>
<font color="#400080">册号还同虏帐人。九姓旗幡先引路，一生衣服尽随身。<BR>
</font></big>
<font color="#400080">毡城南望无回日，空见沙蓬水柳春。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_36 </em></strong></font><font
face="黑体" color="#800080"> </font><font size="4" color="#800080" face="宋体">【寒食内宴二首】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">朝光瑞气满宫楼，彩纛鱼龙四周稠。廊下御厨分冷食，<BR>
</font></big>
<font color="#400080">殿前香骑逐飞球。千官尽醉犹教坐，百戏皆呈未放休。<BR>
</font></big>
<font color="#400080">共喜拜恩侵夜出，金吾不敢问行由。<br><BR>
<font color="#400080">城阙沈沈向晓寒，恩当令节赐馀欢，瑞烟深处开三殿，<BR>
</font></big>
<font color="#400080">春雨微时引百官，宝树楼前分绣幕，彩花廊下映华栏。<BR>
</font></big>
<font color="#400080">宫筵戏乐年年别，已得三回对御看。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_37 </em></strong></font><font
face="黑体" color="#800080"> </font><font size="4" color="#800080" face="宋体">【朝日敕赐百官樱桃】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">仙果人间都未有，今朝忽见下天门。捧盘小吏初宣敕，<BR>
</font></big>
<font color="#400080">当殿群臣共拜恩。日色遥分门下坐，露香才出禁中园。<BR>
</font></big>
<font color="#400080">每年重此先偏待，愿得千春奉至尊。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_38 </em></strong></font><font
face="黑体" color="#800080"> </font><font size="4" color="#800080" face="宋体">【太白老人】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">日观东峰幽客住，竹巾藤带亦逢迎。暗修黄无人见，<BR>
</font></big>
<font color="#400080">深种胡麻共犬行。洞里仙家常独往，壶中灵药自为名。<BR>
</font></big>
<font color="#400080">春泉四面绕茅屋，日日唯闻杵臼声。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_39 </em></strong></font><font
face="黑体" color="#800080"> </font><font size="4" color="#800080" face="宋体">【和裴司空酬满城杨少尹】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">圣朝偏重大司空，人咏元和第一功。拥节高临汉水上，<BR>
</font></big>
<font color="#400080">题诗远入舜城中。共惊向老多年别，更忆登科旧日同。<BR>
</font></big>
<font color="#400080">谁不望归丞相府，江边杨柳又秋风。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_40 </em></strong></font><font
face="黑体" color="#800080"> </font><font size="4" color="#800080" face="宋体">【寄和州刘使君】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">别离已久犹为郡，闲向春风倒酒瓶。送客特过沙口堰，<BR>
</font></big>
<font color="#400080">看花多上水心亭。晓来江气连城白，雨后山光满郭青。<BR>
</font></big>
<font color="#400080">到此诗情应更远，醉中高咏有谁听。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_41 </em></strong></font><font
face="黑体" color="#800080"> </font><font size="4" color="#800080" face="宋体">【赠商州王使君】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">衔命南来会郡堂，却思朝里接班行。才雄犹是山城守，<BR>
</font></big>
<font color="#400080">道薄初为水部郎。选胜相留开客馆，寻幽更引到僧房。<BR>
</font></big>
<font color="#400080">明朝从此辞君去，独出商关路渐长。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_42 </em></strong></font><font
face="黑体" color="#800080"> </font><font size="4" color="#800080" face="宋体">【寄令狐宾客】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">勋名尽得国家传，退狎琴僧与酒仙。还带郡符经几处，<BR>
</font></big>
<font color="#400080">暂辞台座已三年。留司未到龙楼下，拜表长怀玉案前。<BR>
</font></big>
<font color="#400080">秋日出城伊水好，领谁相逐上闲船。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_43 </em></strong></font><font
face="黑体" color="#800080"> </font><font size="4" color="#800080" face="宋体">【寄梅处士】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">扰扰人间是与非，官闲自觉省心机。六行班里身常下，<BR>
</font></big>
<font color="#400080">九列符中事亦稀。市客惯曾赊贱药，家僮惊见著新衣。<BR>
</font></big>
<font color="#400080">君今独得居山乐，应喜多时未办归。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_44 </em></strong></font><font
face="黑体" color="#800080"> </font><font size="4" color="#800080" face="宋体">【送施肩吾东归】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">知君本是烟霞客，被荐因来城阙间。世业偏临七里濑，<BR>
</font></big>
<font color="#400080">仙游多在四明山。早闻诗句传人遍，新得科名到处闲。<BR>
</font></big>
<font color="#400080">惆怅灞亭相送去，云中琪树不同攀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_45 </em></strong></font><font
face="黑体" color="#800080"> </font><font size="4" color="#800080" face="宋体">【昆仑儿】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">昆仑家住海中州，蛮客将来汉地游。言语解教秦吉了，<BR>
</font></big>
<font color="#400080">波涛初过郁林洲。金环欲落曾穿耳，螺髻长卷不裹头。<BR>
</font></big>
<font color="#400080">自爱肌肤黑如漆，行时半脱木绵裘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_46 </em></strong></font><font
face="黑体" color="#800080"> </font><font size="4" color="#800080" face="宋体">【赠李杭州】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">仙郎白首未归朝，应为苍生领六条。惠化州人尽清净，<BR>
</font></big>
<font color="#400080">高情野鹤与逍遥。竹间虚馆无朝讼，山畔青田长夏苗。<BR>
</font></big>
<font color="#400080">终日政声长独坐，开门长望浙江潮。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_47 </em></strong></font><font
face="黑体" color="#800080"> </font><font size="4" color="#800080" face="宋体">【送郑尚书赴广州】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">圣朝选将持符节，内使宣时百辟听。海北蛮夷来舞蹈，<BR>
</font></big>
<font color="#400080">岭南封管送图经。白鹇飞绕迎官舫，红槿开当宴客亭。<BR>
</font></big>
<font color="#400080">此处莫言多瘴疠，天边看取老人星。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_48 </em></strong></font><font
face="黑体" color="#800080"> </font><font size="4" color="#800080" face="宋体">【贺秘书王丞南郊摄将军】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">正初天子亲郊礼，诏摄将军领卫兵。斜带银刀入黄道，<BR>
</font></big>
<font color="#400080">先随玉辂到青城。坛边不在千官位，仗外唯闻再拜声。<BR>
</font></big>
<font color="#400080">共喜与君逢此日，病中无计得随行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_49 </em></strong></font><font
face="黑体" color="#800080"> </font><font size="4" color="#800080" face="宋体">【送令狐尚书赴东都留守】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">朝廷重寄在关东，共说从前选上公。勋业新城大梁镇，<BR>
</font></big>
<font color="#400080">恩荣更守洛阳宫。行香暂出天桥上，巡礼常过禁殿中。<BR>
</font></big>
<font color="#400080">每领群臣拜章庆，半开门仗日印<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_50 </em></strong></font><font
face="黑体" color="#800080"> </font><font size="4" color="#800080" face="宋体">【拜丰陵】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">岁朝园寝遣公卿，学省班中亦摄行。身逐陵官齐再拜，<BR>
</font></big>
<font color="#400080">手持木铎叩三声。寒更报点来山殿，晓炬分行照柏城。<BR>
</font></big>
<font color="#400080">却下龙门看渐远，金峰高处日微明。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_51 </em></strong></font><font
face="黑体" color="#800080"> </font><font size="4" color="#800080" face="宋体">【赠孔尚书】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">能将直道历荣班，事著元和实录间。三表自陈辞北阙，<BR>
</font></big>
<font color="#400080">一家相送入南山。买来侍女教人嫁，赐得朝衣在箧闲。<BR>
</font></big>
<font color="#400080">宅近青山高静处，时归林下暂开关。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_52 </em></strong></font><font
face="黑体" color="#800080"> </font><font size="4" color="#800080" face="宋体">【酬杭州白使君，兼寄浙东元大夫】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">相印暂离临远镇，掖垣出守复同时。一行已作三年别，<BR>
</font></big>
<font color="#400080">两处空传七字诗。越地江山应共见，秦天风月不相知。<BR>
</font></big>
<font color="#400080">人间聚散真难料，莫叹平生信所之。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_53 </em></strong></font><font
face="黑体" color="#800080"> </font><font size="4" color="#800080" face="宋体">【寄苏州白二十二使君】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">三朝出入紫微臣，头白金章未在身。登第早年同座主，<BR>
</font></big>
<font color="#400080">题诗今日是州人。阊门柳色烟中远，茂苑莺声雨后新。<BR>
</font></big>
<font color="#400080">此处吟诗向山寺，知君忘却曲江春。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_54 </em></strong></font><font
face="黑体" color="#800080"> </font><font size="4" color="#800080" face="宋体">【送白宾客分司东都】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">赫赫声名三十春，高情人独出埃尘。病辞省闼归闲地，<BR>
</font></big>
<font color="#400080">恩许宫曹作上宾。诗里难同相得伴，酒边多见自由身。<BR>
</font></big>
<font color="#400080">老人也拟休官去，便是君家池上人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_55 </em></strong></font><font
face="黑体" color="#800080"> </font><font size="4" color="#800080" face="宋体">【赠阎少保】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">辞荣恋阙未还乡，修养年多气力强。半俸归烧伏火药，<BR>
</font></big>
<font color="#400080">全家解说养生方。特承恩诏新开戟，每见公卿不下床。<BR>
</font></big>
<font color="#400080">竹树晴深寒院静，长悬石磬在虚廊。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_56 </em></strong></font><font
face="黑体" color="#800080"> </font><font size="4" color="#800080" face="宋体">【赠别王侍御赴任陕州司马（一作赠王司马赴陕州）】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">京城在处闲人少，唯共君行并马蹄。更和诗篇名最出，<BR>
</font></big>
<font color="#400080">时倾杯酒户常齐。同趋阙下听钟漏，独向军前闻鼓鼙。<BR>
</font></big>
<font color="#400080">今日春明门外别，更无因得到街西。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_57 </em></strong></font><font
face="黑体" color="#800080"> </font><font size="4" color="#800080" face="宋体">【田司空入朝】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">西来将相位兼雄，不与诸君觐礼同。早变山东知顺命，<BR>
</font></big>
<font color="#400080">新收济上立殊功。朝官叙谒趋门外，恩使喧迎满路中。<BR>
</font></big>
<font color="#400080">阊阖晓开铜漏静，身当受册大明宫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_58 </em></strong></font><font
face="黑体" color="#800080"> </font><font size="4" color="#800080" face="宋体">【送浙西周判官（一作送浙东周阮范判官）】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">由来自是烟霞客，早已闻名诗酒间。天阙因将贺表到，<BR>
</font></big>
<font color="#400080">家乡新著赐衣还。常吟卷里新酬句，自话湖中旧住山。<BR>
</font></big>
<font color="#400080">吴越主人偏爱重，多应不肯放君闲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_59 </em></strong></font><font
face="黑体" color="#800080"> </font><font size="4" color="#800080" face="宋体">【送吴炼师归王屋】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">玉阳峰下学长生，玉洞仙中已有名。独戴熊须冠暂出，<BR>
</font></big>
<font color="#400080">唯将鹤尾扇同行。炼成云母休炊爨，已得雷公当吏兵。<BR>
</font></big>
<font color="#400080">却到瑶坛上头宿，应闻空里步虚声。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_60 </em></strong></font><font
face="黑体" color="#800080"> </font><font size="4" color="#800080" face="宋体">【送邵州林使君】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">词客南行宠命新，潇湘郡入曲江津。山幽自足探微处，<BR>
</font></big>
<font color="#400080">俗朴应无争竞人。郭外相连排殿阁，市中多半用金银。<BR>
</font></big>
<font color="#400080">知君不作家私计，迁日还同到日贫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_61 </em></strong></font><font
face="黑体" color="#800080"> </font><font size="4" color="#800080" face="宋体">【寄王六侍御】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">渐觉近来筋力少，难堪今日在风尘。谁能借问功名事，<BR>
</font></big>
<font color="#400080">只自扶持老病身。贵得药资将助道，肯嫌家计不如人。<BR>
</font></big>
<font color="#400080">洞庭已置新居处，归去安期与作邻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_62 </em></strong></font><font
face="黑体" color="#800080"> </font><font size="4" color="#800080" face="宋体">【送稽亭山寺僧】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">师住稽亭高处寺，斜廊曲阁倚云开。山门十里松间入，<BR>
</font></big>
<font color="#400080">泉涧三重洞里来。名岳寻游今已遍，家城礼谒便应回。<BR>
</font></big>
<font color="#400080">旧房到日闲吟后，林下还登说法台。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_63 </em></strong></font><font
face="黑体" color="#800080"> </font><font size="4" color="#800080" face="宋体">【送汀州源使君】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">曾成赵北归朝计，因拜王门最好官。为郡暂辞双凤阙，<BR>
</font></big>
<font color="#400080">全家远过九龙滩。山乡只有输蕉户，水镇应多养鸭栏。<BR>
</font></big>
<font color="#400080">地僻寻常来客少，刺桐花发共谁看。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_64 </em></strong></font><font
face="黑体" color="#800080"> </font><font size="4" color="#800080" face="宋体">【寄孙洛阳格（一作寄洛阳孙明府）】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">久持刑宪声名远，好是中朝正直臣。赤县上来应足事，<BR>
</font></big>
<font color="#400080">青山老去未离身。常思从省连归马，乍觉同班少旧人。<BR>
</font></big>
<font color="#400080">遥爱南桥秋日晚，雨边杨柳映天津。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_65 </em></strong></font><font
face="黑体" color="#800080"> </font><font size="4" color="#800080" face="宋体">【胡山人归王屋，因有赠】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">转转无成到白头，人间举眼尽堪愁。此生已是蹉跎去，<BR>
</font></big>
<font color="#400080">每事应从卤莽休。虽作闲官少拘束，难逢胜景可淹留。<BR>
</font></big>
<font color="#400080">君归与访移家处，若个峰头最较幽。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_66 </em></strong></font><font
face="黑体" color="#800080"> </font><font size="4" color="#800080" face="宋体">【寄虔州韩使君】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">南康太守负才豪，五十如今未拥旄。早得一人知姓字，<BR>
</font></big>
<font color="#400080">常闻三事说功劳。月明渡口漳江静，云散城头赣石高。<BR>
</font></big>
<font color="#400080">郡政已成秋思远，闲吟应不问官曹。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_67 </em></strong></font><font
face="黑体" color="#800080"> </font><font size="4" color="#800080" face="宋体">【送从弟鞲叭闹荨<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">京城南去鄱阳远，风月悠悠别思劳。三领郡符新寄重，<BR>
</font></big>
<font color="#400080">再登科第旧名高。去程江上多看堠，迎吏船中亦带刀。<BR>
</font></big>
<font color="#400080">到日更行清静化，春田应不见蓬蒿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_68 </em></strong></font><font
face="黑体" color="#800080"> </font><font size="4" color="#800080" face="宋体">【罗道士】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">城里无人得实年，衣襟常带臭黄烟。楼中赊酒唯留药，<BR>
</font></big>
<font color="#400080">洞里争棋不赌钱。闻客语声知贵贱，持花歌咏似狂颠。<BR>
</font></big>
<font color="#400080">寻常行处皆逢见，世上多疑是谪仙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_69 </em></strong></font><font
face="黑体" color="#800080"> </font><font size="4" color="#800080" face="宋体">【寄陆浑赵明府】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">与君学省同官处，常日相随说道情。新作陆浑山县长，<BR>
</font></big>
<font color="#400080">早知三礼甲科名。郭中时有仙人住，城内应多药草生。<BR>
</font></big>
<font color="#400080">公事稀疏来客少，无妨著屐独闲行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_70 </em></strong></font><font
face="黑体" color="#800080"> </font><font size="4" color="#800080" face="宋体">【同将作韦二少监赠水部李郎中】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">旧年同是水曹郎，各罢鱼符自楚乡。重著青衫承诏命，<BR>
</font></big>
<font color="#400080">齐趋紫殿异班行。别来同说经过事，老去相传补养方。<BR>
</font></big>
<font color="#400080">忆得当时亦连步，如今独在读书堂。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_71 </em></strong></font><font
face="黑体" color="#800080"> </font><font size="4" color="#800080" face="宋体">【赠王侍御】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">心同野鹤与尘远，诗似冰壶见底清。府县同趋昨日事，<BR>
</font></big>
<font color="#400080">升沉不改故人情。上阳春晚萧萧雨，洛水寒来夜夜声。<BR>
</font></big>
<font color="#400080">自叹独为折腰吏，可怜骢马路傍行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_72 </em></strong></font><font
face="黑体" color="#800080"> </font><font size="4" color="#800080" face="宋体">【送金少卿副使归新罗】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">云岛茫茫天畔微，向东万里一帆飞。久为侍子承恩重，<BR>
</font></big>
<font color="#400080">今佐使臣衔命归。通海便应将国信，到家犹自著朝衣。<BR>
</font></big>
<font color="#400080">从前此去人无数，光彩如君定是稀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_73 </em></strong></font><font
face="黑体" color="#800080"> </font><font size="4" color="#800080" face="宋体">【送李司空赴镇襄阳】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">中外兼权社稷臣，千官齐出拜行尘。再调公鼎勋庸盛，<BR>
</font></big>
<font color="#400080">三受兵符宠命新。商路雪开旗旆展，楚堤梅发驿亭春。<BR>
</font></big>
<font color="#400080">襄阳风景由来好，重与江山作主人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_74 </em></strong></font><font
face="黑体" color="#800080"> </font><font size="4" color="#800080" face="宋体">【送李仆射甯罢蚍锵琛<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">由来勋业属英雄，兄弟连营列位同。先入贼城擒首恶，<BR>
</font></big>
<font color="#400080">尽封`库让元公。旌幢独继家声外，竹帛新添国史中。<BR>
</font></big>
<font color="#400080">天子新收秦陇地，故教移镇古扶风。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_75 </em></strong></font><font
face="黑体" color="#800080"> </font><font size="4" color="#800080" face="宋体">【寄白二十二舍人】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">早知内诏过先辈，蹭蹬江南百事疏。湓浦城中为上佐，<BR>
</font></big>
<font color="#400080">炉峰寺后著幽居。偏依仙法多求药，长共僧游不读书。<BR>
</font></big>
<font color="#400080">三省比来名望重，肯容君去乐樵渔。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_76 </em></strong></font><font
face="黑体" color="#800080"> </font><font size="4" color="#800080" face="宋体">【送友人卢处士游吴越】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">羡君东去见残梅，惟有王孙独未回。吴苑夕阳明古堞，<BR>
</font></big>
<font color="#400080">越宫春草上高台。波生野水雁初下，风满驿楼潮欲来。<BR>
</font></big>
<font color="#400080">试问渔舟看雪浪，几多江燕荇花开。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_77 </em></strong></font><font
face="黑体" color="#800080"> </font><font size="4" color="#800080" face="宋体">【苏州江岸留别乐天（一作白居易诗）】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">银泥裙映锦障泥，画舸停桡马簇蹄。清管曲终鹦鹉语，<BR>
</font></big>
<font color="#400080">红旗影动薄寒嘶。渐消酒色朱颜浅，欲话离情翠黛低。<BR>
</font></big>
<font color="#400080">莫忘使君吟咏处，女坟湖北武丘西。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_78 </em></strong></font><font
face="黑体" color="#800080"> </font><font size="4" color="#800080" face="宋体">【寒食看花】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">早入公门到夜归，不因寒食少闲时。颠狂绕树猿离锁，<BR>
</font></big>
<font color="#400080">踊跃缘冈马断羁。酒污衣裳从客笑，醉饶言语觅花知。<BR>
</font></big>
<font color="#400080">老来自喜常无事，仰面西园得咏诗。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_79 </em></strong></font><font
face="黑体" color="#800080"> </font><font size="4" color="#800080" face="宋体">【酬浙东元尚书见寄绫素】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">越地缯纱纹样新，远封来寄学曹人。便令裁制为时服，<BR>
</font></big>
<font color="#400080">顿觉光荣上病身。应念此官同弃置，独能相贺更殷勤。<BR>
</font></big>
<font color="#400080">三千里外无由见，海上东风又一春。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷385_80 </em></strong></font><font
face="黑体" color="#800080"> </font><font size="4" color="#800080" face="宋体">【赠项斯（一作王建诗，题云赠贾岛）】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">端坐吟诗忘忍饥，万人中觅似君稀。门连野水风长到，<BR>
</font></big>
<font color="#400080">驴放秋原夜不归。日暖剩收新落叶，天寒更著旧生衣。<BR>
</font></big>
<font color="#400080">曲江亭上频频见，为爱鸬鹚雨里飞。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
