<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百八十六</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百八十六</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷186_1 </em></strong></font><font
face="黑体" color="#800080"> </font><font size="4" color="#800080" face="宋体">【拟古诗十二首】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">辞君远行迈，饮此长恨端。已谓道里远，如何中险艰。<BR>
</font></big>
<font color="#400080">流水赴大壑，孤云还暮山。无情尚有归，行子何独难。<BR>
</font></big>
<font color="#400080">驱车背乡园，朔风卷行迹。严冬霜断肌，日入不遑息。<BR>
</font></big>
<font color="#400080">忧欢容发变，寒暑人事易。中心君讵知，冰玉徒贞白。<BR><BR>
<font color="#400080">黄鸟何关关，幽兰亦靡靡。此时深闺妇，日照纱窗里。<BR>
</font></big>
<font color="#400080">娟娟双青娥，微微启玉齿。自惜桃李年，误身游侠子。<BR>
</font></big>
<font color="#400080">无事久离别，不知今生死。<br><BR>
<font color="#400080">峨峨高山巅，浼浼青川流。世人不自悟，驰谢如惊q。<BR>
</font></big>
<font color="#400080">百金非所重，厚意良难得。旨酒亲与朋，芳年乐京国。<BR>
</font></big>
<font color="#400080">京城繁华地，轩盖凌晨出。垂杨十二衢，隐映金张室。<BR>
</font></big>
<font color="#400080">汉宫南北对，飞观齐白日。游泳属芳时，平生自云毕。<BR>
<font color="#400080">绮楼何氛氲，朝日正杲杲。四壁含清风，丹霞射其牖。<BR>
</font></big>
<font color="#400080">玉颜上哀啭，绝耳非世有。但感离恨情，不知谁家妇。<BR>
</font></big>
<font color="#400080">孤云忽无色，边马为回首。曲绝碧天高，馀声散秋草。<BR>
</font></big>
<font color="#400080">徘徊帷中意，独夜不堪守。思逐朔风翔，一去千里道。<BR>
<font color="#400080">嘉树蔼初绿，靡芜叶幽芳。君子不在赏，寄之云路长。<BR>
</font></big>
<font color="#400080">路长信难越，惜此芳时歇。孤鸟去不还，缄情向天末。<br>
<font color="#400080">月满秋夜长，惊鸟号北林。天河横未落，斗柄当西南。<BR>
</font></big>
<font color="#400080">寒蛩悲洞房，好鸟无遗音。商飙一夕至，独宿怀重衾。<BR>
</font></big>
<font color="#400080">旧交日千里，隔我浮与沉。人生岂草木，寒暑移此心。<BR><BR>
<font color="#400080">酒星非所酌，月桂不为食。虚薄空有名，为君长叹息。<BR>
</font></big>
<font color="#400080">兰蕙虽可怀，芳香与时息。岂如凌霜叶，岁暮蔼颜色。<BR>
</font></big>
<font color="#400080">折柔将有赠，延意千里客。草木知贱微，所贵寒不易。<BR>
<font color="#400080">神州高爽地，遐瞰靡不通。寒月野无绿，寥寥天宇空。<BR>
</font></big>
<font color="#400080">阴阳不停驭，贞脆各有终。汾沮何鄙俭，考何退穷。<BR>
</font></big>
<font color="#400080">反志解牵R，无为尚劳躬。美人夺南国，一笑开芙蓉。<BR>
</font></big>
<font color="#400080">清镜理容发，褰帘出深重。艳曲呈皓齿，舞罗不堪风。<BR>
</font></big>
<font color="#400080">慊慊情有待，赠芳为我容。可嗟青楼月，流影君帷中。<BR><BR>
<font color="#400080">春至林木变，洞房夕含清。单居谁能裁，好鸟对我鸣。<BR>
</font></big>
<font color="#400080">良人久燕赵，新爱移平生。别时双鸳绮，留此千恨情。<BR>
</font></big>
<font color="#400080">碧草生旧迹，绿琴歇芳声。思将魂梦欢，反侧寐不成。<BR>
</font></big>
<font color="#400080">揽衣迷所次，起望空前庭。孤影中自恻，不知双涕零。<BR><BR>
<font color="#400080">秋天无留景，万物藏光辉。落叶随风起，愁人独何依。<BR>
</font></big>
<font color="#400080">华月屡圆缺，君还浩无期。如何雨绝天，一去音问违。<BR><BR>
<font color="#400080">有客天一方，寄我孤桐琴。迢迢万里隔，托此传幽音。<BR>
</font></big>
<font color="#400080">冰霜中自结，龙凤相与吟。弦以明直道，漆以固交深。<BR><BR>
<font color="#400080">白日淇上没，空闺生远愁。寸心不可限，淇水长悠悠。<BR>
</font></big>
<font color="#400080">芳树自妍芳，春禽自相求。徘徊东西厢，孤妾谁与俦。<BR>
</font></big>
<font color="#400080">年华逐丝泪，一落俱不收。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷186_2 </em></strong></font><font
face="黑体" color="#800080"> </font><font size="4" color="#800080" face="宋体">【杂体五首】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">沉沉匣中镜，为此尘垢蚀。辉光何所如，月在云中黑。<BR>
</font></big>
<font color="#400080">南金既雕错，Q带共辉饰。空存鉴物名，坐使妍蚩惑。<BR>
</font></big>
<font color="#400080">美人竭肝胆，思照冰玉色。自非磨莹工，日日空叹息。<BR>
<font color="#400080">古宅集祆鸟，群号枯树枝。黄昏窥人室，鬼物相与期。<BR>
</font></big>
<font color="#400080">居人不安寝，搏击思此时。岂无鹰与r，饱肉不肯飞。<BR>
</font></big>
<font color="#400080">既乖逐鸟节，空养凌云姿。孤负肉食恩，何异城上鸱。<BR><BR>
<font color="#400080">春罗双鸳鸯，出自寒夜女。心精烟雾色，指历千万绪。<BR>
</font></big>
<font color="#400080">长安贵豪家，妖艳不可数。裁此百日功，唯将一朝舞。<BR>
</font></big>
<font color="#400080">舞罢复裁新，岂思劳者苦。<BR>
<font color="#400080">同声自相应，体质不必齐。谁知贾人铎，能使大乐谐。<BR>
</font></big>
<font color="#400080">铿锵发宫徵，和乐变其哀。人神既昭享，凤鸟亦下来。<BR>
</font></big>
<font color="#400080">岂非至贱物，一奏升天阶。物情苟有合，莫问玉与泥。<BR><BR>
<font color="#400080">碌碌荆山璞，卞和献君门。荆璞非有求，和氏非有恩。<BR>
</font></big>
<font color="#400080">所献知国宝，至公不待言。是非吾欲默，此道今岂存。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷186_3 </em></strong></font><font
face="黑体" color="#800080"> </font><font size="4" color="#800080" face="宋体">【与友生野饮效陶体】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">携酒花林下，前有千载坟。于时不共酌，奈此泉下人。<BR>
</font></big>
<font color="#400080">始自玩芳物，行当念徂春。聊舒远世踪，坐望还山云。<BR>
</font></big>
<font color="#400080">且遂一欢笑，焉知贱与贫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷186_4 </em></strong></font><font
face="黑体" color="#800080"> </font><font size="4" color="#800080" face="宋体">【效何水部二首】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">玉宇含清露，香笼散轻烟。应当结沉抱，难从兹夕眠。<BR><BR>
<font color="#400080">夕漏起遥恨，虫响乱秋阴。反复相思字，中有故人心。<br>
<P><big><font size="3" face="黑体" color="#000080"><strong><em>&nbsp;&nbsp; 卷186_5 </em></strong></font><font
face="黑体" color="#800080"> </font><font size="4" color="#800080" face="宋体">【效陶彭泽】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">霜露悴百草，时菊独妍华。物性有如此，寒暑其奈何。<BR>
</font></big>
<font color="#400080">掇英泛浊醪，日入会田家。尽醉茅檐下，一生岂在多。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷186_6 </em></strong></font><font
face="黑体" color="#800080"> </font><font size="4" color="#800080" face="宋体">【大梁亭会李四栖梧作】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">梁王昔爱才，千古化不泯。至今蓬池上，远集八方宾。<BR>
</font></big>
<font color="#400080">车马平明合，城郭满埃尘。逢君一相许，岂要平生亲。<BR>
</font></big>
<font color="#400080">入仕三十载，如何独未伸。英声久籍籍，台阁多故人。<BR>
</font></big>
<font color="#400080">置酒发清弹，相与乐佳辰。孤亭得长望，白日下广津。<BR>
</font></big>
<font color="#400080">富贵良可取，A来西入秦。秋风旦夕起，安得客梁陈。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷186_7 </em></strong></font><font
face="黑体" color="#800080"> </font><font size="4" color="#800080" face="宋体">【燕李录事】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">与君十五侍皇闱，晓拂炉烟上赤墀。花开汉苑经过处，<BR>
</font></big>
<font color="#400080">雪下骊山沐浴时。近臣零落今犹在，仙驾飘u不可期。<BR>
</font></big>
<font color="#400080">此日相逢思旧日，一杯成喜亦成悲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷186_8 </em></strong></font><font
face="黑体" color="#800080"> </font><font size="4" color="#800080" face="宋体">【淮上喜会梁川故人】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">江汉曾为客，相逢每醉还。浮云一别后，流水十年间。<BR>
</font></big>
<font color="#400080">欢笑情如旧，萧疏鬓已斑。何因北归去，淮上对秋山。<br>
<P><big><font size="3" face="黑体" color="#000080"><strong><em>&nbsp;&nbsp; 卷186_9 </em></strong></font><font
face="黑体" color="#800080"> </font><font size="4" color="#800080" face="宋体">【扬州偶会前洛阳卢耿主簿（应物顷贰洛阳常有连骑之游）】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">楚塞故人稀，相逢本不期。犹存袖里字，忽怪鬓中丝。<BR>
</font></big>
<font color="#400080">客舍盈樽酒，江行满箧诗。更能连骑出，还似洛桥时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷186_10 </em></strong></font><font
face="黑体" color="#800080"> </font><font size="4" color="#800080" face="宋体">【贾常侍林亭燕集】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">高贤侍天陛，迹显心独幽。朱轩骛关右，池馆在东周。<BR>
</font></big>
<font color="#400080">缭绕接都城，氤氲望嵩丘。群公尽词客，方驾永日游。<BR>
</font></big>
<font color="#400080">朝旦气候佳，逍遥写烦忧。绿林蔼已布，华沼澹不流。<BR>
</font></big>
<font color="#400080">没露摘幽草，涉烟玩轻舟。圆荷既出水，广厦可淹留。<BR>
</font></big>
<font color="#400080">放神遗所拘，觥罚屡见酬。乐燕良未极，安知有沉浮。<BR>
</font></big>
<font color="#400080">醉罢各云散，何当复相求。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷186_11 </em></strong></font><font
face="黑体" color="#800080"> </font><font size="4" color="#800080" face="宋体">【月下会徐十一草堂】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">空斋无一事，岸帻故人期。暂辍观书夜，还题玩月诗。<BR>
</font></big>
<font color="#400080">远钟高枕后，清露卷帘时。暗觉新秋近，残河欲曙迟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷186_12 </em></strong></font><font
face="黑体" color="#800080"> </font><font size="4" color="#800080" face="宋体">【移疾会诗客元生与释子法朗，因贻诸祠曹】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">对此嘉树林，独有戚戚颜。抱瘵知旷职，淹旬非乐闲。<BR>
</font></big>
<font color="#400080">释子来问讯，诗人亦扣关。道同意暂遣，客散疾徐还。<BR>
</font></big>
<font color="#400080">园径自幽静，玄蝉噪其间。高窗瞰远郊，暮色起秋山。<BR>
</font></big>
<font color="#400080">英曹幸休暇，心所攀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷186_13 </em></strong></font><font
face="黑体" color="#800080"> </font><font size="4" color="#800080" face="宋体">【慈恩伽蓝清会】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">素友俱薄世，屡招清景赏。鸣钟悟音闻，宿昔心已往。<BR>
</font></big>
<font color="#400080">重门相洞达，高宇亦遐朗。岚岭晓城分，清阴夏条长。<BR>
</font></big>
<font color="#400080">氲氛芳台馥，萧散竹池广。平荷随波泛，回飙激林响。<BR>
</font></big>
<font color="#400080">蔬食遵道侣，泊怀遗滞想。何彼尘昏人，区区在天壤。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷186_14 </em></strong></font><font
face="黑体" color="#800080"> </font><font size="4" color="#800080" face="宋体">【夜偶诗客操公作】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">尘襟一潇洒，清夜得禅公。远自鹤林寺，了知人世空。<BR>
</font></big>
<font color="#400080">惊禽翻暗叶，流水注幽丛。多谢非玄度，聊将诗兴同。
<P><big><font size="3" face="黑体" color="#000080"><strong><em>&nbsp;&nbsp; 卷186_15 </em></strong></font><font
face="黑体" color="#800080"> </font><font size="4" color="#800080" face="宋体">【与韩库部会王祠曹宅作】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">闲门荫堤柳，秋渠含夕清。微风送荷气，坐客散尘缨。<BR>
</font></big>
<font color="#400080">守默共无吝，抱冲俱寡营。良时颇高会，琴酌共开情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷186_16 </em></strong></font><font
face="黑体" color="#800080"> </font><font size="4" color="#800080" face="宋体">【晦日处士叔园林燕集】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">遽看q叶尽，坐阙芳年赏。赖此林下期，清风涤烦想。<BR>
</font></big>
<font color="#400080">始萌动新煦，佳禽发幽响。岚岭对高斋，春流灌蔬壤。<BR>
</font></big>
<font color="#400080">樽酒遗形迹，道言屡开奖。幸蒙终夕欢，聊用税归鞅。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷186_17 </em></strong></font><font
face="黑体" color="#800080"> </font><font size="4" color="#800080" face="宋体">【扈亭西陂燕赏】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">杲杲朝阳时，悠悠清陂望。嘉树始氤氲，春游方浩荡。<BR>
</font></big>
<font color="#400080">况逢文翰侣，爱此孤舟漾。绿野际遥波，横云分叠嶂。<BR>
</font></big>
<font color="#400080">公堂日为倦，幽襟自兹旷。有酒今满盈，愿君尽弘量。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷186_18 </em></strong></font><font
face="黑体" color="#800080"> </font><font size="4" color="#800080" face="宋体">【西郊燕集】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">济济众君子，高宴及时光。群山霭遐瞩，绿野布熙阳。<BR>
</font></big>
<font color="#400080">列坐遵曲岸，披襟袭兰芳。野庖荐嘉鱼，激涧泛羽觞。<BR>
</font></big>
<font color="#400080">众鸟鸣茂林，绿草延高冈。盛时易徂谢，浩思坐飘r。<BR>
</font></big>
<font color="#400080">眷言同心友，兹游安可忘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷186_19 </em></strong></font><font
face="黑体" color="#800080"> </font><font size="4" color="#800080" face="宋体">【春宵燕万年吉少府中孚南馆】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">始见斗柄回，复兹霜月霁。河汉上纵横，春城夜迢递。<BR>
</font></big>
<font color="#400080">宾筵接时彦，乐燕凌芳岁。稍爱清觞满，仰叹高文丽。<BR>
</font></big>
<font color="#400080">欲去返郊扉，端为一欢滞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷186_20 </em></strong></font><font
face="黑体" color="#800080"> </font><font size="4" color="#800080" face="宋体">【滁州园池燕元氏亲属】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">日暮游清池，疏林罗高天。馀绿飘霜露，夕气变风烟。<BR>
</font></big>
<font color="#400080">水门架危阁，竹亭列广筵。一展私姻礼，屡叹芳樽前。<BR>
</font></big>
<font color="#400080">感往在兹会，伤离属颓年。明晨复云去，且愿此流连。
<P><big><font size="3" face="黑体" color="#000080"><strong><em>&nbsp;&nbsp; 卷186_21 </em></strong></font><font
face="黑体" color="#800080"> </font><font size="4" color="#800080" face="宋体">【郡楼春燕】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">众乐杂军@，高楼邀上客。思逐花光乱，赏馀山景夕。<BR>
</font></big>
<font color="#400080">为郡访凋瘵，守程难损益。聊假一杯欢，暂忘终日迫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷186_22 </em></strong></font><font
face="黑体" color="#800080"> </font><font size="4" color="#800080" face="宋体">【南塘泛舟会元六昆季】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">端居倦时燠，轻舟泛回塘。微风飘襟散，横吹绕林长。<BR>
</font></big>
<font color="#400080">云澹水容夕，雨微荷气凉。一写勤意，宁用诉华觞。<br>
<P><big><font size="3" face="黑体" color="#000080"><strong><em>&nbsp;&nbsp; 卷186_23 </em></strong></font><font
face="黑体" color="#800080"> </font><font size="4" color="#800080" face="宋体">【郡斋雨中与诸文士燕集】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">兵卫森画戟，宴寝凝清香。海上风雨至，逍遥池阁凉。<BR>
</font></big>
<font color="#400080">烦疴近消散，嘉宾复满堂。自惭居处崇，未睹斯民康。<BR>
</font></big>
<font color="#400080">理会是非遣，性达形迹忘。鲜肥属时禁，蔬果幸见尝。<BR>
</font></big>
<font color="#400080">俯饮一杯酒，仰聆金玉章。神欢体自轻，意欲凌风翔。<BR>
</font></big>
<font color="#400080">吴中盛文史，群彦今汪洋。方知大藩地，岂曰财赋疆。
<P><big><font size="3" face="黑体" color="#000080"><strong><em>&nbsp;&nbsp; 卷186_24 </em></strong></font><font
face="黑体" color="#800080"> </font><font size="4" color="#800080" face="宋体">【军中冬燕】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">沧海已云晏，皇恩犹念勤。式燕遍恒秩，柔远及斯人。<BR>
</font></big>
<font color="#400080">兹邦实大藩，伐鼓军乐陈。是时冬服成，戎士气益振。<BR>
</font></big>
<font color="#400080">虎竹谬朝寄，英贤降上宾。旋罄周旋礼，愧无海陆珍。<BR>
</font></big>
<font color="#400080">庭中丸剑阑，堂上歌吹新。光景不知晚，觥酌岂言频。<BR>
</font></big>
<font color="#400080">单醪昔所感，大醵况同忻。顾谓军中士，仰答何由申。<br>
<P><big><font size="3" face="黑体" color="#000080"><strong><em>&nbsp;&nbsp; 卷186_25 </em></strong></font><font
face="黑体" color="#800080"> </font><font size="4" color="#800080" face="宋体">【司空主簿琴席】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">烟华方散薄，蕙气犹含露。澹景发清琴，幽期默玄悟。<BR>
</font></big>
<font color="#400080">流连白雪意，断续回风度。掩抑虽已终，忡忡在幽素。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷186_26 </em></strong></font><font
face="黑体" color="#800080"> </font><font size="4" color="#800080" face="宋体">【与村老对饮】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">鬓眉雪色犹嗜酒，言辞淳朴古人风。<br>乡村年少生离乱，见话先朝如梦中。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
