<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百七十九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百七十九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷579_1 </em></strong></font><font
face="黑体" color="#800080"> </font><font size="4" color="#800080" face="宋体">【车驾西游因而有作】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">宣曲长杨瑞气凝，上林狐兔待秋鹰。<br>谁将词赋陪雕辇，寂寞相如卧茂林。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_2 </em></strong></font><font
face="黑体" color="#800080"> </font><font size="4" color="#800080" face="宋体">【伤温德彝（一作伤边将）】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">昔年戎虏犯榆关，一败龙城匹马还。<br>侯印不闻封李广，他人丘垄似天山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_3 </em></strong></font><font
face="黑体" color="#800080"> </font><font size="4" color="#800080" face="宋体">【赠少年】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">江海相逢客恨多，秋风叶下洞庭波。<br>酒酣夜别淮阴市，月照高楼一曲歌。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_4 </em></strong></font><font
face="黑体" color="#800080"> </font><font size="4" color="#800080" face="宋体">【赠郑征君家匡山首春与丞相赞皇公游止】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">一抛兰棹逐燕鸿，曾向江湖识谢公。<br>每到朱门还怅望，故山多在画屏中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_5 </em></strong></font><font
face="黑体" color="#800080"> </font><font size="4" color="#800080" face="宋体">【夏中病Z作】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">山鬼扬威正气愁，便辞珍簟袭狐裘。<br>西窗一夕悲人事，团扇无情不待秋。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_6 </em></strong></font><font
face="黑体" color="#800080"> </font><font size="4" color="#800080" face="宋体">【题友人居】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">尽日松堂看画图，绮疏岑寂似清都。<br>若教烟水无鸥鸟，张翰何由到五湖。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_7 </em></strong></font><font
face="黑体" color="#800080"> </font><font size="4" color="#800080" face="宋体">【题李相公敕赐锦屏风】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">丰沛曾为社稷臣，赐书名画墨犹新。<br>几人同保山河誓，犹自栖栖九陌尘。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_8 </em></strong></font><font
face="黑体" color="#800080"> </font><font size="4" color="#800080" face="宋体">【蔡中郎坟】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">古坟零落野花春，闻说中郎有后身。<br>今日爱才非昔日，莫抛心力作词人。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_9 </em></strong></font><font
face="黑体" color="#800080"> </font><font size="4" color="#800080" face="宋体">【元处士池上】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">蓼穗菱丛思蟪蛄，水萤江鸟满烟蒲。<br>愁红一片风前落，池上秋波似五湖。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_10 </em></strong></font><font
face="黑体" color="#800080"> </font><font size="4" color="#800080" face="宋体">【华阴韦氏林亭】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">自有林亭不得闲，陌尘宫树是非间。<br>终南长在茅檐外，别向人间看华山。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_11 </em></strong></font><font
face="黑体" color="#800080"> </font><font size="4" color="#800080" face="宋体">【寄裴生乞钓钩】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">一随菱棹谒王侯，深愧移文负钓舟。<br>今日太湖风色好，却将诗句乞鱼钩。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_12 </em></strong></font><font
face="黑体" color="#800080"> </font><font size="4" color="#800080" face="宋体">【长安春晚二首】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">曲江春半日迟迟，正是王孙怅望时。<br>杏花落尽不归去，江上东风吹柳丝。<br>
<br>
<font color="#400080">四方无事太平年，万象鲜明禁火前。<br>九重细雨惹春色，轻染龙池杨柳烟。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_13 </em></strong></font><font
face="黑体" color="#800080"> </font><font size="4" color="#800080" face="宋体">【三月十八日雪中作】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">芍药蔷薇语早梅，不知谁是艳阳才。<br>今朝领得春风意，不复饶君雪里开。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_14 </em></strong></font><font
face="黑体" color="#800080"> </font><font size="4" color="#800080" face="宋体">【咸阳值雨】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">咸阳桥上雨如悬，万点空鞲舻龃。<br>还似洞庭春水色，晓云将入岳阳天。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_15 </em></strong></font><font
face="黑体" color="#800080"> </font><font size="4" color="#800080" face="宋体">【弹筝人】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">天宝年中事玉皇，曾将新曲教宁王。<br>钿蝉金雁今零落，一曲伊州泪万行。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_16 </em></strong></font><font
face="黑体" color="#800080"> </font><font size="4" color="#800080" face="宋体">【瑶瑟怨】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">冰簟银床梦不成，碧天如水夜云轻。<br>雁声远过潇湘去，十二楼中月自明。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_17 </em></strong></font><font
face="黑体" color="#800080"> </font><font size="4" color="#800080" face="宋体">【题端正树】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">路傍佳树碧云愁，曾侍金舆幸驿楼。<br>草木荣枯似人事，绿阴寂寞汉陵秋。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_18 </em></strong></font><font
face="黑体" color="#800080"> </font><font size="4" color="#800080" face="宋体">【渭上题三首】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">吕公荣达子陵归，万古烟波绕钓矶。<br>桥上一通名利迹，至今江鸟背人飞。<br>
<br>
<font color="#400080">目极云霄思浩然，风帆一片水连天。<br>轻桡便是东归路，不肯忘机作钓船。<br>
<br>
<font color="#400080">烟水何曾息世机，暂时相向亦依依。<br>所嗟白首溪叟，一下渔舟更不归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_19 </em></strong></font><font
face="黑体" color="#800080"> </font><font size="4" color="#800080" face="宋体">【经故翰林袁学士居】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">剑逐惊波玉委尘，谢安门下更何人。<br>西州城外花千树，尽是羊昙醉后春。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_20 </em></strong></font><font
face="黑体" color="#800080"> </font><font size="4" color="#800080" face="宋体">【题城南杜公林亭（时公镇淮南自西蜀移节）】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">卓氏垆前金线柳，隋家堤畔锦帆风。<br>贪为两地分霖雨，不见池莲照水红。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_21 </em></strong></font><font
face="黑体" color="#800080"> </font><font size="4" color="#800080" face="宋体">【夜看牡丹】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">高低深浅一阑红，把火殷勤绕露丛。<br>希逸近来成懒病，不能容易向春风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_22 </em></strong></font><font
face="黑体" color="#800080"> </font><font size="4" color="#800080" face="宋体">【宿城南亡友别墅】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">水流花落叹浮生，又伴游人宿杜城。<br>还似昔年残梦里，透帘斜月独闻莺。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_23 </em></strong></font><font
face="黑体" color="#800080"> </font><font size="4" color="#800080" face="宋体">【过分水岭】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">溪水无情似有情，入山三日得同行。<br>岭头便是分头处，惜别潺一夜声。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_24 </em></strong></font><font
face="黑体" color="#800080"> </font><font size="4" color="#800080" face="宋体">【杜郊居】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">槿篱芳援近樵家，垄麦青青一径斜。<br>寂寞游人寒食后，夜来风雨送梨花。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_25 </em></strong></font><font
face="黑体" color="#800080"> </font><font size="4" color="#800080" face="宋体">【题河中紫极宫】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">昔年曾伴玉真游，每到仙宫即是秋。<br>曼倩不归花落尽，满丛烟露月当楼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_26 </em></strong></font><font
face="黑体" color="#800080"> </font><font size="4" color="#800080" face="宋体">【四皓】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">商於f里便成功，一寸沉机万古同。<br>但得戚姬甘定分，不应真有紫芝翁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷579_27 </em></strong></font><font
face="黑体" color="#800080"> </font><font size="4" color="#800080" face="宋体">【赠张炼师】<a
href="authers/qzz_1199.htm" target="_blank"></font><font size="3" color="#0080FF"><font face="黑体">温庭筠</font></a></big> 
<br>
</font><br>
<font color="#400080">丹溪药尽变金骨，清洛月寒吹玉笙。<br>他日隐居无访处，碧桃花发水纵横。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
