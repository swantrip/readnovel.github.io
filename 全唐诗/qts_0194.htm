<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷一百九十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷一百九十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷194_1 </em></strong></font><font
face="黑体" color="#800080"> </font><font size="4" color="#800080" face="宋体">【长安道】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">汉家宫殿含云烟，两宫十里相连延。晨霞出没弄丹阙，<BR>
</font></big>
<font color="#400080">春雨依微自甘泉。春雨依微春尚早，长安贵游爱芳草。<BR>
</font></big>
<font color="#400080">宝马横来下建章，香车却转避驰道。贵游谁最贵，<BR>
</font></big>
<font color="#400080">卫霍世难比。何能蒙主恩，幸遇边尘起。<BR>
</font></big>
<font color="#400080">归来甲第拱皇居，朱门峨峨临九衢。<BR>
</font></big>
<font color="#400080">中有流苏合欢之宝帐，一百二十凤凰罗列含明珠。<BR>
</font></big>
<font color="#400080">下有锦铺翠被之粲烂，博山吐香五云散。<BR>
</font></big>
<font color="#400080">丽人绮阁情飘u，头上鸳钗双翠翘。低鬟曳袖回春雪，<BR>
</font></big>
<font color="#400080">聚黛一声愁碧霄。山珍海错弃藩篱，烹犊涓崛缯劭。<BR>
</font></big>
<font color="#400080">既请列侯封部曲，还将金印授庐儿。欢荣若此何所苦，<BR>
</font></big>
<font color="#400080">但苦白日西南驰。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷194_2 </em></strong></font><font
face="黑体" color="#800080"> </font><font size="4" color="#800080" face="宋体">【行路难（一作连环歌）】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">荆山之白玉兮，良工雕琢双环连，月蚀中央镜心穿。<BR>
</font></big>
<font color="#400080">故人赠妾初相结，恩在环中寻不绝。人情厚薄苦须臾，<BR>
</font></big>
<font color="#400080">昔似连环今似i。连环可碎不可离，如何物在人自移。<BR>
</font></big>
<font color="#400080">上客勿遽欢，听妾歌路难。旁人见环环可怜。<BR>
</font></big>
<font color="#400080">不知中有长恨端。<BR>
<P><big><font size="3" face="黑体" color="#000080"><strong><em>&nbsp;&nbsp; 卷194_3 </em></strong></font><font
face="黑体" color="#800080"> </font><font size="4" color="#800080" face="宋体">【横塘行】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">妾家住横塘，夫婿郗家郎。玉盘的历双白鱼，<BR>
</font></big>
<font color="#400080">宝簟玲珑透象床。象床可寝鱼可食，不知郎意何南北。<BR>
</font></big>
<font color="#400080">岸上种莲岂得生，池中种槿岂得成。丈夫一去花落树，<BR>
</font></big>
<font color="#400080">妾独夜长心未平。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷194_4 </em></strong></font><font
face="黑体" color="#800080"> </font><font size="4" color="#800080" face="宋体">【贵游行】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">汉帝外家子，恩泽少封侯。垂杨拂白马，晓日上青楼。<BR>
</font></big>
<font color="#400080">上有颜如玉，高情世无俦。轻裾含碧烟，窈窕似云浮。<BR>
</font></big>
<font color="#400080">良时无还景，促节为我讴。忽闻艳阳曲，四坐亦已柔。<BR>
</font></big>
<font color="#400080">宾友仰称叹，一生何所求。平明击钟食，入夜乐未休。<BR>
</font></big>
<font color="#400080">风雨愆岁候，兵戎横九州。焉知坐上客，草草心所忧。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷194_5 </em></strong></font><font
face="黑体" color="#800080"> </font><font size="4" color="#800080" face="宋体">【酒肆行】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">豪家沽酒长安陌，一旦起楼高百尺。碧疏玲珑含春风，<BR>
</font></big>
<font color="#400080">银题彩帜邀上客。回瞻丹凤阙，直视乐游苑。<BR>
</font></big>
<font color="#400080">四方称赏名已高，五陵车马无近远。晴景悠扬三月天，<BR>
</font></big>
<font color="#400080">桃花飘俎柳垂筵。繁丝急管一时合，他垆邻肆何寂然。<BR>
</font></big>
<font color="#400080">主人无厌且专利，百斛须臾一壶费。初x后薄为大偷，<BR>
</font></big>
<font color="#400080">饮者知名不知味。深门潜酝客来稀，终岁醇x味不移。<BR>
</font></big>
<font color="#400080">长安酒徒空扰扰，路傍过去那得知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷194_6 </em></strong></font><font
face="黑体" color="#800080"> </font><font size="4" color="#800080" face="宋体">【相逢行】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">二十登汉朝，英声迈今古。适从东方来，又欲谒明主。<BR>
</font></big>
<font color="#400080">犹酣新丰酒，尚带灞陵雨。邂逅两相逢，别来问寒暑。<BR>
</font></big>
<font color="#400080">宁知白日晚，暂向花间语。忽闻长乐钟，走马东西去。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷194_7 </em></strong></font><font
face="黑体" color="#800080"> </font><font size="4" color="#800080" face="宋体">【乌引雏】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">日出照东城，春乌鸦鸦雏和鸣。雏和鸣，羽犹短。<BR>
</font></big>
<font color="#400080">巢在深林春正寒，引飞欲集东城暖。群雏缡睥睨高，<BR>
</font></big>
<font color="#400080">举翅不及坠蓬蒿。雄雌来去飞又引，音声上下惧鹰隼。<BR>
</font></big>
<font color="#400080">引雏乌，尔心急急将何如，何得比日搜索雀卵啖尔雏。<br>
<P><big><font size="3" face="黑体" color="#000080"><strong><em>&nbsp;&nbsp; 卷194_8 </em></strong></font><font
face="黑体" color="#800080"> </font><font size="4" color="#800080" face="宋体">【鸢夺巢】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">野鹊野鹊巢林梢，鸱鸢恃力夺鹊巢。吞鹊之肝啄鹊脑，<BR>
</font></big>
<font color="#400080">窃食偷居还自保。凤凰五色百鸟尊，知鸢为害何不言。<BR>
</font></big>
<font color="#400080">霜r野鹞得残肉，同啄膻腥不肯逐。可怜百鸟纷纵横，<BR>
</font></big>
<font color="#400080">虽有深林何处宿。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷194_9 </em></strong></font><font
face="黑体" color="#800080"> </font><font size="4" color="#800080" face="宋体">【燕衔泥】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">衔泥燕，声喽喽，尾涎涎。秋去何所归，春来复相见。<BR>
</font></big>
<font color="#400080">岂不解决绝高飞碧云里，何为地上衔泥滓。衔泥虽贱意有营，<BR>
</font></big>
<font color="#400080">杏梁朝日巢欲成。不见百鸟畏人林野宿，翻遭网罗俎其肉，<BR>
</font></big>
<font color="#400080">未若衔泥入华屋。燕衔泥，百鸟之智莫与齐。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷194_10 </em></strong></font><font
face="黑体" color="#800080"> </font><font size="4" color="#800080" face="宋体">【鼙鼓行】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">淮海生云暮惨澹，广陵城头鼙鼓暗，寒声坎坎风动边。<BR>
</font></big>
<font color="#400080">忽似孤城万里绝，四望无人烟。又如虏骑截辽水，<BR>
</font></big>
<font color="#400080">胡马不食仰朔天。座中亦有燕赵士，闻鼙不语客心死。<BR>
</font></big>
<font color="#400080">何况鳏孤火绝无晨炊，独妇夜泣官有期。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷194_11 </em></strong></font><font
face="黑体" color="#800080"> </font><font size="4" color="#800080" face="宋体">【古剑行】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">千年土中两刃铁，土蚀不入金星灭。沉沉青脊鳞甲满，<BR>
</font></big>
<font color="#400080">蛟龙无足蛇尾断，忽欲飞动中有灵。豪士得之敌国宝，<BR>
</font></big>
<font color="#400080">仇家举意半夜鸣。小儿女子不可近，龙蛇变化此中隐。<BR>
</font></big>
<font color="#400080">夏云奔走雷阗阗，恐成霹雳飞上天。<BR>
<P><big><font size="3" face="黑体" color="#000080"><strong><em>&nbsp;&nbsp; 卷194_12 </em></strong></font><font
face="黑体" color="#800080"> </font><font size="4" color="#800080" face="宋体">【金谷园歌】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">石氏灭，金谷园中水流绝。当时豪右争骄侈，<BR>
</font></big>
<font color="#400080">锦为步障四十里。东风吹花雪满川，紫气凝阁朝景妍。<BR>
</font></big>
<font color="#400080">洛阳陌上人回首，丝竹飘u入青天。晋武平吴恣欢燕，<BR>
</font></big>
<font color="#400080">馀风靡靡朝廷变。嗣世衰微谁肯忧，<BR>
</font></big>
<font color="#400080">二十四友日日空追游。追游讵可足，共惜年华促。<BR>
</font></big>
<font color="#400080">祸端一发埋恨长，百草无情春自绿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷194_13 </em></strong></font><font
face="黑体" color="#800080"> </font><font size="4" color="#800080" face="宋体">【温泉行】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">出身天宝今年几，顽钝如锤命如纸。作官不了却来归，<BR>
</font></big>
<font color="#400080">还是杜陵一男子。北风惨惨投温泉，忽忆先皇游幸年。<BR>
</font></big>
<font color="#400080">身骑厩马引天仗，直入华清列御前。玉林瑶雪满寒山，<BR>
</font></big>
<font color="#400080">上升玄阁游绛烟。平明羽卫朝万国，车马合沓溢四。<BR>
</font></big>
<font color="#400080">蒙恩每浴华池水，扈猎不蹂渭北田。朝廷无事共欢燕，<BR>
</font></big>
<font color="#400080">美人丝管从九天。一朝铸鼎降龙驭，小臣髯绝不得去。<BR>
</font></big>
<font color="#400080">今来萧瑟万井空，唯见苍山起烟雾。可怜蹭蹬失风波，<BR>
</font></big>
<font color="#400080">仰天大叫无奈何。弊裘羸马冻欲死，赖遇主人杯酒多。<br>
<P><big><font size="3" face="黑体" color="#000080"><strong><em>&nbsp;&nbsp; 卷194_14 </em></strong></font><font
face="黑体" color="#800080"> </font><font size="4" color="#800080" face="宋体">【学仙二首】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">昔有道士求神仙，灵真下试心确然。千钧巨石一发悬，<BR>
</font></big>
<font color="#400080">卧之石下十三年。存道忘身一试过，名奏玉皇乃升天。<BR>
</font></big>
<font color="#400080">云气冉冉渐不见，留语弟子但精坚。<BR>
<font color="#400080">石上凿井欲到水，惰心一起中路止。<BR>
</font></big>
<font color="#400080">岂不见古来三人俱弟兄，结茅深山读仙经。<BR>
</font></big>
<font color="#400080">上有青冥倚天之绝壁，下有飕v万壑之松声。<BR>
</font></big>
<font color="#400080">仙人变化为白鹿，二弟玩之兄诵读。读多七过可乞言，<BR>
</font></big>
<font color="#400080">为子心精得神仙。可怜二弟仰天泣，一失毫厘千万年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷194_15 </em></strong></font><font
face="黑体" color="#800080"> </font><font size="4" color="#800080" face="宋体">【广陵行】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">雄藩镇楚郊，地势郁i。双旌拥万戟，中有霍嫖姚。<BR>
</font></big>
<font color="#400080">海云助兵气，宝货益军饶。严城动寒角，晚骑踏霜桥。<BR>
</font></big>
<font color="#400080">翕习英豪集，振奋士卒骁。列郡何足数，趋拜等卑寮。<BR>
</font></big>
<font color="#400080">日宴方云罢，人逸马萧萧。忽如京洛间，游子风尘飘。<BR>
</font></big>
<font color="#400080">归来视宝剑，功名岂一朝。
<P><big><font size="3" face="黑体" color="#000080"><strong><em>&nbsp;&nbsp; 卷194_16 </em></strong></font><font
face="黑体" color="#800080"> </font><font size="4" color="#800080" face="宋体">【萼绿华歌】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">有一人兮升紫霞，书名玉牒兮萼绿华。<BR>
</font></big>
<font color="#400080">仙容矫矫兮杂瑶，轻衣重重兮蒙绛纱。<BR>
</font></big>
<font color="#400080">云雨愁思兮望淮海，鼓吹萧条兮驾龙车。<BR>
</font></big>
<font color="#400080">世淫浊兮不可降，胡不来兮玉斧家。<BR>
<P><big><font size="3" face="黑体" color="#000080"><strong><em>&nbsp;&nbsp; 卷194_17 </em></strong></font><font
face="黑体" color="#800080"> </font><font size="4" color="#800080" face="宋体">【王母歌（一作玉女歌）】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">众仙翼神母，羽盖随云起。上游玄极杳冥中，<BR>
</font></big>
<font color="#400080">下看东海一杯水。海畔种桃经几时，千年开花千年子。<BR>
</font></big>
<font color="#400080">玉颜眇眇何处寻，世上茫茫人自死。<BR>
<P><big><font size="3" face="黑体" color="#000080"><strong><em>&nbsp;&nbsp; 卷194_18 </em></strong></font><font
face="黑体" color="#800080"> </font><font size="4" color="#800080" face="宋体">【马明生遇神女歌】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">学仙贵功亦贵精，神女变化感马生。石壁千寻启双检，<BR>
</font></big>
<font color="#400080">中有玉堂铺玉簟。立之一隅不与言，玉体安隐三日眠。<BR>
</font></big>
<font color="#400080">马生一立心转坚，知其丹白蒙哀怜。安期先生来起居，<BR>
</font></big>
<font color="#400080">请示金铛玉佩天皇书。神女呵责不合见，<BR>
</font></big>
<font color="#400080">仙子谢过手足战。大瓜玄枣冷如冰，海上摘来朝霞凝。<BR>
</font></big>
<font color="#400080">赐仙复坐对食讫，颔之使去随烟升。乃言马生合不死，<BR>
</font></big>
<font color="#400080">少姑教敕令付尔。安期再拜将生出，一授素书天地毕。<br>
<P><big><font size="3" face="黑体" color="#000080"><strong><em>&nbsp;&nbsp; 卷194_19 </em></strong></font><font
face="黑体" color="#800080"> </font><font size="4" color="#800080" face="宋体">【石鼓歌】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">周宣大猎兮岐之阳，刻石表功兮炜煌煌。<BR>
</font></big>
<font color="#400080">石如鼓形数止十，风雨缺讹苔藓涩。今人濡纸脱其文，<BR>
</font></big>
<font color="#400080">既击既扫白黑分。忽开满卷不可识，惊潜动蛰走云云。<BR>
</font></big>
<font color="#400080">喘逶迤，相纠错，乃是宣王之臣史籀作。<BR>
</font></big>
<font color="#400080">一书遗此天地间，精意长存世冥寞。秦家祖龙还刻石，<BR>
</font></big>
<font color="#400080">碣石之罘李斯迹。世人好古犹共传，持来比此殊悬隔。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷194_20 </em></strong></font><font
face="黑体" color="#800080"> </font><font size="4" color="#800080" face="宋体">【宝观主白鸲鹆歌】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">鸲鹆鸲鹆，众皆如漆，尔独如玉。鸲之鹆之，<BR>
</font></big>
<font color="#400080">众皆蓬蒿下，尔自三山来。三山处子下人间，<BR>
</font></big>
<font color="#400080">绰约不妆冰雪颜。仙鸟随飞来掌上。来掌上，时拂拭。<BR>
</font></big>
<font color="#400080">人心鸟意自无猜，玉指霜毛本同色。有时一去凌苍苍，<BR>
</font></big>
<font color="#400080">朝游汗漫暮玉堂。巫峡雨中飞暂湿，杏花林里过来香。<BR>
</font></big>
<font color="#400080">日夕依仁全羽翼，空欲衔环非报德。<BR>
</font></big>
<font color="#400080">岂不及阿母之家青鸟儿，汉宫来往传消息。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷194_21 </em></strong></font><font
face="黑体" color="#800080"> </font><font size="4" color="#800080" face="宋体">【弹棋歌】<a
href="authers/qzz_0432.htm" target="_blank"></font><font size="3" color="#0080FF"><font face="黑体">韦应物</font></a></big> 
<br>
</font><br>
<font color="#400080">园天方地局，二十四气子。刘生绝艺难对曹，<BR>
</font></big>
<font color="#400080">客为歌其能，请从中央起。中央转斗破欲阑，<BR>
</font></big>
<font color="#400080">零落势背谁能弹。此中举一得六七，旋风忽散霹雳疾。<BR>
</font></big>
<font color="#400080">履机乘变安可当，置之死地翻取强。<BR>
</font></big>
<font color="#400080">不见短兵反掌收已尽，唯有猛士守四方。四方又何难，<BR>
</font></big>
<font color="#400080">横击且缘边。岂如昆明与碣石，一箭飞中隔远天。<BR>
</font></big>
<font color="#400080">神安志惬动十全，满堂惊视谁得然。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
