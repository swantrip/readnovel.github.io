<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷五百九十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷五百九十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷595_1 </em></strong></font><font
face="黑体" color="#800080"> </font><font size="4" color="#800080" face="宋体">【早春山行】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">江草暖初绿，雁行皆北飞。异乡那久客，野鸟尚思归。<BR>
</font></big>
<font color="#400080">十载过如梦，素心应已违。行行家渐远，更苦得书稀。
<P><big><font size="3" face="黑体" color="#000080"><strong><em>&nbsp;&nbsp; 卷595_2 </em></strong></font><font
face="黑体" color="#800080"> </font><font size="4" color="#800080" face="宋体">【宿友生林居因怀贾区】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">绕屋树森森，多栖紫阁禽。暂过当永夜，微得话前心。<BR>
</font></big>
<font color="#400080">入楚行应远，经湘恨必深。那堪对寒烛，更赋别离吟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_3 </em></strong></font><font
face="黑体" color="#800080"> </font><font size="4" color="#800080" face="宋体">【赠卖松人】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">入市虽求利，怜君意独真。苯寒涧树，卖与翠楼人。<BR>
</font></big>
<font color="#400080">瘦叶几经雪，淡花应少春。长安重桃李，徒染六街尘。<br>
<P><big><font size="3" face="黑体" color="#000080"><strong><em>&nbsp;&nbsp; 卷595_4 </em></strong></font><font
face="黑体" color="#800080"> </font><font size="4" color="#800080" face="宋体">【友人南游不回因而有寄】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">相思春树绿，千里亦依依。杜月频满，潇湘人未归。<BR>
</font></big>
<font color="#400080">桂花风半落，烟草蝶双飞。一别无消息，水南车迹稀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_5 </em></strong></font><font
face="黑体" color="#800080"> </font><font size="4" color="#800080" face="宋体">【送县董明府之任】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">南北行已久，怜君知苦辛。万家同草木，三载得阳春。<BR>
</font></big>
<font color="#400080">东道听游子，夷门歌主人。空持语相送，应怪不沾巾。
<P><big><font size="3" face="黑体" color="#000080"><strong><em>&nbsp;&nbsp; 卷595_6 </em></strong></font><font
face="黑体" color="#800080"> </font><font size="4" color="#800080" face="宋体">【山上树】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">日暖上山路，鸟啼知已春。忽逢幽隐处，如见独醒人。<BR>
</font></big>
<font color="#400080">石冷开常晚，风多落亦频。樵夫应不识，岁久伐为薪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_7 </em></strong></font><font
face="黑体" color="#800080"> </font><font size="4" color="#800080" face="宋体">【长信宫二首】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">簟凉秋气初，长信恨何如。拂黛月生指，解鬟云满梳。<BR>
</font></big>
<font color="#400080">一从悲画扇，几度泣前鱼。坐听南宫乐，凉风摇翠裾。<br>
<font color="#400080">一失辇前恩，绮罗生暗尘。惟应深夜月，独伴向隅人。<BR>
</font></big>
<font color="#400080">长信翠蛾老，昭阳红粉新。君心似秋节，不使草长春。
<P><big><font size="3" face="黑体" color="#000080"><strong><em>&nbsp;&nbsp; 卷595_8 </em></strong></font><font
face="黑体" color="#800080"> </font><font size="4" color="#800080" face="宋体">【洛阳道】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">浮世若浮云，千回故复新。旋添青草冢，更有白头人。<BR>
</font></big>
<font color="#400080">岁暮容将老，雪晴山欲春。行行车与马，不尽洛阳尘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_9 </em></strong></font><font
face="黑体" color="#800080"> </font><font size="4" color="#800080" face="宋体">【东门路】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">东门车马路，此路在浮沉。白日若不落，红尘应更深。<BR>
</font></big>
<font color="#400080">从来名利地，皆起是非心。所以青青草，年年生汉阴。<br>
<P><big><font size="3" face="黑体" color="#000080"><strong><em>&nbsp;&nbsp; 卷595_10 </em></strong></font><font
face="黑体" color="#800080"> </font><font size="4" color="#800080" face="宋体">【江楼春望】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">楼下长江路，舟车昼不闲。鸟声非故国，春色是他山。<BR>
</font></big>
<font color="#400080">一望云复水，几重河与关。愁心随落日，万里各西还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_11 </em></strong></font><font
face="黑体" color="#800080"> </font><font size="4" color="#800080" face="宋体">【洛中晴望】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">九陌尽风尘，嚣嚣昼复昏。古今人不断，南北路长存。<BR>
</font></big>
<font color="#400080">叶落上阳树，草衰金谷园。乱鸦归未已，残日半前轩。
<P><big><font size="3" face="黑体" color="#000080"><strong><em>&nbsp;&nbsp; 卷595_12 </em></strong></font><font
face="黑体" color="#800080"> </font><font size="4" color="#800080" face="宋体">【西归】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">不系与舟闲，悠悠吴楚间。羞将新白发，却到旧青山。<BR>
</font></big>
<font color="#400080">一叶忽离树，几人同入关。长安家尚在，秋至又西还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_13 </em></strong></font><font
face="黑体" color="#800080"> </font><font size="4" color="#800080" face="宋体">【南游】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">穷秋几日雨，处处生苍苔。旧国寄书后，凉天方雁来。<BR>
</font></big>
<font color="#400080">露繁山草湿，洲暖水花开。去尽同行客，一帆犹未回。<br>
<P><big><font size="3" face="黑体" color="#000080"><strong><em>&nbsp;&nbsp; 卷595_14 </em></strong></font><font
face="黑体" color="#800080"> </font><font size="4" color="#800080" face="宋体">【南游有感】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">杜陵无厚业，不得驻车轮。重到曾游处，多非旧主人。<BR>
</font></big>
<font color="#400080">东风千岭树，西日一洲O。又渡湘江去，湘江水复春。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_15 </em></strong></font><font
face="黑体" color="#800080"> </font><font size="4" color="#800080" face="宋体">【夜泊湘江】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">北风吹楚树，此地独先秋。何事屈原恨，不随湘水流。<BR>
</font></big>
<font color="#400080">凉天生片月，竟夕伴孤舟。一作南行客，无成空白头。
<P><big><font size="3" face="黑体" color="#000080"><strong><em>&nbsp;&nbsp; 卷595_16 </em></strong></font><font
face="黑体" color="#800080"> </font><font size="4" color="#800080" face="宋体">【客中】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">楚人歌竹枝，游子泪沾衣。异国久为客，寒宵频梦归。<BR>
</font></big>
<font color="#400080">一封书未返，千树叶皆飞。南过洞庭水，更应消息稀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_17 </em></strong></font><font
face="黑体" color="#800080"> </font><font size="4" color="#800080" face="宋体">【夜寻僧不遇（一作夜寻僧，僧游山未归）】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">数歇度烟水，渐非尘俗间。泉声入秋寺，月色遍寒山。<BR>
</font></big>
<font color="#400080">石路几回雪，竹房犹闭关。不知双树客，何处与云闲。<br>
<P><big><font size="3" face="黑体" color="#000080"><strong><em>&nbsp;&nbsp; 卷595_18 </em></strong></font><font
face="黑体" color="#800080"> </font><font size="4" color="#800080" face="宋体">【访道者不遇（一作访僧不遇）】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">人间惟此路，长得绿苔衣。及户无行迹，游方应未归。<BR>
</font></big>
<font color="#400080">平生无限事，到此尽知非。独倚松门久，阴云昏翠微。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_19 </em></strong></font><font
face="黑体" color="#800080"> </font><font size="4" color="#800080" face="宋体">【赠王隐者山居（一作赠隐者）】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">石室扫无尘，人寰与此分。飞来南浦树，半是华山云。<BR>
</font></big>
<font color="#400080">浮世几多事，先生应不闻。寒山满西日，空照雁成群。
<P><big><font size="3" face="黑体" color="#000080"><strong><em>&nbsp;&nbsp; 卷595_20 </em></strong></font><font
face="黑体" color="#800080"> </font><font size="4" color="#800080" face="宋体">【寄北客】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">穷边足风惨，何处醉楼台。家去几千里，月圆十二回。<BR>
</font></big>
<font color="#400080">寒阡随日远，雪路向城开。游子久无信，年年空雁来。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_21 </em></strong></font><font
face="黑体" color="#800080"> </font><font size="4" color="#800080" face="宋体">【寄友人】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">长安清渭东，游子迹重重。此去红尘路，难寻君马踪。<BR>
</font></big>
<font color="#400080">昔时轻一别，渐老贵相逢。应恋嵩阳住，嵩阳饶古松。<br>
<P><big><font size="3" face="黑体" color="#000080"><strong><em>&nbsp;&nbsp; 卷595_22 </em></strong></font><font
face="黑体" color="#800080"> </font><font size="4" color="#800080" face="宋体">【夜与故人别】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">白日去难驻，故人非旧容。今宵一别后，何处更相逢。<BR>
</font></big>
<font color="#400080">过楚水千里，到秦山几重。语来天又晓，月落满城钟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_23 </em></strong></font><font
face="黑体" color="#800080"> </font><font size="4" color="#800080" face="宋体">【别故人】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">行子与秋叶，各随南北风。虽非千里别，还阻一宵同。<BR>
</font></big>
<font color="#400080">过尽少年日，尚如长转蓬。犹为布衣客，羞入故关中。
<P><big><font size="3" face="黑体" color="#000080"><strong><em>&nbsp;&nbsp; 卷595_24 </em></strong></font><font
face="黑体" color="#800080"> </font><font size="4" color="#800080" face="宋体">【送客东归】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">一听游子歌，秋计觉蹉跎。四海少平地，百川无定波。<BR>
</font></big>
<font color="#400080">共惊年已暮，俱向客中多。又驾征轮去，东归事若何。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_25 </em></strong></font><font
face="黑体" color="#800080"> </font><font size="4" color="#800080" face="宋体">【过侯王故第】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">过此一酸辛，行人泪有痕。独残新碧树，犹拥旧朱门。<BR>
</font></big>
<font color="#400080">歌歇云初散，檐空燕尚存。不知弹铗客，何处感新恩。<br>
<P><big><font size="3" face="黑体" color="#000080"><strong><em>&nbsp;&nbsp; 卷595_26 </em></strong></font><font
face="黑体" color="#800080"> </font><font size="4" color="#800080" face="宋体">【孤云】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">南北各万里，有云心更闲。因风离海上，伴月到人间。<BR>
</font></big>
<font color="#400080">洛浦少高树，长安无旧山。裴回不可驻，漠漠又空还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_27 </em></strong></font><font
face="黑体" color="#800080"> </font><font size="4" color="#800080" face="宋体">【远水】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">悔作望南浦，望中生远愁。因知人易老，为有水东流。<BR>
</font></big>
<font color="#400080">欲附故乡信，不逢归客舟。萋萋两岸草，又度一年秋。
<P><big><font size="3" face="黑体" color="#000080"><strong><em>&nbsp;&nbsp; 卷595_28 </em></strong></font><font
face="黑体" color="#800080"> </font><font size="4" color="#800080" face="宋体">【咏蝉（一作客中闻早蝉）】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">江头一声起，芳岁已难留。听此高林上，遥知故国秋。<BR>
</font></big>
<font color="#400080">应催风落叶，似劝客回舟。不是新蝉苦，年年自有愁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_29 </em></strong></font><font
face="黑体" color="#800080"> </font><font size="4" color="#800080" face="宋体">【感情】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">青山长寂寞，南望独高歌。四海故人尽，九原新垄多。<BR>
</font></big>
<font color="#400080">西沉浮世日，东注逝川波。不使年华驻，此生能几何。<br>
<P><big><font size="3" face="黑体" color="#000080"><strong><em>&nbsp;&nbsp; 卷595_30 </em></strong></font><font
face="黑体" color="#800080"> </font><font size="4" color="#800080" face="宋体">【早春日山居寄城郭知己】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">阳和潜发荡寒阴，便使川原景象新。入户风泉声沥沥，<BR>
</font></big>
<font color="#400080">当轩云岫色沈沈。残云带雨轻飘雪，嫩柳含烟小绽金。<BR>
</font></big>
<font color="#400080">虽有眼前诗酒兴，遨游争得称闲心。<BR>
<P><big><font size="3" face="黑体" color="#000080"><strong><em>&nbsp;&nbsp; 卷595_31 </em></strong></font><font
face="黑体" color="#800080"> </font><font size="4" color="#800080" face="宋体">【劝酒】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">劝君金屈卮，满酌不须辞。花发多风雨，人生足别离。
<P><big><font size="3" face="黑体" color="#000080"><strong><em>&nbsp;&nbsp; 卷595_32 </em></strong></font><font
face="黑体" color="#800080"> </font><font size="4" color="#800080" face="宋体">【感怀（一作感情，以下一本俱作于邺诗）】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">东风吹草色，空使客蹉跎。不设太平险，更应游子多。<BR>
</font></big>
<font color="#400080">几伤行处泪，一曲醉中歌。尽向青门外，东随渭水波。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_33 </em></strong></font><font
face="黑体" color="#800080"> </font><font size="4" color="#800080" face="宋体">【友人亭松】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">俯仰不能去，如逢旧友同。曾因春雪散，见在华山中。<BR>
</font></big>
<font color="#400080">何处有明月，访君听远风。相将归未得，各占石岩东。<br>
<P><big><font size="3" face="黑体" color="#000080"><strong><em>&nbsp;&nbsp; 卷595_34 </em></strong></font><font
face="黑体" color="#800080"> </font><font size="4" color="#800080" face="宋体">【游中梁山】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">僻地好泉石，何人曾陆沈。不知青嶂外，更有白云深。<BR>
</font></big>
<font color="#400080">因此见乔木，几回思旧林。殷勤猿与鸟，惟我独何心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_35 </em></strong></font><font
face="黑体" color="#800080"> </font><font size="4" color="#800080" face="宋体">【寻山】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">到此绝车轮，萋萋草树春。青山如有利，白石亦成尘。<BR>
</font></big>
<font color="#400080">水阔应无路，松深不见人。如知巢与许，千载迹犹新。
<P><big><font size="3" face="黑体" color="#000080"><strong><em>&nbsp;&nbsp; 卷595_36 </em></strong></font><font
face="黑体" color="#800080"> </font><font size="4" color="#800080" face="宋体">【宿江口】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">南渡人来绝，喧喧雁满沙。自生江上月，长有客思家。<BR>
</font></big>
<font color="#400080">半夜下霜岸，北风吹荻花。自惊归梦断，不得到天涯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_37 </em></strong></font><font
face="黑体" color="#800080"> </font><font size="4" color="#800080" face="宋体">【秋夜达萧关】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">扰扰浮梁路，人忙月自闲。去年为塞客，今夜宿萧关。<BR>
</font></big>
<font color="#400080">辞国几经岁，望乡空见山。不知江叶下，又作布衣还。<br>
<P><big><font size="3" face="黑体" color="#000080"><strong><em>&nbsp;&nbsp; 卷595_38 </em></strong></font><font
face="黑体" color="#800080"> </font><font size="4" color="#800080" face="宋体">【斜谷道】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">乱峰连叠嶂，千里绿峨峨。蜀国路如此，游人车亦过。<BR>
</font></big>
<font color="#400080">远烟当叶敛，骤雨逐风多。独忆紫芝叟，临风歌旧歌。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_39 </em></strong></font><font
face="黑体" color="#800080"> </font><font size="4" color="#800080" face="宋体">【过百牢关贻舟中者】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">蜀国少平地，方思京洛间。远为千里客，来度百牢关。<BR>
</font></big>
<font color="#400080">帆影清江水，铃声碧草山。不因名与利，尔我各应闲。
<P><big><font size="3" face="黑体" color="#000080"><strong><em>&nbsp;&nbsp; 卷595_40 </em></strong></font><font
face="黑体" color="#800080"> </font><font size="4" color="#800080" face="宋体">【客中览镜】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">何当开此镜，即见发如丝。白日急于水，一年能几时。<BR>
</font></big>
<font color="#400080">每逢芳草处，长返故园迟。所以多为客，蹉跎欲怨谁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_41 </em></strong></font><font
face="黑体" color="#800080"> </font><font size="4" color="#800080" face="宋体">【长安逢隐者】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">征车千里至，碾遍六街尘。向此有营地，忽逢无事人。<BR>
</font></big>
<font color="#400080">昔时颜未改，浮世路多新。且脱衣沽酒，终南山欲春。<br>
<P><big><font size="3" face="黑体" color="#000080"><strong><em>&nbsp;&nbsp; 卷595_42 </em></strong></font><font
face="黑体" color="#800080"> </font><font size="4" color="#800080" face="宋体">【与僧话旧】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">草堂前有山，一见一相宽。处世贵僧静，青松因岁寒。<BR>
</font></big>
<font color="#400080">他山逢旧侣，尽日话长安。所以闲行迹，千回绕药栏。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_43 </em></strong></font><font
face="黑体" color="#800080"> </font><font size="4" color="#800080" face="宋体">【赠王道士】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">日日市朝路，何时无苦辛。不随丹灶客，终作白头人。<BR>
</font></big>
<font color="#400080">浮世度千载，桃源方一春。归来华表上，应笑北邙尘。
<P><big><font size="3" face="黑体" color="#000080"><strong><em>&nbsp;&nbsp; 卷595_44 </em></strong></font><font
face="黑体" color="#800080"> </font><font size="4" color="#800080" face="宋体">【匣中琴】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">世人无正心，虫网匣中琴。何以经时废，非为娱耳音。<BR>
</font></big>
<font color="#400080">独令高韵在，谁感隙尘深。应是南风曲，声声不合今。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_45 </em></strong></font><font
face="黑体" color="#800080"> </font><font size="4" color="#800080" face="宋体">【过洛阳城】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">古来利与名，俱在洛阳城。九陌鼓初起，万车轮已行。<BR>
</font></big>
<font color="#400080">周秦时几变，伊洛水犹清。二月中桥路，鸟啼春草生。<br>
<P><big><font size="3" face="黑体" color="#000080"><strong><em>&nbsp;&nbsp; 卷595_46 </em></strong></font><font
face="黑体" color="#800080"> </font><font size="4" color="#800080" face="宋体">【望月（一作客中月）】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">离家凡几宵，一望一寥寥。新魄又将满，故乡应渐遥。<BR>
</font></big>
<font color="#400080">独临彭蠡水，远忆洛阳桥。更有乘舟客，凄然亦驻桡。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷595_47 </em></strong></font><font
face="黑体" color="#800080"> </font><font size="4" color="#800080" face="宋体">【王将军宅夜听歌】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">朱槛满明月，美人歌落梅。忽惊尘起处，疑有凤飞来。<BR>
</font></big>
<font color="#400080">一曲听初彻，几年愁暂开。东南正云雨，不得见阳台。
<P><big><font size="3" face="黑体" color="#000080"><strong><em>&nbsp;&nbsp; 卷595_48 </em></strong></font><font
face="黑体" color="#800080"> </font><font size="4" color="#800080" face="宋体">【长信宫】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">莫问古宫名，古宫空有城。惟应东去水，不改旧时声。<br>
<P><big><font size="3" face="黑体" color="#000080"><strong><em>&nbsp;&nbsp; 卷595_49 </em></strong></font><font
face="黑体" color="#800080"> </font><font size="4" color="#800080" face="宋体">【高楼】<a
href="authers/qzz_1208.htm" target="_blank"></font><font size="3" color="#0080FF"><font face="黑体">于武陵</font></a></big> 
<br>
</font><br>
<font color="#400080">远天明月出，照此谁家楼。上有罗衣裳，凉风吹不休。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
