<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷三百八十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三百八十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷382_1 </em></strong></font><font
face="黑体" color="#800080"> </font><font size="4" color="#800080" face="宋体">【寄远曲】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">美人来去春江暖，江头无人湘水满。浣沙石上水禽栖，<BR>
</font></big>
<font color="#400080">江南路长春日短。兰舟桂楫常渡江，无因重寄双琼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_2 </em></strong></font><font
face="黑体" color="#800080"> </font><font size="4" color="#800080" face="宋体">【行路难】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">湘东行人长叹息，十年离家归未得。弊裘羸马苦难行，<BR>
</font></big>
<font color="#400080">僮仆饥寒少筋力。君不见床头黄金尽，壮士无颜色。<BR>
</font></big>
<font color="#400080">龙蟠泥中未有云，不能生彼升天翼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_3 </em></strong></font><font
face="黑体" color="#800080"> </font><font size="4" color="#800080" face="宋体">【征妇怨】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">九月匈奴杀边将，汉军全没辽水上。万里无人收白骨，<BR>
</font></big>
<font color="#400080">家家城下招魂葬。妇人依倚子与夫，同居贫贱心亦舒。<BR>
</font></big>
<font color="#400080">夫死战场子在腹，妾身虽存如昼烛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_4 </em></strong></font><font
face="黑体" color="#800080"> </font><font size="4" color="#800080" face="宋体">【白歌】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">皎皎白白且鲜，将作春衣称少年。裁缝长短不能定，<BR>
</font></big>
<font color="#400080">自持刀尺向姑前。复恐兰膏污纤指，常遣傍人收堕珥。<BR>
</font></big>
<font color="#400080">衣裳著时寒食下，还把玉鞭鞭白马。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_5 </em></strong></font><font
face="黑体" color="#800080"> </font><font size="4" color="#800080" face="宋体">【野老歌（一作山农词）】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">老农家贫在山住，耕种山田三四亩。苗疏税多不得食，<BR>
</font></big>
<font color="#400080">输入官仓化为土。岁暮锄犁傍空室，呼儿登山收橡实。<BR>
</font></big>
<font color="#400080">西江贾客珠百斛，船中养犬长食肉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_6 </em></strong></font><font
face="黑体" color="#800080"> </font><font size="4" color="#800080" face="宋体">【寄衣曲】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">织素缝衣独苦辛，远因回使寄征人。官家亦自寄衣去，<BR>
</font></big>
<font color="#400080">贵从妾手著君身。高堂姑老无侍子，不得自到边城里。<BR>
</font></big>
<font color="#400080">殷勤为看初著时，征夫身上宜不宜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_7 </em></strong></font><font
face="黑体" color="#800080"> </font><font size="4" color="#800080" face="宋体">【送远曲】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">戏马台南山簇簇，山边饮酒歌别曲。行人醉后起登车，<BR>
</font></big>
<font color="#400080">席上回尊劝僮仆。青天漫漫覆长路，远游无家安得住。<BR>
</font></big>
<font color="#400080">愿君到处自题名，他日知君从此去。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_8 </em></strong></font><font
face="黑体" color="#800080"> </font><font size="4" color="#800080" face="宋体">【筑城词】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">筑城处，千人万人齐把杵。重重土坚试行锥，<BR>
</font></big>
<font color="#400080">军吏执鞭催作迟。来时一年深碛里，尽著短衣渴无水。<BR>
</font></big>
<font color="#400080">力尽不得抛杵声，杵声未尽人皆死。家家养男当门户，<BR>
</font></big>
<font color="#400080">今日作君城下土。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷382_9 </em></strong></font><font
face="黑体" color="#800080"> </font><font size="4" color="#800080" face="宋体">【猛虎行】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">南山北山树冥冥，猛虎白日绕林行。向晚一身当道食，<BR>
</font></big>
<font color="#400080">山中麋鹿尽无声。年年养子在空谷，雌雄上山不相逐。<BR>
</font></big>
<font color="#400080">谷中近窟有山村，长向村家取黄犊。五陵年少不敢射，<BR>
</font></big>
<font color="#400080">空来林下看行迹。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷382_10 </em></strong></font><font
face="黑体" color="#800080"> </font><font size="4" color="#800080" face="宋体">【别离曲】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">行人结束出门去，几时更踏门前路。忆昔君初纳采时，<BR>
</font></big>
<font color="#400080">不言身属辽阳戍。早知今日当别离，成君家计良为谁。<BR>
</font></big>
<font color="#400080">男儿生身自有役，那得误我少年时。不如逐君征战死，<BR>
</font></big>
<font color="#400080">谁能独老空闺里。<BR>
<P><big><font size="3" face="黑体" color="#000080"><strong><em>&nbsp;&nbsp; 卷382_11 </em></strong></font><font
face="黑体" color="#800080"> </font><font size="4" color="#800080" face="宋体">【牧童词】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">远牧牛，绕村四面禾黍稠。陂中饥乌啄牛背，<BR>
</font></big>
<font color="#400080">令我不得戏垄头。入陂草多牛散行，白犊时向芦中鸣。<BR>
</font></big>
<font color="#400080">隔堤吹叶应同伴，还鼓长鞭三四声。牛牛食草莫相触，<BR>
</font></big>
<font color="#400080">官家截尔头上角。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷382_12 </em></strong></font><font
face="黑体" color="#800080"> </font><font size="4" color="#800080" face="宋体">【沙堤行，呈裴相公】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">长安大道沙为堤，早风无尘雨无泥。宫中玉漏下三刻，<BR>
</font></big>
<font color="#400080">朱衣导骑丞相来。路傍高楼息歌吹，千车不行行者避。<BR>
</font></big>
<font color="#400080">街官闾吏相传呼，当前十里惟空衢。白麻诏下移相印，<BR>
</font></big>
<font color="#400080">新堤未成旧堤尽。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷382_13 </em></strong></font><font
face="黑体" color="#800080"> </font><font size="4" color="#800080" face="宋体">【求仙行】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">汉皇欲作飞仙子，年年采药东海里。蓬莱无路海无边，<BR>
</font></big>
<font color="#400080">方士舟中相枕死。招摇在天回白日，甘泉玉树无仙实。<BR>
</font></big>
<font color="#400080">九皇真人终不下，空向离宫祠太乙。丹田有气凝素华，<BR>
</font></big>
<font color="#400080">君能保之升绛霞。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷382_14 </em></strong></font><font
face="黑体" color="#800080"> </font><font size="4" color="#800080" face="宋体">【古钗叹】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">古钗堕井无颜色，百尺泥中今复得。凤凰宛转有古仪，<BR>
</font></big>
<font color="#400080">欲为首饰不称时。女伴传看不知主，罗袖拂拭生光辉。<BR>
</font></big>
<font color="#400080">兰膏已尽股半折，雕文刻样无年月。虽离井底入匣中，<BR>
</font></big>
<font color="#400080">不用还与坠时同。<BR>
<P><big><font size="3" face="黑体" color="#000080"><strong><em>&nbsp;&nbsp; 卷382_15 </em></strong></font><font
face="黑体" color="#800080"> </font><font size="4" color="#800080" face="宋体">【各东西】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">游人别，一东复一西。出门相背两不返，惟信车轮与马蹄。<BR>
</font></big>
<font color="#400080">道路悠悠不知处，山高海阔谁辛苦。远游不定难寄书，<BR>
</font></big>
<font color="#400080">日日空寻别时语。浮云上天雨堕地，暂时会合终离异。<BR>
</font></big>
<font color="#400080">我今与子非一身，安得死生不相弃。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_16 </em></strong></font><font
face="黑体" color="#800080"> </font><font size="4" color="#800080" face="宋体">【节妇吟，寄东平李司空师道】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">君知妾有夫，赠妾双明珠。感君缠绵意，系在红罗襦。<BR>
</font></big>
<font color="#400080">妾家高楼连苑起，良人执戟明光里。知君用心如日月，<BR>
</font></big>
<font color="#400080">事夫誓拟同生死。还君明珠双泪垂，何不相逢未嫁时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_17 </em></strong></font><font
face="黑体" color="#800080"> </font><font size="4" color="#800080" face="宋体">【宴客词】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">上客不用顾金羁，主人有酒君莫违。请君看取园中花，<BR>
</font></big>
<font color="#400080">地上渐多枝上稀。山头树影不见石，溪水无风应更碧。<BR>
</font></big>
<font color="#400080">人人齐醉起舞时，谁觉翻衣与倒帻。明朝花尽人已去，<BR>
</font></big>
<font color="#400080">此地独来空绕树。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷382_18 </em></strong></font><font
face="黑体" color="#800080"> </font><font size="4" color="#800080" face="宋体">【永嘉行】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">黄头鲜卑入洛阳，胡儿执戟升明堂。晋家天子作降虏，<BR>
</font></big>
<font color="#400080">公卿奔走如牛羊。紫陌旌幡暗相触，家家鸡犬惊上屋。<BR>
</font></big>
<font color="#400080">妇人出门随乱兵，夫死眼前不敢哭。九州诸侯自顾土，<BR>
</font></big>
<font color="#400080">无人领兵来护主。北人避胡多在南，南人至今能晋语。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_19 </em></strong></font><font
face="黑体" color="#800080"> </font><font size="4" color="#800080" face="宋体">【采莲曲】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">秋江岸边莲子多，采莲女儿凭船歌。青房圆实齐戢戢，<BR>
</font></big>
<font color="#400080">争前竞折漾微波。试牵绿茎下寻藕，断处丝多刺伤手。<BR>
</font></big>
<font color="#400080">白练束腰袖半卷，不插玉钗妆梳浅。船中未满度前洲，<BR>
</font></big>
<font color="#400080">借问阿谁家住远。归时共待暮潮上，自弄芙蓉还荡桨。<br>
<P><big><font size="3" face="黑体" color="#000080"><strong><em>&nbsp;&nbsp; 卷382_20 </em></strong></font><font
face="黑体" color="#800080"> </font><font size="4" color="#800080" face="宋体">【伤歌行（元和中，杨凭贬临贺尉）】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">黄门诏下促收捕，京兆尹系御史府。出门无复部曲随，<BR>
</font></big>
<font color="#400080">亲戚相逢不容语。辞成谪尉南海州，受命不得须臾留。<BR>
</font></big>
<font color="#400080">身着青衫骑恶马，中门之外无送者。邮夫防吏急喧驱，<BR>
</font></big>
<font color="#400080">往往惊堕马蹄下。长安里中荒大宅，朱门已除十二戟。<BR>
</font></big>
<font color="#400080">高堂舞榭锁管弦，美人遥望西南天。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_21 </em></strong></font><font
face="黑体" color="#800080"> </font><font size="4" color="#800080" face="宋体">【吴宫怨】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">吴宫四面秋江水，江清露白芙蓉死。吴王醉后欲更衣，<BR>
</font></big>
<font color="#400080">座上美人娇不起。宫中千门复万户，君恩反覆谁能数。<BR>
</font></big>
<font color="#400080">君心与妾既不同，徒向君前作歌舞。茱萸满宫红实垂，<BR>
</font></big>
<font color="#400080">秋风袅袅生繁枝。姑苏台上夕燕罢，他人侍寝还独归。<BR>
</font></big>
<font color="#400080">白日在天光在地，君今那得长相弃。<BR>
<P><big><font size="3" face="黑体" color="#000080"><strong><em>&nbsp;&nbsp; 卷382_22 </em></strong></font><font
face="黑体" color="#800080"> </font><font size="4" color="#800080" face="宋体">【北邙行（一作白邙山）】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">洛阳北门北邙道，丧车辚辚入秋草。车前齐唱薤露歌，<BR>
</font></big>
<font color="#400080">高坟新起白峨峨。朝朝暮暮人送葬，洛阳城中人更多。<BR>
</font></big>
<font color="#400080">千金立碑高百尺，终作谁家柱下石。山头松柏半无主，<BR>
</font></big>
<font color="#400080">地下白骨多于土。寒食家家送纸钱，乌鸢作窠衔上树。<BR>
</font></big>
<font color="#400080">人居朝市未解愁，请君暂向北邙游。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_23 </em></strong></font><font
face="黑体" color="#800080"> </font><font size="4" color="#800080" face="宋体">【关山月】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">秋月朗朗关山上，山中行人马蹄响。关山秋来雨雪多，<BR>
</font></big>
<font color="#400080">行人见月唱边歌。海边茫茫天气白，胡儿夜度黄龙碛。<BR>
</font></big>
<font color="#400080">军中探骑暮出城，伏兵暗处低旌戟。溪水连天霜草平，<BR>
</font></big>
<font color="#400080">野驼寻水碛中鸣。陇头风急雁不下，沙场苦战多流星。<BR>
</font></big>
<font color="#400080">可怜万国关山道，年年战骨多秋草。<BR>
<P><big><font size="3" face="黑体" color="#000080"><strong><em>&nbsp;&nbsp; 卷382_24 </em></strong></font><font
face="黑体" color="#800080"> </font><font size="4" color="#800080" face="宋体">【陇头行】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">陇头路断人不行，胡骑夜入凉州城。汉兵处处格斗死，<BR>
</font></big>
<font color="#400080">一朝尽没陇西地。驱我边人胡中去，散放牛羊食禾黍。<BR>
</font></big>
<font color="#400080">去年中国养子孙，今著毡裘学胡语。谁能更使李轻车，<BR>
</font></big>
<font color="#400080">收取凉州入汉家。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷382_25 </em></strong></font><font
face="黑体" color="#800080"> </font><font size="4" color="#800080" face="宋体">【楚妃叹】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">湘云初起江沉沉，君王遥在云梦林。江南雨多旌旗暗，<BR>
</font></big>
<font color="#400080">台下朝朝春水深。章华殿前朝万国，君心独自无终极。<BR>
</font></big>
<font color="#400080">楚兵满地能逐禽，谁用一身骋筋力。西江若翻云梦中，<BR>
</font></big>
<font color="#400080">麋鹿死尽应还宫。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷382_26 </em></strong></font><font
face="黑体" color="#800080"> </font><font size="4" color="#800080" face="宋体">【春日行】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">春日融融池上暖，竹牙出土兰心短。草堂晨起酒半醒，<BR>
</font></big>
<font color="#400080">家僮报我园花满。头上皮冠未曾整，直入花间不寻径。<BR>
</font></big>
<font color="#400080">树树殷勤尽绕行，攀枝未遍春日暝。不用积金著青天，<BR>
</font></big>
<font color="#400080">不用服药求神仙。但愿园里花长好，一生饮酒花前老。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_27 </em></strong></font><font
face="黑体" color="#800080"> </font><font size="4" color="#800080" face="宋体">【秋夜长】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">秋天如水夜未央，天汉东西月色光。愁人不寐畏枕席，<BR>
</font></big>
<font color="#400080">暗虫唧唧绕我傍。荒城为村无更声，起看北斗天未明。<BR>
</font></big>
<font color="#400080">白露满田风袅袅，千声万声i鸟鸣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_28 </em></strong></font><font
face="黑体" color="#800080"> </font><font size="4" color="#800080" face="宋体">【白鼍鸣】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">天欲雨，有东风，南G白鼍鸣窟中。六月人家井无水，<BR>
</font></big>
<font color="#400080">夜闻鼍声人尽起。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷382_29 </em></strong></font><font
face="黑体" color="#800080"> </font><font size="4" color="#800080" face="宋体">【洛阳行】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">洛阳宫阙当中州，城上峨峨十二楼。翠华西去几时返，<BR>
</font></big>
<font color="#400080">枭巢乳鸟藏蛰燕。御门空锁五十年，税彼农夫修玉殿。<BR>
</font></big>
<font color="#400080">六街朝暮鼓冬冬，禁兵持戟守空宫。百官月月拜章表，<BR>
</font></big>
<font color="#400080">驿使相续长安道。上阳宫树黄复绿，野豺入苑食麋鹿。<BR>
</font></big>
<font color="#400080">陌上老翁双泪垂，共说武皇巡幸时。<BR>
<P><big><font size="3" face="黑体" color="#000080"><strong><em>&nbsp;&nbsp; 卷382_30 </em></strong></font><font
face="黑体" color="#800080"> </font><font size="4" color="#800080" face="宋体">【春江曲】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">春江无云潮水平，蒲心出水凫雏鸣。长干夫婿爱远行，<BR>
</font></big>
<font color="#400080">自染春衣缝已成。妾身生长金陵侧，去年随夫住江北。<BR>
</font></big>
<font color="#400080">春来未到父母家，舟小风多渡不得。欲辞舅姑先问人，<BR>
</font></big>
<font color="#400080">私向江头祭水神。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷382_31 </em></strong></font><font
face="黑体" color="#800080"> </font><font size="4" color="#800080" face="宋体">【送远曲】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">吴门向西流水长，水长柳暗烟茫茫。行人送客各惆怅，<BR>
</font></big>
<font color="#400080">话离叙别倾清觞。吟丝竹，鸣笙簧，酒酣性逸歌猖狂。<BR>
</font></big>
<font color="#400080">行人告我挂帆去，此去何时返故乡。殷勤振衣两相嘱，<BR>
</font></big>
<font color="#400080">世事近来还浅促。愿君看取吴门山，带雪经春依旧绿。<BR>
</font></big>
<font color="#400080">行人行处求知亲，送君去去徒酸辛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_32 </em></strong></font><font
face="黑体" color="#800080"> </font><font size="4" color="#800080" face="宋体">【塞下曲】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">边州八月修城堡，候骑先烧碛中草。胡风吹沙度陇飞，<BR>
</font></big>
<font color="#400080">陇头林木无北枝。将军阅兵青塞下，鸣鼓逢逢促猎围。<BR>
</font></big>
<font color="#400080">天寒山路石断裂，白日不销帐上雪。乌孙国乱多降胡，<BR>
</font></big>
<font color="#400080">诏使名王持汉节。年年征战不得闲，边人杀尽唯空山。<br>
<P><big><font size="3" face="黑体" color="#000080"><strong><em>&nbsp;&nbsp; 卷382_33 </em></strong></font><font
face="黑体" color="#800080"> </font><font size="4" color="#800080" face="宋体">【董逃行】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">洛阳城头火樱乱兵烧我天子宫。宫城南面有深山，<BR>
</font></big>
<font color="#400080">尽将老幼藏其间。重岩为屋橡为食，丁男夜行候消息。<BR>
</font></big>
<font color="#400080">闻道官军犹掠人，旧里如今归未得。董逃行，<BR>
</font></big>
<font color="#400080">汉家几时重太平。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷382_34 </em></strong></font><font
face="黑体" color="#800080"> </font><font size="4" color="#800080" face="宋体">【少年行】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">少年从猎出长杨，禁中新拜羽林郎。独对辇前射双虎，<BR>
</font></big>
<font color="#400080">君王手赐黄金。日日斗鸡都市里，赢得宝刀重刻字。<BR>
</font></big>
<font color="#400080">百里报仇夜出城，平明还在娼楼醉。遥闻虏到平陵下，<BR>
</font></big>
<font color="#400080">不待诏书行上马。斩得名王献桂宫，封侯起第一日中。<BR>
</font></big>
<font color="#400080">不为六郡良家子，百战始取边城功。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_35 </em></strong></font><font
face="黑体" color="#800080"> </font><font size="4" color="#800080" face="宋体">【白头吟】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">请君膝上琴，弹我白头吟。忆昔君前娇笑语，<BR>
</font></big>
<font color="#400080">两情宛转如萦素。宫中为我起高楼，更开花池种芳树。<BR>
</font></big>
<font color="#400080">春天百草秋始衰，弃我不待白头时。罗襦玉珥色未暗，<BR>
</font></big>
<font color="#400080">今朝已道不相宜。扬州青铜作明镜，暗中持照不见影。<BR>
</font></big>
<font color="#400080">人心回互自无穷，眼前好恶那能定。君恩已去若再返，<BR>
</font></big>
<font color="#400080">菖蒲花开月长满。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷382_36 </em></strong></font><font
face="黑体" color="#800080"> </font><font size="4" color="#800080" face="宋体">【将军行】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">弹筝峡东有胡尘，天子择日拜将军。蓬莱殿前赐六纛，<BR>
</font></big>
<font color="#400080">还领禁兵为部曲。当朝受诏不辞家，夜向咸阳原上宿。<BR>
</font></big>
<font color="#400080">战车彭彭旌旗动，三十六军齐上陇。陇头战胜夜亦行，<BR>
</font></big>
<font color="#400080">分兵处处收旧城。胡儿杀尽阴碛暮，扰扰唯有牛羊声。<BR>
</font></big>
<font color="#400080">边人亲戚曾战没，今逐官军收旧骨。碛西行见万里空，<BR>
</font></big>
<font color="#400080">幕府独奏将军功。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷382_37 </em></strong></font><font
face="黑体" color="#800080"> </font><font size="4" color="#800080" face="宋体">【贾客乐】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">金陵向西贾客多，船中生长乐风波。欲发移船近江口，<BR>
</font></big>
<font color="#400080">船头祭神各浇酒。停杯共说远行期，入蜀经蛮谁别离。<BR>
</font></big>
<font color="#400080">金多众中为上客，夜夜算缗眠独迟。秋江初月猩猩语，<BR>
</font></big>
<font color="#400080">孤帆夜发潇湘渚。水工持楫防暗滩，直过山边及前侣。<BR>
</font></big>
<font color="#400080">年年逐利西复东，姓名不在县籍中。农夫税多长辛苦，<BR>
</font></big>
<font color="#400080">弃业长为贩宝翁。<BR>
<P><big><font size="3" face="黑体" color="#000080"><strong><em>&nbsp;&nbsp; 卷382_38 </em></strong></font><font
face="黑体" color="#800080"> </font><font size="4" color="#800080" face="宋体">【羁旅行】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">远客出门行路难，停车敛策在门端。荒城无人霜满路，<BR>
</font></big>
<font color="#400080">野火烧桥不得度。寒虫入窟鸟归巢，僮仆问我谁家去。<BR>
</font></big>
<font color="#400080">行寻田头暝未息，双毂长辕碍荆棘。缘冈入涧投田家，<BR>
</font></big>
<font color="#400080">主人舂米为夜食。晨鸡喔喔茅屋傍，行人起扫车上霜。<BR>
</font></big>
<font color="#400080">旧山已别行已远，身计未成难复返。长安陌上相识稀，<BR>
</font></big>
<font color="#400080">遥望天山白日晚。谁能听我辛苦行，为向君前歌一声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_39 </em></strong></font><font
face="黑体" color="#800080"> </font><font size="4" color="#800080" face="宋体">【车遥遥】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">征人遥遥出古城，双轮齐动驷马鸣。山川无处不归路，<BR>
</font></big>
<font color="#400080">念君长作万里行。野田人稀秋草绿，日暮放马车中宿。<BR>
</font></big>
<font color="#400080">惊游兔在我傍，独唱乡歌对僮仆。君家大宅凤城隅，<BR>
</font></big>
<font color="#400080">年年道上随行车。愿为玉銮系华轼，终日有声在君侧。<BR>
</font></big>
<font color="#400080">门前旧辙久已平，无由复得君消息。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_40 </em></strong></font><font
face="黑体" color="#800080"> </font><font size="4" color="#800080" face="宋体">【妾薄命】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">薄命妇，良家子，无事从军去万里。汉家天子平四夷，<BR>
</font></big>
<font color="#400080">护羌都尉裹尸归。念君此行为死别，对君裁缝泉下衣。<BR>
</font></big>
<font color="#400080">与君一日为夫妇，千年万岁亦相守。君爱龙城征战功，<BR>
</font></big>
<font color="#400080">妾愿青楼歌乐同。人生各各有所欲，讵得将心入君腹。
<P><big><font size="3" face="黑体" color="#000080"><strong><em>&nbsp;&nbsp; 卷382_41 </em></strong></font><font
face="黑体" color="#800080"> </font><font size="4" color="#800080" face="宋体">【朱鹭】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">翩翩兮朱鹭，来泛春塘栖绿树。羽毛如翦色如染，<BR>
</font></big>
<font color="#400080">远飞欲下双翅敛。避人引子入深堑，动处水纹开滟滟。<BR>
</font></big>
<font color="#400080">谁知豪家网尔躯，不如饮啄江海隅。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_42 </em></strong></font><font
face="黑体" color="#800080"> </font><font size="4" color="#800080" face="宋体">【远别离】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">莲叶团团杏花拆，长江鲤鱼G鬣赤。念君少年弃亲戚，<BR>
</font></big>
<font color="#400080">千里万里独为客。谁言远别心不易，天星坠地能为石。<BR>
</font></big>
<font color="#400080">几时断得城南陌，勿使居人有行役。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_43 </em></strong></font><font
face="黑体" color="#800080"> </font><font size="4" color="#800080" face="宋体">【楚宫行】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">章华宫中九月时，桂花半落红橘垂。江头骑火照辇道，<BR>
</font></big>
<font color="#400080">君王夜从云梦归。霓旌凤盖到双阙，台上重重歌吹发。<BR>
</font></big>
<font color="#400080">千门万户开相当，烛笼左右列成行。下辇更衣入洞房，<BR>
</font></big>
<font color="#400080">洞房侍女尽焚香。玉阶罗幕微有霜，齐言此夕乐未央。<BR>
</font></big>
<font color="#400080">玉酒湛湛盈华觞，丝竹次第鸣中堂。巴姬起舞向君王，<BR>
</font></big>
<font color="#400080">回身垂手结明。愿君千年万年寿，朝出射麋夜饮酒。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_44 </em></strong></font><font
face="黑体" color="#800080"> </font><font size="4" color="#800080" face="宋体">【江南行】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">江南人家多橘树，吴姬舟上织白苎。土地卑湿饶虫蛇，<BR>
</font></big>
<font color="#400080">连木为牌入江住。江村亥日长为市，落帆度桥来浦里。<BR>
</font></big>
<font color="#400080">清莎覆城竹为屋，无井家家饮潮水。长干午日沽春酒，<BR>
</font></big>
<font color="#400080">高高酒旗悬江口。娼楼两岸临水栅，夜唱竹枝留北客。<BR>
</font></big>
<font color="#400080">江南风土欢乐多，悠悠处处尽经过。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_45 </em></strong></font><font
face="黑体" color="#800080"> </font><font size="4" color="#800080" face="宋体">【乌夜啼引】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">秦乌啼哑哑，夜啼长安吏人家。吏人得罪囚在狱，<BR>
</font></big>
<font color="#400080">倾家卖产将自赎。少妇起听夜啼乌，知是官家有赦书。<BR>
</font></big>
<font color="#400080">下床心喜不重寐，未明上堂贺舅姑。少妇语啼乌，<BR>
</font></big>
<font color="#400080">汝啼慎勿虚。借汝庭树作高巢，年年不令伤尔雏。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_46 </em></strong></font><font
face="黑体" color="#800080"> </font><font size="4" color="#800080" face="宋体">【促促词】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">促促复促促，家贫夫妇欢不足。今年为人送租船，<BR>
</font></big>
<font color="#400080">去年捕鱼在江边。家中姑老子复小，自执吴绡输税钱。<BR>
</font></big>
<font color="#400080">家家桑麻满地黑，念君一身空努力。<BR>
</font></big>
<font color="#400080">愿教牛蹄团团羊角直，君身常在应不得。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_47 </em></strong></font><font
face="黑体" color="#800080"> </font><font size="4" color="#800080" face="宋体">【宛转行】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">华屋重翠幄，绮席雕象床。远漏微更疏，薄衾中夜凉。<BR>
</font></big>
<font color="#400080">炉气暗裴徊，寒灯背斜光。妍姿结宵态，寝臂幽梦长。<BR>
</font></big>
<font color="#400080">宛转复宛转，忆君更未央。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_48 </em></strong></font><font
face="黑体" color="#800080"> </font><font size="4" color="#800080" face="宋体">【短歌行】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">青天荡荡高且虚，上有白日无根株。流光暂出还入地，<BR>
</font></big>
<font color="#400080">使我年少不须臾。与君相逢勿寂寞，衰老不复如今乐。<BR>
</font></big>
<font color="#400080">玉卮盛酒置君前，再拜愿君千万年。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_49 </em></strong></font><font
face="黑体" color="#800080"> </font><font size="4" color="#800080" face="宋体">【山头鹿】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">山头鹿，角芟芟，尾促促。贫儿多租输不足，<BR>
</font></big>
<font color="#400080">夫死未葬儿在狱。早日熬熬蒸野冈，禾黍不收无狱粮。<BR>
</font></big>
<font color="#400080">县家唯忧少军食，谁能令尔无死伤。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_50 </em></strong></font><font
face="黑体" color="#800080"> </font><font size="4" color="#800080" face="宋体">【湘江曲】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">湘水无潮秋水阔，湘中月落行人发。送人发，送人归，<BR>
</font></big>
<font color="#400080">白O茫茫鹧鸪飞。<BR>
<P><big><font size="3" face="黑体" color="#000080"><strong><em>&nbsp;&nbsp; 卷382_51 </em></strong></font><font
face="黑体" color="#800080"> </font><font size="4" color="#800080" face="宋体">【楚妃怨】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">梧桐叶下黄金井，横架辘轳牵素绠。<br>美人初起天未明，手拂银瓶秋水冷。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷382_52 </em></strong></font><font
face="黑体" color="#800080"> </font><font size="4" color="#800080" face="宋体">【离宫怨】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">高堂别馆连湘渚，长向春光开万户。<br>荆王去去不复来，宫中美人自歌舞。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷382_53 </em></strong></font><font
face="黑体" color="#800080"> </font><font size="4" color="#800080" face="宋体">【成都曲】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">锦江近西烟水绿，新雨山头荔枝熟。<br>万里桥边多酒家，游人爱向谁家宿。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷382_54 </em></strong></font><font
face="黑体" color="#800080"> </font><font size="4" color="#800080" face="宋体">【寒塘曲】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">寒塘沉沉柳叶疏，水暗人语惊栖凫。<br>舟中少年醉不起，持烛照水射游鱼。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷382_55 </em></strong></font><font
face="黑体" color="#800080"> </font><font size="4" color="#800080" face="宋体">【春别曲】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">长江春水绿堪染，莲叶出水大如钱。<br>江头橘树君自种，那不长系木兰船。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷382_56 </em></strong></font><font
face="黑体" color="#800080"> </font><font size="4" color="#800080" face="宋体">【春堤曲】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">野塘飞树头，绿蒲紫菱盖碧流。<br>狂客谁家爱云水，日日独来城下游。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷382_57 </em></strong></font><font
face="黑体" color="#800080"> </font><font size="4" color="#800080" face="宋体">【乌栖曲】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">西山作宫潮满池，宫鸟晓鸣茱萸枝。<br>吴姬采莲自唱曲，君王昨夜舟中宿。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷382_58 </em></strong></font><font
face="黑体" color="#800080"> </font><font size="4" color="#800080" face="宋体">【雀飞多】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">雀飞多，触网罗，网罗高树颠。汝飞蓬蒿下，<BR>
</font></big>
<font color="#400080">勿复投身网罗间。粟积仓，禾在田。巢之雏，望其母来还。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_59 </em></strong></font><font
face="黑体" color="#800080"> </font><font size="4" color="#800080" face="宋体">【泗水行】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">泗水流急石纂纂，鲤鱼上下红尾短。春冰销散日华满，<BR>
</font></big>
<font color="#400080">行舟往来浮桥断。城边鱼市人早行，水烟漠漠多棹声。<br>
<P><big><font size="3" face="黑体" color="#000080"><strong><em>&nbsp;&nbsp; 卷382_60 </em></strong></font><font
face="黑体" color="#800080"> </font><font size="4" color="#800080" face="宋体">【废居行】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">胡马崩腾满阡陌，都人避乱唯空宅。宅边青桑垂宛宛，<BR>
</font></big>
<font color="#400080">野蚕食叶还成茧。黄雀衔草入燕窠，啧啧啾啾白日晚。<BR>
</font></big>
<font color="#400080">去时禾黍埋地中，饥兵掘土翻重重。鸱枭养子庭树上，<BR>
</font></big>
<font color="#400080">曲墙空屋多旋风。乱定几人还本土，唯有官家重作主。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_61 </em></strong></font><font
face="黑体" color="#800080"> </font><font size="4" color="#800080" face="宋体">【寄菖蒲】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">石上生菖蒲，一寸十二节。仙人劝我食，令我头青面如雪。<BR>
</font></big>
<font color="#400080">逢人寄君一绛囊，书中不得传此方。君能来作栖霞侣，<BR>
</font></big>
<font color="#400080">与君同入丹玄乡。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷382_62 </em></strong></font><font
face="黑体" color="#800080"> </font><font size="4" color="#800080" face="宋体">【江村行】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">南塘水深芦笋齐，下田种稻不作畦。耕场磷磷在水底，<BR>
</font></big>
<font color="#400080">短衣半染芦中泥。田头刈莎结为屋，归来系牛还独宿。<BR>
</font></big>
<font color="#400080">水淹手足尽有疮，山虻绕身飞rr。桑林椹黑蚕再眠，<BR>
</font></big>
<font color="#400080">妇姑采桑不向田。江南热旱天气毒，雨中移秧颜色鲜。<BR>
</font></big>
<font color="#400080">一年耕种长苦辛，田熟家家将赛神。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_63 </em></strong></font><font
face="黑体" color="#800080"> </font><font size="4" color="#800080" face="宋体">【樵客吟】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">上山采樵选枯树，深处樵多出辛苦。秋来野火烧栎林，<BR>
</font></big>
<font color="#400080">枝柯已枯堪采取。斧声坎坎在幽谷，采得齐梢青葛束。<BR>
</font></big>
<font color="#400080">日西待伴同下山，竹担弯弯向身曲。共知路傍多虎窟，<BR>
</font></big>
<font color="#400080">未出深林不敢歇。村西地暗狐兔行，稚子叫时相应声。<BR>
</font></big>
<font color="#400080">采樵客，莫采松与柏。松柏生枝直且坚，与君作屋成家宅。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_64 </em></strong></font><font
face="黑体" color="#800080"> </font><font size="4" color="#800080" face="宋体">【湖南曲】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">潇湘多别离，风起芙蓉洲。江上人已远，夕阳满中流。<BR>
</font></big>
<font color="#400080">鸳鸯东南飞，飞上青山头。
<P><big><font size="3" face="黑体" color="#000080"><strong><em>&nbsp;&nbsp; 卷382_65 </em></strong></font><font
face="黑体" color="#800080"> </font><font size="4" color="#800080" face="宋体">【春水曲】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">鸭鸭，觜唼唼。青蒲生，春水狭。荡漾木兰船，<BR>
</font></big>
<font color="#400080">中有双少年。少年醉，鸭不起。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_66 </em></strong></font><font
face="黑体" color="#800080"> </font><font size="4" color="#800080" face="宋体">【云童行】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">云童童，白龙之尾垂江中。今年天旱不作雨，<BR>
</font></big>
<font color="#400080">水足墙上有禾黍。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷382_67 </em></strong></font><font
face="黑体" color="#800080"> </font><font size="4" color="#800080" face="宋体">【新桃行】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">桃生叶婆娑，枝叶四向多。高未出墙颠，蒿苋相凌摩。<BR>
</font></big>
<font color="#400080">植之三年馀，今年初试花。秋来已成实，其阴良已嘉。<BR>
</font></big>
<font color="#400080">青蝉不来鸣，安得迅羽过。常恶牵丝虫，蒙幂成网罗。<BR>
</font></big>
<font color="#400080">顾托戏儿童，勿折吾柔柯。明年结其实，磊磊充汝家。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷382_68 </em></strong></font><font
face="黑体" color="#800080"> </font><font size="4" color="#800080" face="宋体">【忆远曲】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">水上山沉沉，征途复绕林。途荒人行少，马迹犹可寻。<BR>
</font></big>
<font color="#400080">雪中独立树，海口失侣禽。离忧如长线，千里萦我心。
<P><big><font size="3" face="黑体" color="#000080"><strong><em>&nbsp;&nbsp; 卷382_69 </em></strong></font><font
face="黑体" color="#800080"> </font><font size="4" color="#800080" face="宋体">【长塘湖】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">长塘湖，一斛水中半斛鱼。大鱼如柳叶，小鱼如针锋，<BR>
</font></big>
<font color="#400080">水浊谁能辨真龙。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷382_70 </em></strong></font><font
face="黑体" color="#800080"> </font><font size="4" color="#800080" face="宋体">【废瑟词】<a
href="authers/qzz_0843.htm" target="_blank"></font><font size="3" color="#0080FF"><font face="黑体">张籍</font></a></big> 
<br>
</font><br>
<font color="#400080">古瑟在匣谁复识，玉柱颠倒朱丝黑。千年曲谱不分明，<BR>
</font></big>
<font color="#400080">乐府无人传正声。秋虫暗穿尘作色，腹中不辨工人名。<BR>
</font></big>
<font color="#400080">几时天下复古乐，此瑟还奏云门曲。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
