<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百二十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百二十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷823_1 </em></strong></font><font
face="黑体" color="#800080"> </font><font size="4" color="#800080" face="宋体">【酬卢仝见访不遇题壁】<a
href="authers/qzz_1801.htm" target="_blank"></font><font size="3" color="#0080FF"><font face="黑体">含曦</font></a></big> 
<br>
</font><br>
<font color="#400080">长寿寺石壁，卢公一首诗。渴读即不渴，饥读即不饥。<BR>
</font></big>
<font color="#400080">鲸吞海水尽，露出珊瑚枝。海神知贵不知价，<BR>
</font></big>
<font color="#400080">留向人间光照夜。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷823_2 </em></strong></font><font
face="黑体" color="#800080"> </font><font size="4" color="#800080" face="宋体">【旅中答喻军事问客情】<a
href="authers/qzz_1802.htm" target="_blank"></font><font size="3" color="#0080FF"><font face="黑体">善生</font></a></big> 
<br>
</font><br>
<font color="#400080">一自游他国，相逢少故人。纵然为客乐，争似在家贫。<BR>
</font></big>
<font color="#400080">畜恨霜侵鬓，搜诗病入神。若非怜片善，谁肯问风尘。
<P><big><font size="3" face="黑体" color="#000080"><strong><em>&nbsp;&nbsp; 卷823_3 </em></strong></font><font
face="黑体" color="#800080"> </font><font size="4" color="#800080" face="宋体">【赠卢逸人】<a
href="authers/qzz_1802.htm" target="_blank"></font><font size="3" color="#0080FF"><font face="黑体">善生</font></a></big> 
<br>
</font><br>
<font color="#400080">高眠岩野间，至艺敌应难。诗苦无多首，药灵惟一丸。<BR>
</font></big>
<font color="#400080">引泉鱼落釜，攀果露沾冠。已得嵇康趣，逢迎事每阑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷823_4 </em></strong></font><font
face="黑体" color="#800080"> </font><font size="4" color="#800080" face="宋体">【送玉禅师】<a
href="authers/qzz_1802.htm" target="_blank"></font><font size="3" color="#0080FF"><font face="黑体">善生</font></a></big> 
<br>
</font><br>
<font color="#400080">飘然无定迹，迥与律乘违。入郭随缘住，思山破夏归。<BR>
</font></big>
<font color="#400080">盂擎数家饭，衲乞几人衣。洞了曹溪旨，宁输俗者机。<br>
<P><big><font size="3" face="黑体" color="#000080"><strong><em>&nbsp;&nbsp; 卷823_5 </em></strong></font><font
face="黑体" color="#800080"> </font><font size="4" color="#800080" face="宋体">【送智光之南值雨】<a
href="authers/qzz_1802.htm" target="_blank"></font><font size="3" color="#0080FF"><font face="黑体">善生</font></a></big> 
<br>
</font><br>
<font color="#400080">结束衣囊了，炎州定去游。草堂方惜别，山雨为相留。<BR>
</font></big>
<font color="#400080">又得一宵话，免生千里愁。莫辞重卜日，后会必经秋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷823_6 </em></strong></font><font
face="黑体" color="#800080"> </font><font size="4" color="#800080" face="宋体">【谢白乐天招】<a
href="authers/qzz_1803.htm" target="_blank"></font><font size="3" color="#0080FF"><font face="黑体">韬光</font></a></big> 
<br>
</font><br>
<font color="#400080">山僧野性好林泉，每向岩阿倚石眠。不解栽松陪玉勒，<BR>
</font></big>
<font color="#400080">惟能引水种金莲。白云乍可来青嶂，明月难教下碧天。<BR>
</font></big>
<font color="#400080">城市不能飞锡去，恐妨莺啭翠楼前。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷823_7 </em></strong></font><font
face="黑体" color="#800080"> </font><font size="4" color="#800080" face="宋体">【五岁咏花】<a
href="authers/qzz_1804.htm" target="_blank"></font><font size="3" color="#0080FF"><font face="黑体">知玄</font></a></big> 
<br>
</font><br>
<font color="#400080">花开满树红，花落万枝空。唯馀一孕在，明日定随风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷823_8 </em></strong></font><font
face="黑体" color="#800080"> </font><font size="4" color="#800080" face="宋体">【祝尧诗】<a
href="authers/qzz_1804.htm" target="_blank"></font><font size="3" color="#0080FF"><font face="黑体">知玄</font></a></big> 
<br>
</font><br>
<font color="#400080">生天本自生天业，未必求仙便得仙。<br>鹤背倾危龙背滑，君王且住一千年。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷823_9 </em></strong></font><font
face="黑体" color="#800080"> </font><font size="4" color="#800080" face="宋体">【答僧澈】<a
href="authers/qzz_1804.htm" target="_blank"></font><font size="3" color="#0080FF"><font face="黑体">知玄</font></a></big> 
<br>
</font><br>
<font color="#400080">观君法苑思冲虚，使我真乘刃有馀。若使龙光时可待，<BR>
</font></big>
<font color="#400080">应怜僧肇论成初。五车外典知谁敌，九趣多才恐不如。<BR>
</font></big>
<font color="#400080">萧寺讲轩横淡荡，帝乡云树正扶疏。几生曾得A瑜意，<BR>
</font></big>
<font color="#400080">今日堪将贝叶书。一振微言冠千古，何人执卷问吾庐。<br>
<P><big><font size="3" face="黑体" color="#000080"><strong><em>&nbsp;&nbsp; 卷823_10 </em></strong></font><font
face="黑体" color="#800080"> </font><font size="4" color="#800080" face="宋体">【月夜怀刘秀才】<a
href="authers/qzz_1805.htm" target="_blank"></font><font size="3" color="#0080FF"><font face="黑体">元孚</font></a></big> 
<br>
</font><br>
<font color="#400080">独夜相思但自劳，阮生吟罢梦云涛。<br>此时小定未禅寂，古塔月中松磬高。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷823_11 </em></strong></font><font
face="黑体" color="#800080"> </font><font size="4" color="#800080" face="宋体">【送李四校书】<a
href="authers/qzz_1805.htm" target="_blank"></font><font size="3" color="#0080FF"><font face="黑体">元孚</font></a></big> 
<br>
</font><br>
<font color="#400080">朱丝写别鹤泠泠，诗满红笺月满庭。<br>莫学楚狂隳姓字，知音还有子期听。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷823_12 </em></strong></font><font
face="黑体" color="#800080"> </font><font size="4" color="#800080" face="宋体">【边思】<a
href="authers/qzz_1806.htm" target="_blank"></font><font size="3" color="#0080FF"><font face="黑体">栖白</font></a></big> 
<br>
</font><br>
<font color="#400080">西北黄云暮，声声画角愁。阴山一夜雨，白草四郊秋。<BR>
</font></big>
<font color="#400080">乱雁鸣寒渡，飞沙入废楼。何时番色尽，此地见芳洲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷823_13 </em></strong></font><font
face="黑体" color="#800080"> </font><font size="4" color="#800080" face="宋体">【八月十五夜玩月】<a
href="authers/qzz_1806.htm" target="_blank"></font><font size="3" color="#0080FF"><font face="黑体">栖白</font></a></big> 
<br>
</font><br>
<font color="#400080">寻常三五夜，不是不婵娟。及至中秋满，还胜别夜圆。<BR>
</font></big>
<font color="#400080">清光凝有露，皓魄爽无烟。自古人皆望，年来又一年。
<P><big><font size="3" face="黑体" color="#000080"><strong><em>&nbsp;&nbsp; 卷823_14 </em></strong></font><font
face="黑体" color="#800080"> </font><font size="4" color="#800080" face="宋体">【寻山僧真胜上人不遇】<a
href="authers/qzz_1806.htm" target="_blank"></font><font size="3" color="#0080FF"><font face="黑体">栖白</font></a></big> 
<br>
</font><br>
<font color="#400080">松下禅栖所，苔滋径莫分。青山春暮见，流水夜深闻。<BR>
</font></big>
<font color="#400080">不坐看心石，应随出定云。猿猱非可问，岩谷自空曛。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷823_15 </em></strong></font><font
face="黑体" color="#800080"> </font><font size="4" color="#800080" face="宋体">【赠李溟秀才】<a
href="authers/qzz_1806.htm" target="_blank"></font><font size="3" color="#0080FF"><font face="黑体">栖白</font></a></big> 
<br>
</font><br>
<font color="#400080">南居古庙深，高树宿山禽。明月上清汉，骚人动楚吟。<BR>
</font></big>
<font color="#400080">数篇正始韵，一片补亡心。孤悄欺何谢，云波不可寻。<br>
<P><big><font size="3" face="黑体" color="#000080"><strong><em>&nbsp;&nbsp; 卷823_16 </em></strong></font><font
face="黑体" color="#800080"> </font><font size="4" color="#800080" face="宋体">【送石秀才】<a
href="authers/qzz_1806.htm" target="_blank"></font><font size="3" color="#0080FF"><font face="黑体">栖白</font></a></big> 
<br>
</font><br>
<font color="#400080">正是叹羁游，知音拜楚侯。何须辞远道，自可乐扁舟。<BR>
</font></big>
<font color="#400080">倚棹江洲雨，闻猿岛岫秋。谢家山水兴，终日待诗流。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷823_17 </em></strong></font><font
face="黑体" color="#800080"> </font><font size="4" color="#800080" face="宋体">【送造微上人游五台及礼本师】<a
href="authers/qzz_1806.htm" target="_blank"></font><font size="3" color="#0080FF"><font face="黑体">栖白</font></a></big> 
<br>
</font><br>
<font color="#400080">寒空金锡响，欲过渭阳津。极目多来雁，孤城少故人。<BR>
</font></big>
<font color="#400080">与师虽别久，于法本相亲。又对清凉月，中宵语宿因。
<P><big><font size="3" face="黑体" color="#000080"><strong><em>&nbsp;&nbsp; 卷823_18 </em></strong></font><font
face="黑体" color="#800080"> </font><font size="4" color="#800080" face="宋体">【送禅师宗极归玉峰】<a
href="authers/qzz_1806.htm" target="_blank"></font><font size="3" color="#0080FF"><font face="黑体">栖白</font></a></big> 
<br>
</font><br>
<font color="#400080">背郭去归宿，头陀意颇浓。鹤争栖远树，猿斗上孤峰。<BR>
</font></big>
<font color="#400080">夜戍经霜月，秋城过雨钟。由来无定止，何处访高踪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷823_19 </em></strong></font><font
face="黑体" color="#800080"> </font><font size="4" color="#800080" face="宋体">【送僧归旧山】<a
href="authers/qzz_1806.htm" target="_blank"></font><font size="3" color="#0080FF"><font face="黑体">栖白</font></a></big> 
<br>
</font><br>
<font color="#400080">谈空与破邪，献寿复荣家。白日得何偈，青天落几花。<BR>
</font></big>
<font color="#400080">传灯皆有分，化俗独无涯。却入中峰寺，还知有聚沙。<br>
<P><big><font size="3" face="黑体" color="#000080"><strong><em>&nbsp;&nbsp; 卷823_20 </em></strong></font><font
face="黑体" color="#800080"> </font><font size="4" color="#800080" face="宋体">【送圆仁三藏归本国】<a
href="authers/qzz_1806.htm" target="_blank"></font><font size="3" color="#0080FF"><font face="黑体">栖白</font></a></big> 
<br>
</font><br>
<font color="#400080">家山临晚日，海路信归桡。树灭浑无岸，风生只有潮。<BR>
</font></big>
<font color="#400080">岁穷程未尽，天末国仍遥。已入闽王梦，香花境外邀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷823_21 </em></strong></font><font
face="黑体" color="#800080"> </font><font size="4" color="#800080" face="宋体">【送王炼师归嵩岳】<a
href="authers/qzz_1806.htm" target="_blank"></font><font size="3" color="#0080FF"><font face="黑体">栖白</font></a></big> 
<br>
</font><br>
<font color="#400080">飘然绿毛节，杳去洛城端。隔水见秋岳，兼霜扫石坛。<BR>
</font></big>
<font color="#400080">一溪松色古，半夜鹤声寒。迥与人寰别，劳生不可观。
<P><big><font size="3" face="黑体" color="#000080"><strong><em>&nbsp;&nbsp; 卷823_22 </em></strong></font><font
face="黑体" color="#800080"> </font><font size="4" color="#800080" face="宋体">【寿昌节赋得红云表夏日】<a
href="authers/qzz_1806.htm" target="_blank"></font><font size="3" color="#0080FF"><font face="黑体">栖白</font></a></big> 
<br>
</font><br>
<font color="#400080">景候融融阴气潜，如峰云共火相兼。霞光捧日登天上，<BR>
</font></big>
<font color="#400080">丹彩乘风入殿檐。行逐赤龙千岁出，明当朱夏万方瞻。<BR>
</font></big>
<font color="#400080">微臣多幸逢佳节，得赋殊祥近御帘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷823_23 </em></strong></font><font
face="黑体" color="#800080"> </font><font size="4" color="#800080" face="宋体">【经废宫】<a
href="authers/qzz_1806.htm" target="_blank"></font><font size="3" color="#0080FF"><font face="黑体">栖白</font></a></big> 
<br>
</font><br>
<font color="#400080">终日河声咽暮空，烟愁此地昼鳌＝醴东去沙侵苑，<BR>
</font></big>
<font color="#400080">玉辇西来树满宫。鲁客望津天欲雪，朔鸿离岸苇生风。<BR>
</font></big>
<font color="#400080">那堪独立思前事，回首残阳雉堞红。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷823_24 </em></strong></font><font
face="黑体" color="#800080"> </font><font size="4" color="#800080" face="宋体">【赠识古法师】<a
href="authers/qzz_1806.htm" target="_blank"></font><font size="3" color="#0080FF"><font face="黑体">栖白</font></a></big> 
<br>
</font><br>
<font color="#400080">重城深寺讲初休，却忆家山访旧游。对月与君相送夜，<BR>
</font></big>
<font color="#400080">闻蛩教我独惊秋。云心杳杳难为别，鹤性萧萧不可留。<BR>
</font></big>
<font color="#400080">遥想孤舟清渭上，飘然帆影起离愁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷823_25 </em></strong></font><font
face="黑体" color="#800080"> </font><font size="4" color="#800080" face="宋体">【月夜怀刘秀才（一作元孚诗）】<a
href="authers/qzz_1806.htm" target="_blank"></font><font size="3" color="#0080FF"><font face="黑体">栖白</font></a></big> 
<br>
</font><br>
<font color="#400080">独夜相思但自劳，阮生吟罢梦云涛。<br>此时小定未禅寂，古塔月中松磬高。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷823_26 </em></strong></font><font
face="黑体" color="#800080"> </font><font size="4" color="#800080" face="宋体">【寄南山景禅师】<a
href="authers/qzz_1806.htm" target="_blank"></font><font size="3" color="#0080FF"><font face="黑体">栖白</font></a></big> 
<br>
</font><br>
<font color="#400080">一度林前见远公，静闻真语世情空。<br>至今寂寞禅心在，任起桃花柳絮风。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷823_27 </em></strong></font><font
face="黑体" color="#800080"> </font><font size="4" color="#800080" face="宋体">【哭刘得仁】<a
href="authers/qzz_1806.htm" target="_blank"></font><font size="3" color="#0080FF"><font face="黑体">栖白</font></a></big> 
<br>
</font><br>
<font color="#400080">为爱诗名吟至死，风魂雪魄去难招。<br>直须桂子落坟上，生得一枝冤始消。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷823_28 </em></strong></font><font
face="黑体" color="#800080"> </font><font size="4" color="#800080" face="宋体">【龙潭】<a
href="authers/qzz_1807.htm" target="_blank"></font><font size="3" color="#0080FF"><font face="黑体">应物</font></a></big> 
<br>
</font><br>
<font color="#400080">石激悬流雪满湾，五龙潜处野云闲。暂收雷电九峰下，<BR>
</font></big>
<font color="#400080">且饮溪潭一水间。浪引浮槎依北岸，波分晓日浸东山。<BR>
</font></big>
<font color="#400080">回瞻四面如看画，须信游人不欲还。<BR>
<P><big><font size="3" face="黑体" color="#000080"><strong><em>&nbsp;&nbsp; 卷823_29 </em></strong></font><font
face="黑体" color="#800080"> </font><font size="4" color="#800080" face="宋体">【题化城寺】<a
href="authers/qzz_1807.htm" target="_blank"></font><font size="3" color="#0080FF"><font face="黑体">应物</font></a></big> 
<br>
</font><br>
<font color="#400080">平高选处创莲宫，一水萦流处处通。画阁昼开迟日畔，<BR>
</font></big>
<font color="#400080">禅房夜掩碧云中。平川不见龙行雨，幽谷遥闻虎啸风。<BR>
</font></big>
<font color="#400080">偶与游人论法要，真元浩浩理无穷。<BR>
<P><big><font size="3" face="黑体" color="#000080"><strong><em>&nbsp;&nbsp; 卷823_30 </em></strong></font><font
face="黑体" color="#800080"> </font><font size="4" color="#800080" face="宋体">【戴云山吟】<a
href="authers/qzz_1808.htm" target="_blank"></font><font size="3" color="#0080FF"><font face="黑体">智亮</font></a></big> 
<br>
</font><br>
<font color="#400080">人间谩说上天梯，上万千回总是迷。<br>曾似老人岩上坐，清风明月与心齐。<br>
<br>
<font color="#400080">戴云山顶白云齐，登顶方知世界低。<br>异草奇花人不识，一池分作九条溪。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷823_31 </em></strong></font><font
face="黑体" color="#800080"> </font><font size="4" color="#800080" face="宋体">【答卢邺】<a
href="authers/qzz_1809.htm" target="_blank"></font><font size="3" color="#0080FF"><font face="黑体">良V</font></a></big> 
<br>
</font><br>
<font color="#400080">风泉只向梦中闻，身外无馀可寄君。<br>当户一轮惟晓月，挂檐数片是秋云。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷823_32 </em></strong></font><font
face="黑体" color="#800080"> </font><font size="4" color="#800080" face="宋体">【山居八咏】<a
href="authers/qzz_1810.htm" target="_blank"></font><font size="3" color="#0080FF"><font face="黑体">常达</font></a></big> 
<br>
</font><br>
<font color="#400080">身闲依祖寺，志僻性多慵。少室遗真旨，层楼起暮钟。<BR>
</font></big>
<font color="#400080">啜茶思好水，对月数诸峰。有问山中趣，庭前是古松。<br>
<font color="#400080">晚望虚庭物，心心见祖情。烟开分岳色，雨雾减泉声。<BR>
</font></big>
<font color="#400080">远树猿长啸，层岩日乍明。更堪论的意，林下笋新生。<BR>
<font color="#400080">一室尘埃外，然祗么常。睡来开寝帐，钟动下禅床。<BR>
</font></big>
<font color="#400080">溪浸山光冷，秋凋木叶黄。时提祖师意，欹石看斜阳。<br>
<font color="#400080">西来真祖意，只在见闻中。寒雁一声过，疏林几叶空。<BR>
</font></big>
<font color="#400080">心闲怜水石，身老怯霜风。为报参玄者，山山月色同。<BR>
<font color="#400080">真性寂无机，尘尘祖佛师。日明庭砌暖，霜苦药苗衰。<BR>
</font></big>
<font color="#400080">汲水和烟酌，栽松带雪移。好听玄旨处，猿啸岭南枝。<br>
<font color="#400080">古寺凭栏危，时闻举妙机。庭空月色净，夜迥磬声移。<BR>
</font></big>
<font color="#400080">漏转寒更急，灯残冷焰微。太虚同万象，相谓话玄微。<BR>
<font color="#400080">胡僧论的旨，物物唱圆成。疏柳春来翠，幽窗日渐明。<BR>
</font></big>
<font color="#400080">禅心清石室，蝶翅覆花英。好听谈玄处，乔松鹤数声。<br>
<font color="#400080">祖祖唯心旨，春融日正长。霜轻莎草绿，风细药苗香。<BR>
</font></big>
<font color="#400080">月满真如净，花开觉树芳。庭前莺啭处，时听语圆常。
<P><big><font size="3" face="黑体" color="#000080"><strong><em>&nbsp;&nbsp; 卷823_33 </em></strong></font><font
face="黑体" color="#800080"> </font><font size="4" color="#800080" face="宋体">【苦热行】<a
href="authers/qzz_1811.htm" target="_blank"></font><font size="3" color="#0080FF"><font face="黑体">僧鸾</font></a></big> 
<br>
</font><br>
<font color="#400080">烛龙衔火飞天地，平陆无风海波沸。彤云叠叠耸奇峰，<BR>
</font></big>
<font color="#400080">焰焰流光热凝翠。烟岛抟鹏双翅，羲和赫怒强总辔。<BR>
</font></big>
<font color="#400080">饮流夸父毙长途，如见当中印王字。明明夜西朝又东，<BR>
</font></big>
<font color="#400080">古来有道仍再中。扶桑老叶蔽不得，辉华直欲凌苍空。<BR>
</font></big>
<font color="#400080">行人挥汗翻成雨，口燥喉干嗌尘土。西郊云色昼冥冥，<BR>
</font></big>
<font color="#400080">如何不救生灵苦。何山怪木藏蛟龙，缩鳞卷鬣为乖慵。<BR>
</font></big>
<font color="#400080">不发滂泽注天下，欲使风雷何所从。旱苗原上枯成焰，<BR>
</font></big>
<font color="#400080">岳灵徒祝无神验。豪家帘外唤清风，水纹明角铺长簟。<BR>
</font></big>
<font color="#400080">玉扇画堂凝夜秋，歌艳绕梁催莫愁。阳乌落尽酒不醒，<BR>
</font></big>
<font color="#400080">扶上西园当月楼。废田⑺婪俏崾簦库有黄金仓有粟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷823_34 </em></strong></font><font
face="黑体" color="#800080"> </font><font size="4" color="#800080" face="宋体">【赠李粲秀才（字辉用）】<a
href="authers/qzz_1811.htm" target="_blank"></font><font size="3" color="#0080FF"><font face="黑体">僧鸾</font></a></big> 
<br>
</font><br>
<font color="#400080">陇西辉用真才子，搜奇探险无伦比。笔下磨巨阙锋，<BR>
</font></big>
<font color="#400080">胸中静滟西江水。哀弦古乐清人耳，月露激寒哭秋鬼。<BR>
</font></big>
<font color="#400080">苔地无尘到晓吟，杉松老叶风干起。十轴示余三百篇，<BR>
</font></big>
<font color="#400080">金碧烂光烧蜀笺。雄芒逸气测不得，使我踯躅成狂颠。<BR>
</font></big>
<font color="#400080">大郊远阔空无边，凝明淡绿收馀烟。旷怀相对景何限，<BR>
</font></big>
<font color="#400080">落日乱峰青倚天。又惊大舶帆高悬，行涛劈浪凌飞仙。<BR>
</font></big>
<font color="#400080">回首瞥见五千仞，扑下香炉瀑布泉。何事古人夸八斗，<BR>
</font></big>
<font color="#400080">焉敢今朝定妍丑。飒风驱雷暂不停，始向场中称大手。<BR>
</font></big>
<font color="#400080">骏如健鹘鹗与雕，云猎野翻重霄。狐狸窜伏不敢动，<BR>
</font></big>
<font color="#400080">却下双鸣当迅飙。愁如湘灵哭湘浦，咽咽哀音隔云雾。<BR>
</font></big>
<font color="#400080">九嶷深翠转巍峨，仙骨寒消不知处。清同野客敲越瓯，<BR>
</font></big>
<font color="#400080">丁当急响涵清秋。鸾雏相引叫未定，霜结夜阑仍在楼。<BR>
</font></big>
<font color="#400080">高若太空露云物，片白激青皆仿佛。仙鹤闲从净碧飞，<BR>
</font></big>
<font color="#400080">巨鳌头戴蓬莱出。前辈歌诗惟翰林，神仙老格何高深。<BR>
</font></big>
<font color="#400080">鞭驰造化绕笔转，灿烂不为酸苦吟。梦乘明月清沈沈，<BR>
</font></big>
<font color="#400080">飞到天台天姥岑。倾湖涌海数百字，字字不朽长金。<BR>
</font></big>
<font color="#400080">此日多君可俦侣，堆珠叠玑满玄圃。终日并辔游昆仑，<BR>
</font></big>
<font color="#400080">十二楼中宴王母。<BR>
<P><big><font size="3" face="黑体" color="#000080"><strong><em>&nbsp;&nbsp; 卷823_35 </em></strong></font><font
face="黑体" color="#800080"> </font><font size="4" color="#800080" face="宋体">【和王季文题九华山】<a
href="authers/qzz_1812.htm" target="_blank"></font><font size="3" color="#0080FF"><font face="黑体">神颖</font></a></big> 
<br>
</font><br>
<font color="#400080">众岳雄分野，九华镇南朝。彩笔凝空远，崔嵬寄青霄。<BR>
</font></big>
<font color="#400080">龙潭古仙府，灵药今不凋。莹为沧海镜，烟霞作荒标。<BR>
</font></big>
<font color="#400080">造化心数奇，性状精气饶。玉树郁玲珑，天籁韵萧寥。<BR>
</font></big>
<font color="#400080">寂寂寻乳窦，兢兢行石桥。通泉漱云母，藉草萦香苕。<BR>
</font></big>
<font color="#400080">我住幽且深，君赏昏复朝。稀逢发清唱，片片霜凌飙。
<P><big><font size="3" face="黑体" color="#000080"><strong><em>&nbsp;&nbsp; 卷823_36 </em></strong></font><font
face="黑体" color="#800080"> </font><font size="4" color="#800080" face="宋体">【宿严陵钓台】<a
href="authers/qzz_1812.htm" target="_blank"></font><font size="3" color="#0080FF"><font face="黑体">神颖</font></a></big> 
<br>
</font><br>
<font color="#400080">寒谷荒台七里洲，贤人永逐水东流。<br>独猿叫断青天月，千古冥冥潭树秋。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷823_37 </em></strong></font><font
face="黑体" color="#800080"> </font><font size="4" color="#800080" face="宋体">【效古】<a
href="authers/qzz_1813.htm" target="_blank"></font><font size="3" color="#0080FF"><font face="黑体">澹交</font></a></big> 
<br>
</font><br>
<font color="#400080">荣辱又荣辱，一何翻与覆。人生百岁中，孰肯死前足。<BR>
</font></big>
<font color="#400080">玄鬓忽如丝，青丛不再绿。自古争名徒，黄金是谁禄。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷823_38 </em></strong></font><font
face="黑体" color="#800080"> </font><font size="4" color="#800080" face="宋体">【病后作】<a
href="authers/qzz_1813.htm" target="_blank"></font><font size="3" color="#0080FF"><font face="黑体">澹交</font></a></big> 
<br>
</font><br>
<font color="#400080">未得忘身法，此身终未安。病肠犹可洗，瘦骨不禁寒。<BR>
</font></big>
<font color="#400080">药少心情饵，经无气力看。悠悠片云质，独对夕阳残。
<P><big><font size="3" face="黑体" color="#000080"><strong><em>&nbsp;&nbsp; 卷823_39 </em></strong></font><font
face="黑体" color="#800080"> </font><font size="4" color="#800080" face="宋体">【写真】<a
href="authers/qzz_1813.htm" target="_blank"></font><font size="3" color="#0080FF"><font face="黑体">澹交</font></a></big> 
<br>
</font><br>
<font color="#400080">图形期自见，自见却伤神。已是梦中梦，更逢身外身。<BR>
</font></big>
<font color="#400080">水花凝幻质，墨彩染空尘。堪笑予兼尔，俱为未了人。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷823_40 </em></strong></font><font
face="黑体" color="#800080"> </font><font size="4" color="#800080" face="宋体">【端午】<a
href="authers/qzz_1814.htm" target="_blank"></font><font size="3" color="#0080FF"><font face="黑体">文秀</font></a></big> 
<br>
</font><br>
<font color="#400080">节分端午自谁言，万古传闻为屈原。<br>堪笑楚江空渺渺，不能洗得直臣冤。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷823_41 </em></strong></font><font
face="黑体" color="#800080"> </font><font size="4" color="#800080" face="宋体">【谢友人见访留诗】<a
href="authers/qzz_1815.htm" target="_blank"></font><font size="3" color="#0080FF"><font face="黑体">怀楚</font></a></big> 
<br>
</font><br>
<font color="#400080">轩车谁肯到，泉石自相亲。暮雨凋残寺，秋风怅望人。<BR>
</font></big>
<font color="#400080">庭新一片叶，衣故十年尘。赖有瑶华赠，清吟愈病身。
<P><big><font size="3" face="黑体" color="#000080"><strong><em>&nbsp;&nbsp; 卷823_42 </em></strong></font><font
face="黑体" color="#800080"> </font><font size="4" color="#800080" face="宋体">【送新平故人】<a
href="authers/qzz_1815.htm" target="_blank"></font><font size="3" color="#0080FF"><font face="黑体">怀楚</font></a></big> 
<br>
</font><br>
<font color="#400080">常听仓庚思旧友，又因蝴蝶梦生涯。一千馀里河连郭，<BR>
</font></big>
<font color="#400080">三十六峰寒到家。阴岛直分东虢雁，晴楼高入上阳鸦。<BR>
</font></big>
<font color="#400080">姜庙北与君别，应笑薄寒悲落花。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷823_43 </em></strong></font><font
face="黑体" color="#800080"> </font><font size="4" color="#800080" face="宋体">【辞南平钟王召】<a
href="authers/qzz_1816.htm" target="_blank"></font><font size="3" color="#0080FF"><font face="黑体">耽章</font></a></big> 
<br>
</font><br>
<font color="#400080">摧残枯木倚寒林，几度逢春不变心。<br>樵客见之犹不采，郢人何事苦搜寻。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
