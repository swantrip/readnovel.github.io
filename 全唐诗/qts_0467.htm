<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百六十七</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百六十七</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷467_1 </em></strong></font><font
face="黑体" color="#800080"> </font><font size="4" color="#800080" face="宋体">【春日山亭】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">醉来重整华阳巾，搔首惊看白发新。莫道愁多因病酒，<BR>
</font></big>
<font color="#400080">只缘命薄不辞贫。龙鱼失水难为用，龟玉蒙尘未见珍。<BR>
</font></big>
<font color="#400080">正是圣朝全盛日，讵知林下有闲人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_2 </em></strong></font><font
face="黑体" color="#800080"> </font><font size="4" color="#800080" face="宋体">【寄周韶州】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">十年学道困穷庐，空有长才重老儒。功业要当垂永久，<BR>
</font></big>
<font color="#400080">利名那得在须臾。山中荆璞谁知玉，海底骊龙不见珠。<BR>
</font></big>
<font color="#400080">寄语故人休怅怏，古来贤达事多殊。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_3 </em></strong></font><font
face="黑体" color="#800080"> </font><font size="4" color="#800080" face="宋体">【秋夜醉归，有感而赋】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">衔杯谁道易更阑，沉醉归来不自欢。惆怅后时孤剑冷，<BR>
</font></big>
<font color="#400080">寂寥无寐一灯残。竹窗凉雨鸣秋籁，江郭清砧捣夜寒。<BR>
</font></big>
<font color="#400080">多少客怀消不得，临风搔首浩漫漫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_4 </em></strong></font><font
face="黑体" color="#800080"> </font><font size="4" color="#800080" face="宋体">【寄范使君】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">未秋为别已终秋，咫尺娄江路阻修。心上惟君知委曲，<BR>
</font></big>
<font color="#400080">眼前独我逐漂流。从来姑息难为好，到底依栖总是诹。<BR>
</font></big>
<font color="#400080">西望家山成浩叹，临风搔首不胜愁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_5 </em></strong></font><font
face="黑体" color="#800080"> </font><font size="4" color="#800080" face="宋体">【送罗约】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">雨晴江馆柳依依，握手那堪此别离。独鹤孤琴随远旆，<BR>
</font></big>
<font color="#400080">红亭绿酒惜分岐。月明野店闻鸡早，花暗关城匹马迟。<BR>
</font></big>
<font color="#400080">后夜定知相忆处，东风回首不胜悲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_6 </em></strong></font><font
face="黑体" color="#800080"> </font><font size="4" color="#800080" face="宋体">【题李昭训山水】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">卜筑藏修地自偏，尊前诗酒集群贤。半岩松暝时藏鹤，<BR>
</font></big>
<font color="#400080">一枕秋声夜听泉。风月谩劳酬逸兴，渔樵随处度流年。<BR>
</font></big>
<font color="#400080">南州人物依然在，山水幽居胜辋川。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_7 </em></strong></font><font
face="黑体" color="#800080"> </font><font size="4" color="#800080" face="宋体">【处厚游杭，作诗寄之】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">江村摇落暂逢秋，况是闻君独远游。浙水风烟思吊古，<BR>
</font></big>
<font color="#400080">楚乡人物赋登楼。书沈寒雁云边影，梦绕清猿月下愁。<BR>
</font></big>
<font color="#400080">念我故人劳碌久，不如投老卧沧洲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_8 </em></strong></font><font
face="黑体" color="#800080"> </font><font size="4" color="#800080" face="宋体">【山中有怀李十二】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">林前风景晚苍苍，林下怀人路杳茫。白发流年淹旧业，<BR>
</font></big>
<font color="#400080">碧山茅屋卧斜阳。客边秋兴悲张翰，病里春情笑沈郎。<BR>
</font></big>
<font color="#400080">何事登楼□□□，几回搔首□思归。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_9 </em></strong></font><font
face="黑体" color="#800080"> </font><font size="4" color="#800080" face="宋体">【客中作】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">异乡岁晚怅离怀，游子驱驰愧不才。夜夜砧声催客去，<BR>
</font></big>
<font color="#400080">年年雁影带寒来。半林残叶迎霜落，三径黄花近节开。<BR>
</font></big>
<font color="#400080">几度无聊倍惆怅，临风搔首独兴哀。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_10 </em></strong></font><font
face="黑体" color="#800080"> </font><font size="4" color="#800080" face="宋体">【山寺律僧画兰竹图】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">偶来绝顶兴无穷，独有山僧笔最工。绿径日长袁户在，<BR>
</font></big>
<font color="#400080">紫荃秋晚谢庭空。离花影度湘江月，遗香生洛浦风。<BR>
</font></big>
<font color="#400080">欲结岁寒盟不去，忘机相对画图中。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_11 </em></strong></font><font
face="黑体" color="#800080"> </font><font size="4" color="#800080" face="宋体">【送客之杭】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">西风吹冷透貂裘，行色匆匆不暂留。帆带夕阳投越浦，<BR>
</font></big>
<font color="#400080">心随明月到杭州。风清听漏惊乡梦，灯下闻歌乱别愁。<BR>
</font></big>
<font color="#400080">悬想到杭州兴地，尊前应与话离忧。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_12 </em></strong></font><font
face="黑体" color="#800080"> </font><font size="4" color="#800080" face="宋体">【有感二首】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">何事离怀入梦频，贫居寂寞四无邻。诗因韵险难成律，<BR>
</font></big>
<font color="#400080">酒为愁多不顾身。眼底故人惊岁别，尊前华发逐时新。<BR>
</font></big>
<font color="#400080">十年飘泊如萍迹，一度登临一怅神。<br><BR>
<font color="#400080">搔首临风独倚栏，客边惊觉岁华残。栖迟未遇常荐，<BR>
</font></big>
<font color="#400080">邂逅宁弹贡禹冠。有兴不愁诗韵险，无聊只怕酒杯乾。<BR>
</font></big>
<font color="#400080">何如日日长如醉，付与诗人一笑看。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_13 </em></strong></font><font
face="黑体" color="#800080"> </font><font size="4" color="#800080" face="宋体">【送沈侯之京】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">悠悠旌旆出东楼，特出仙郎上帝州。刘F才高能富国，<BR>
</font></big>
<font color="#400080">萧何人杰足封侯。关河弱柳垂金缕，水驿青帘拂画楼。<BR>
</font></big>
<font color="#400080">欲尽故人尊酒意，春风江上暂停舟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_14 </em></strong></font><font
face="黑体" color="#800080"> </font><font size="4" color="#800080" face="宋体">【寄羽士】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">别来有路隔仙凡，几度临风欲去难。乐道无时忘鹤伴，<BR>
</font></big>
<font color="#400080">谈玄何日到星坛。山中胜景常留客，林下清风好炼丹。<BR>
</font></big>
<font color="#400080">使我浮生尘鞅脱，相从应得一盘桓。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_15 </em></strong></font><font
face="黑体" color="#800080"> </font><font size="4" color="#800080" face="宋体">【题赵支】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">林间曲径掩衡茅，绕屋青青翡翠梢。一枕秋声鸾舞月，<BR>
</font></big>
<font color="#400080">半窗云影鹤归巢。曾闻贾谊陈奇策，肯学扬雄赋解嘲。<BR>
</font></big>
<font color="#400080">我有清风高节在，知君不负岁寒交。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_16 </em></strong></font><font
face="黑体" color="#800080"> </font><font size="4" color="#800080" face="宋体">【司马迁墓】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">落落长才负不羁，中原回首益堪悲。英雄此日谁能荐，<BR>
</font></big>
<font color="#400080">声价当时众所推。一代高风留异国，百年遗迹剩残碑。<BR>
</font></big>
<font color="#400080">经过词客空惆怅，落日寒烟赋黍离。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_17 </em></strong></font><font
face="黑体" color="#800080"> </font><font size="4" color="#800080" face="宋体">【春游】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">锦袍日暖耀冰蚕，上客陪游酒半酣。笑拂吟鞭邀好兴，<BR>
</font></big>
<font color="#400080">醉欹乌帽逞雄谈。楼前弱柳摇金缕，林外遥山隔翠岚。<BR>
</font></big>
<font color="#400080">正是太平行乐处，春风花下且停骖。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_18 </em></strong></font><font
face="黑体" color="#800080"> </font><font size="4" color="#800080" face="宋体">【水西草堂】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">萝径萧然曲业存，闲云流水四无邻。身留白屋潜踪迹，<BR>
</font></big>
<font color="#400080">门□□吟学隐沦。吟对琴尊江上月，笑看花木镜中春。<BR>
</font></big>
<font color="#400080">遗书自有亲□处，何必驱驰扰世尘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_19 </em></strong></font><font
face="黑体" color="#800080"> </font><font size="4" color="#800080" face="宋体">【送羽衣之京】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">羽衣缥缈拂尘嚣，怅别河梁赠柳条。阆苑云深孤鹤迥，<BR>
</font></big>
<font color="#400080">蓬莱天近一身遥。香浮宝辇仙风润，花落瑶坛绛雨消。<BR>
</font></big>
<font color="#400080">自是长生林下客，也陪鸳鹭入清朝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_20 </em></strong></font><font
face="黑体" color="#800080"> </font><font size="4" color="#800080" face="宋体">【题道院壁】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">山中旧宅四无邻，草净云和迥绝尘。神枣胡麻能饭客，<BR>
</font></big>
<font color="#400080">桃花流水荫通津。星坛火伏烟霞暝，林壑春香鸟雀驯。<BR>
</font></big>
<font color="#400080">若使凡缘终可脱，也应从此度闲身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_21 </em></strong></font><font
face="黑体" color="#800080"> </font><font size="4" color="#800080" face="宋体">【赠欧阳詹】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">为客囊无季子金，半生踪迹任浮沉。服勤因念劬劳重，<BR>
</font></big>
<font color="#400080">思养徒怀感慨深。岛外断云凝远日，天涯芳草动愁心。<BR>
</font></big>
<font color="#400080">家林千里遥相忆，几度停车一怅吟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_22 </em></strong></font><font
face="黑体" color="#800080"> </font><font size="4" color="#800080" face="宋体">【邵公母】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">搔首惊闻楚些歌，拂衣归去泪悬河。劬劳常想三春恨，<BR>
</font></big>
<font color="#400080">思养其如寸草何。浙水梦怀千里远，苏台愁望白云多。<BR>
</font></big>
<font color="#400080">伤心独有黄堂客，几度临风咏蓼莪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_23 </em></strong></font><font
face="黑体" color="#800080"> </font><font size="4" color="#800080" face="宋体">【客中作】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">千里云山恋旧游，寒窗凉雨夜悠悠。浮亭花竹频劳梦，<BR>
</font></big>
<font color="#400080">别路风烟半是愁。芳草傍人空对酒，流年多病倦登楼。<BR>
</font></big>
<font color="#400080">一杯重向樽前醉，莫遣相思累白头。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_24 </em></strong></font><font
face="黑体" color="#800080"> </font><font size="4" color="#800080" face="宋体">【赠杨处厚】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">十年学道苦劳神，赢得尊前一病身。天上故人皆自贵，<BR>
</font></big>
<font color="#400080">山中明月独相亲。客心淡泊偏宜静，吾道从容不厌贫。<BR>
</font></big>
<font color="#400080">几度临风一回首，笑看华发及时新。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_25 </em></strong></font><font
face="黑体" color="#800080"> </font><font size="4" color="#800080" face="宋体">【重赠张籍】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">旧日仪容只宛然，笑谈不觉度流年。凡缘未了嗟无子，<BR>
</font></big>
<font color="#400080">薄命能孤不怨天。一醉便同尘外客，百杯疑是酒中仙。<BR>
</font></big>
<font color="#400080">人生随处堪为乐，管甚秋香满鬓边。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_26 </em></strong></font><font
face="黑体" color="#800080"> </font><font size="4" color="#800080" face="宋体">【赠殷以道】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">世路红尘懒步趋，长年结屋傍岩隅。独留乡井诚非隐，<BR>
</font></big>
<font color="#400080">老向山林不自愚。肯信白圭终在璞，谁怜沧海竟遗珠。<BR>
</font></big>
<font color="#400080">闲来抚景穷吟处，尊酒临风不自娱。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_27 </em></strong></font><font
face="黑体" color="#800080"> </font><font size="4" color="#800080" face="宋体">【翁母些】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">满头华发向人垂，长逝音容迥莫追。先垄每怀风木夜，<BR>
</font></big>
<font color="#400080">画堂无复彩衣时。停车遥望孤云影，翘首惊看吊鹤悲。<BR>
</font></big>
<font color="#400080">独有贤人崇孝义，伤心共咏蓼莪诗。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_28 </em></strong></font><font
face="黑体" color="#800080"> </font><font size="4" color="#800080" face="宋体">【题山庄】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">萝屋萧萧事事幽，临风搔首远凝眸。东园松菊存遗业，<BR>
</font></big>
<font color="#400080">晚景桑榆乐旧游。吟对清尊江上月，笑谈华发镜中秋。<BR>
</font></big>
<font color="#400080">床头浊酒时时漉，上客相过一任留。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_29 </em></strong></font><font
face="黑体" color="#800080"> </font><font size="4" color="#800080" face="宋体">【沈存尚林亭夜宴】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">草堂寂寂景偏幽，到此令人一纵眸。松菊寒香三径晚，<BR>
</font></big>
<font color="#400080">桑榆烟景两淮秋。近山红叶堆林屋，隔浦青帘拂画楼。<BR>
</font></big>
<font color="#400080">终日忘情能自乐，清尊应得遣闲愁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_30 </em></strong></font><font
face="黑体" color="#800080"> </font><font size="4" color="#800080" face="宋体">【题孙君山亭】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">长年乐道远尘氛，静筑藏修学隐沦。吟对琴樽庭下月，<BR>
</font></big>
<font color="#400080">笑看花木槛前春。闲来欲著登山屐，醉里还披漉酒巾。<BR>
</font></big>
<font color="#400080">林壑能忘轩冕贵，白云黄鹤好相亲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_31 </em></strong></font><font
face="黑体" color="#800080"> </font><font size="4" color="#800080" face="宋体">【题徐俞山居】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">青山重叠巧裁攒，引水流泉夜激湍。岚锁岩扉清昼暝，<BR>
</font></big>
<font color="#400080">云归松壑翠阴寒。不因李相门前见，曾向袁生画里看。<BR>
</font></big>
<font color="#400080">老我不堪诗思杳，几回吟倚曲栏干。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_32 </em></strong></font><font
face="黑体" color="#800080"> </font><font size="4" color="#800080" face="宋体">【送范启东还京】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">萧萧行李上征鞍，满目离情欲去难。客里故人尊酒别，<BR>
</font></big>
<font color="#400080">天涯游子弊裘寒。官桥杨柳和愁折，驿路梅花带雪看。<BR>
</font></big>
<font color="#400080">重到京华旧游处，春风佳丽好盘桓。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_33 </em></strong></font><font
face="黑体" color="#800080"> </font><font size="4" color="#800080" face="宋体">【楼城叙别】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">故人为客上神州，倾盖相逢感昔游。屈指年华嗟远别，<BR>
</font></big>
<font color="#400080">对床风雨话离愁。清樽不负花前约，白发惊看镜里秋。<BR>
</font></big>
<font color="#400080">此际那堪重分手，绿波芳草暂停舟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_34 </em></strong></font><font
face="黑体" color="#800080"> </font><font size="4" color="#800080" face="宋体">【写意二首】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">寂寥荒馆闭闲门，苔径阴阴屐少痕。白发颠狂尘梦断，<BR>
</font></big>
<font color="#400080">青毡泠落客心存。高山流水琴三弄，明月清风酒一樽。<BR>
</font></big>
<font color="#400080">醉后曲肱林下卧，此生荣辱不须论。<br><BR>
<font color="#400080">萧萧华发满头生，深远蓬门倦送迎。独喜冥心无外慕，<BR>
</font></big>
<font color="#400080">自怜知命不求荣。闲情欲赋思陶令。卧病何人问马卿。<BR>
</font></big>
<font color="#400080">林下贫居甘困守，尽教城市不知名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_35 </em></strong></font><font
face="黑体" color="#800080"> </font><font size="4" color="#800080" face="宋体">【赠浙西李相公】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">长庚烈烈独遥天，盛世应知降谪仙。月里昔曾分兔药，<BR>
</font></big>
<font color="#400080">人间今喜得椿年。文章政事追先达，冠盖声华羡昔贤。<BR>
</font></big>
<font color="#400080">尊酒与君称寿毕，春风入醉绮罗筵。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_36 </em></strong></font><font
face="黑体" color="#800080"> </font><font size="4" color="#800080" face="宋体">【天台】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">碧溪流水泛桃花，树绕天台迥不赊。洞里无尘通客境，<BR>
</font></big>
<font color="#400080">人间有路入仙家。鸡鸣犬吠三山近，草静云和一径斜。<BR>
</font></big>
<font color="#400080">此地不知何处去，暂留琼卧烟霞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_37 </em></strong></font><font
face="黑体" color="#800080"> </font><font size="4" color="#800080" face="宋体">【送陈衡】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">秋江烟景晚苍苍，江上离人促去航。千里一官嗟独往，<BR>
</font></big>
<font color="#400080">十年双鬓付三霜。云迷楼曲亲庭远，梦绕通山客路长。<BR>
</font></big>
<font color="#400080">不必临风悲冷落，古来白首尚为郎。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_38 </em></strong></font><font
face="黑体" color="#800080"> </font><font size="4" color="#800080" face="宋体">【送沈翔】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">江上西风一棹归，故人此别会应稀。清朝尽道无遗逸，<BR>
</font></big>
<font color="#400080">当路谁曾访少微。谩有才华嗟未达，闲寻鸥鸟暂忘机。<BR>
</font></big>
<font color="#400080">临岐不用空惆怅，未必新丰老布衣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_39 </em></strong></font><font
face="黑体" color="#800080"> </font><font size="4" color="#800080" face="宋体">【过蠡湖】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">东湖烟水浩漫漫，湘浦秋声入夜寒。风外暗香飘落粉，<BR>
</font></big>
<font color="#400080">月中清影舞离鸾。多情袁尹频移席，有道乔仙独倚阑。<BR>
</font></big>
<font color="#400080">几度篝帘相对处，无边诗思到吟坛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_40 </em></strong></font><font
face="黑体" color="#800080"> </font><font size="4" color="#800080" face="宋体">【登环翠楼】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">山中地僻好藏修，寂寂幽居架小楼。云树四围当户暝，<BR>
</font></big>
<font color="#400080">烟岚一带隔帘浮。举杯对月邀诗兴，抚景令人豁醉眸。<BR>
</font></big>
<font color="#400080">我亦人间肥遁客，也将踪迹寄林丘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_41 </em></strong></font><font
face="黑体" color="#800080"> </font><font size="4" color="#800080" face="宋体">【游淮云寺】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">白云深锁沃州山，冠盖登临众仰攀。松径风清闻鹤唳，<BR>
</font></big>
<font color="#400080">昙花香暝见僧还。玄机隐隐应难觉，尘事悠悠了不关。<BR>
</font></big>
<font color="#400080">兴尽凡缘因未晚，裴回依旧到人间。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_42 </em></strong></font><font
face="黑体" color="#800080"> </font><font size="4" color="#800080" face="宋体">【游报本寺】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">山房寂寂荜门开，此日相期社友来。雅兴共寻方外乐，<BR>
</font></big>
<font color="#400080">新诗争羡郢中才。茶烟袅袅笼禅榻，竹影萧萧扫径苔。<BR>
</font></big>
<font color="#400080">醉后不知明月上，狂歌直到夜深回。<br><BR>
<font color="#400080">了然尘事不相关，锡杖时时独看山。白发任教双鬓改，<BR>
</font></big>
<font color="#400080">黄金难买一生闲。不留活计存囊底，赢得诗名满世间。<BR>
</font></big>
<font color="#400080">自笑微躯长碌碌，几时来此学无还。<BR>
<P><big><font size="3" face="黑体" color="#000080"><strong><em>&nbsp;&nbsp; 卷467_43 </em></strong></font><font
face="黑体" color="#800080"> </font><font size="4" color="#800080" face="宋体">【题陈侯竹亭】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">曾向幽亭一榻分，清风满座绝尘氛。丹山凤泣钩帘听，<BR>
</font></big>
<font color="#400080">沧海龙吟对酒闻。漠漠暝阴笼砌月，盈盈寒翠动湘云。<BR>
</font></big>
<font color="#400080">岁寒高节谁能识，独有王猷爱此君。<BR>
<P><big><font size="3" face="黑体" color="#000080"><strong><em>&nbsp;&nbsp; 卷467_44 </em></strong></font><font
face="黑体" color="#800080"> </font><font size="4" color="#800080" face="宋体">【送报本寺分韵得通字】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">几度乘闲谒梵宫，此郎声价重江东。贵侯知重曾忘势，<BR>
</font></big>
<font color="#400080">闲客频来也悟空。满地新蔬和雨绿，半林残叶带霜红。<BR>
</font></big>
<font color="#400080">□□□□□□□，□□□□□□□。<BR>
<P><big><font size="3" face="黑体" color="#000080"><strong><em>&nbsp;&nbsp; 卷467_45 </em></strong></font><font
face="黑体" color="#800080"> </font><font size="4" color="#800080" face="宋体">【寄永平友人】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">故人千里隔天涯，几度临风动远思。贾谊上书曾伏阙，<BR>
</font></big>
<font color="#400080">仲舒陈策欲匡时。高风落落谁同调，往事悠悠我独悲。<BR>
</font></big>
<font color="#400080">何日归来话畴昔，一樽重叙旧襟期。<BR>
<font color="#400080">朔风猎猎惨寒沙，关月寥寥咽暮笳。放逐一心终去国，<BR>
</font></big>
<font color="#400080">驱驰千里未还家。青蝇点玉原非病，沧海遗珠世所嗟。<BR>
</font></big>
<font color="#400080">直道未容淹屈久，暂劳踪迹寄天涯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_46 </em></strong></font><font
face="黑体" color="#800080"> </font><font size="4" color="#800080" face="宋体">【陈使君山庄】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">新卜幽居地自偏，士林争羡使君贤。数椽潇洒临溪屋，<BR>
</font></big>
<font color="#400080">十亩膏腴附郭田。流水断桥芳草路，淡烟疏雨落花天。<BR>
</font></big>
<font color="#400080">秋成准拟重来此，沉醉何妨一榻眠。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_47 </em></strong></font><font
face="黑体" color="#800080"> </font><font size="4" color="#800080" face="宋体">【题寺壁】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">僧家胜景瞰平川，雾重岚深马不前。宛转数声花外鸟，<BR>
</font></big>
<font color="#400080">往来几叶渡头船。青山远隔红尘路，碧殿深笼绿树烟。<BR>
</font></big>
<font color="#400080">闻道此中堪遁迹，肯容一榻学逃禅。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_48 </em></strong></font><font
face="黑体" color="#800080"> </font><font size="4" color="#800080" face="宋体">【送徐浩】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">渡口潮平促去舟，莫辞尊酒暂相留。弟兄聚散云边雁，<BR>
</font></big>
<font color="#400080">踪迹浮沉水上鸥。千里好山青入楚，几家深树碧藏楼。<BR>
</font></big>
<font color="#400080">知君此去情偏切，堂上椿萱雪满头。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_49 </em></strong></font><font
face="黑体" color="#800080"> </font><font size="4" color="#800080" face="宋体">【谢惠剑】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">感君三尺铁，挥攉鬼神惊。浩气中心发，雄风两腋生。<BR>
</font></big>
<font color="#400080">犬戎从此灭，巢穴不时平。万里横行去，封侯赖有成。
<P><big><font size="3" face="黑体" color="#000080"><strong><em>&nbsp;&nbsp; 卷467_50 </em></strong></font><font
face="黑体" color="#800080"> </font><font size="4" color="#800080" face="宋体">【送僧】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">梵王生别思，之子事遐征。烟水浮杯渡，云山只履行。<BR>
</font></big>
<font color="#400080">三生尘梦醒，一锡衲衣轻。此去家林近，飘飘物外情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_51 </em></strong></font><font
face="黑体" color="#800080"> </font><font size="4" color="#800080" face="宋体">【送友人】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">有客棹扁舟，相逢不暂留。衣冠重文物，诗酒足风流。<BR>
</font></big>
<font color="#400080">官路生归兴，家林想旧游。临岐分手后，乘月过苏州。<br>
<P><big><font size="3" face="黑体" color="#000080"><strong><em>&nbsp;&nbsp; 卷467_52 </em></strong></font><font
face="黑体" color="#800080"> </font><font size="4" color="#800080" face="宋体">【题朱庆馀闲居四首】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">潇洒藏修处，琴书与画图。白丁门外远，俗子眼前无。<BR>
</font></big>
<font color="#400080">楚楚临轩竹，青青映水蒲。道人能爱静，诸事近清枯。<BR><BR>
<font color="#400080">尽日衡门闭，苍苔一径新。客心非厌静，悟道不忧贫。<BR>
</font></big>
<font color="#400080">白屋悬尘榻，清樽忆故人。近来疏懒甚，诗债后吟身。<BR><BR>
<font color="#400080">闲客幽栖处，潇然一草庐。路通元亮宅，门对子云居。<BR>
</font></big>
<font color="#400080">按剑心犹壮，琴书乐有馀。黄金都散尽，收得邺侯书。<BR><BR>
<font color="#400080">寂寥荒馆下，投老欲何为。草色凝陈榻，书声出董帷。<BR>
</font></big>
<font color="#400080">闲云长作伴，归鹤独相随。才薄知无用，安贫不自危。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_53 </em></strong></font><font
face="黑体" color="#800080"> </font><font size="4" color="#800080" face="宋体">【寄张源】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">咫尺西江路，悲欢暂莫闻。青年俱未达，白社独离群。<BR>
</font></big>
<font color="#400080">曲径荒秋草，衡茅掩夕曛。相思不相见，愁绝赋停云。<br>
<P><big><font size="3" face="黑体" color="#000080"><strong><em>&nbsp;&nbsp; 卷467_54 </em></strong></font><font
face="黑体" color="#800080"> </font><font size="4" color="#800080" face="宋体">【题竹】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">潇洒碧玉枝，清风追晋贤。数点渭川雨，一缕湘江烟。<BR>
</font></big>
<font color="#400080">不见凤凰尾，谁识珊瑚鞭。柯亭丁相遇，惊听奏钧天。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_55 </em></strong></font><font
face="黑体" color="#800080"> </font><font size="4" color="#800080" face="宋体">【有感】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">盛世嗟沉伏，中情怏未舒。途穷悲阮籍，病久忆相如。<BR>
</font></big>
<font color="#400080">无客空尘榻，闲门闭草庐。不胜岑绝处，高卧半床书。
<P><big><font size="3" face="黑体" color="#000080"><strong><em>&nbsp;&nbsp; 卷467_56 </em></strong></font><font
face="黑体" color="#800080"> </font><font size="4" color="#800080" face="宋体">【题山房壁】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">珠林春寂寂，宝地夜沉沉。玄奥凝神久，禅机入妙深。<BR>
</font></big>
<font color="#400080">参同大块理，窥测至人心。定处波罗蜜，须从物外寻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_57 </em></strong></font><font
face="黑体" color="#800080"> </font><font size="4" color="#800080" face="宋体">【访请上人】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">曲径绕丛林，钟声杂梵音。松风吹定衲，萝月照禅心。<BR>
</font></big>
<font color="#400080">抚景吟行远，谈玄入悟深。不能尘鞅脱，聊复一登临。<br>
<P><big><font size="3" face="黑体" color="#000080"><strong><em>&nbsp;&nbsp; 卷467_58 </em></strong></font><font
face="黑体" color="#800080"> </font><font size="4" color="#800080" face="宋体">【送范启东】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">杨柳春江上，东风一棹轻。行囊归客兴，尊酒故人情。<BR>
</font></big>
<font color="#400080">画史名当代，声华重两京。临岐分手处，无奈别离生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_59 </em></strong></font><font
face="黑体" color="#800080"> </font><font size="4" color="#800080" face="宋体">【客中作】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">十年江汉客，几度帝京游。迹比风前叶，身如水上鸥。<BR>
</font></big>
<font color="#400080">醉吟愁里月，羞对镜中秋。怅望频回首，西风忆故丘。
<P><big><font size="3" face="黑体" color="#000080"><strong><em>&nbsp;&nbsp; 卷467_60 </em></strong></font><font
face="黑体" color="#800080"> </font><font size="4" color="#800080" face="宋体">【赠韩】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">京国久知名，江河近识荆。不辞今日醉，便有故人情。<BR>
</font></big>
<font color="#400080">细雨孤鸿远，西风一棹轻。暂时分手去，应不负诗盟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷467_61 </em></strong></font><font
face="黑体" color="#800080"> </font><font size="4" color="#800080" face="宋体">【禁烟作】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">柳拖金缕拂朱栏，花扑香尘满绣鞍。<br>尊酒临风酬令节，越罗衣薄觉春寒。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷467_62 </em></strong></font><font
face="黑体" color="#800080"> </font><font size="4" color="#800080" face="宋体">【闽中回】<a
href="authers/qzz_0900.htm" target="_blank"></font><font size="3" color="#0080FF"><font face="黑体">牟融</font></a></big> 
<br>
</font><br>
<font color="#400080">帆影随风过富阳，橹声摇月下钱塘。<br>千山积雪凝寒碧，梦入枫宸绕御床。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
