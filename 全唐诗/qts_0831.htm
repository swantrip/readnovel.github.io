<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷八百三十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷八百三十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷831_1 </em></strong></font><font
face="黑体" color="#800080"> </font><font size="4" color="#800080" face="宋体">【夜寒寄卢给事二首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">刻羽流商否，霜风动地吹。迩来唯自惜，知合是谁知。<BR>
</font></big>
<font color="#400080">堑雪消难尽，邻僧睡太奇。知音不可得，始为一吟之。<br>
<font color="#400080">心苦味不苦，世衰吾道微。清如吞雪雹，谁把比珠玑。<BR>
</font></big>
<font color="#400080">作者相收拾，常人任是非。旧居沧海上，归去即应归。
<P><big><font size="3" face="黑体" color="#000080"><strong><em>&nbsp;&nbsp; 卷831_2 </em></strong></font><font
face="黑体" color="#800080"> </font><font size="4" color="#800080" face="宋体">【送叶蒙赴举】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">年年屈复屈，惆怅曲江湄。自古身荣者，多非年少时。<BR>
</font></big>
<font color="#400080">空囊投刺远，大雪入关迟。来岁还公道，平人不用疑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_3 </em></strong></font><font
face="黑体" color="#800080"> </font><font size="4" color="#800080" face="宋体">【闻王V常侍卒三首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">世乱君巡狩，清贤又告亡。星辰皆有角，日月略无光。<BR>
</font></big>
<font color="#400080">金柱连天折，瑶阶被贼荒。令人转惆怅，无路问苍苍。<br>
<font color="#400080">宗社运微衰，山摧甘井枯。不知千载后，更有此人无。<BR>
</font></big>
<font color="#400080">政入龚黄甲，诗轻沈宋徒。受恩酬未得，不觉只长吁。<BR>
<font color="#400080">傥在扶天步，重兴古国风。还如齐晏子，再见狄梁公。<BR>
</font></big>
<font color="#400080">棠树梅溪北，佳城舜庙东。谁修循吏传，对此莫匆匆。<br>
<P><big><font size="3" face="黑体" color="#000080"><strong><em>&nbsp;&nbsp; 卷831_4 </em></strong></font><font
face="黑体" color="#800080"> </font><font size="4" color="#800080" face="宋体">【秋晚野步】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">藤屦兼闽竹，吟行一水傍。树凉蝉不少，溪断路多荒。<BR>
</font></big>
<font color="#400080">烧岳阴风起，田家浊酒香。登高吟更苦，微月出苍茫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_5 </em></strong></font><font
face="黑体" color="#800080"> </font><font size="4" color="#800080" face="宋体">【闻大愿和尚顺世三首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">王室今如毁，仍闻丧我师。古容图得否，内院去无疑。<BR>
</font></big>
<font color="#400080">岳鬼月中哭，松龛雪次隳。直须文五色，始可立高碑。<BR>
<font color="#400080">邺卫松杉外，芝兰季孟间。尽希重诏出，只待六龙还。<BR>
</font></big>
<font color="#400080">不疾成千古，令焚动四山。感恩终有泪，遥寄水潺潺。<br>
<font color="#400080">师禀尽名卿，孤峰老称情。若游三点外，争把七贤平。<BR>
</font></big>
<font color="#400080">苦雾埋空室，啼猿有咽声。今朝益惆怅，曾沐下床迎。
<P><big><font size="3" face="黑体" color="#000080"><strong><em>&nbsp;&nbsp; 卷831_6 </em></strong></font><font
face="黑体" color="#800080"> </font><font size="4" color="#800080" face="宋体">【闻叶蒙及第】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">忆昨送君诗，平人不用疑。吾徒若不得，天道即应私。<BR>
</font></big>
<font color="#400080">尘土茫茫晓，麟龙草草骑。相思不可见，又是落花时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_7 </em></strong></font><font
face="黑体" color="#800080"> </font><font size="4" color="#800080" face="宋体">【送僧之灵夏】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">旧识为边帅，师游胜事兼。连天唯白草，野饼有红盐。<BR>
</font></big>
<font color="#400080">蕃近风多勃，河浑碛半淹。因知心似月，处处有人瞻。<br>
<P><big><font size="3" face="黑体" color="#000080"><strong><em>&nbsp;&nbsp; 卷831_8 </em></strong></font><font
face="黑体" color="#800080"> </font><font size="4" color="#800080" face="宋体">【书无相道人庵】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">造化太茫茫，端居紫石房。心遗无句句，顶处有霜霜。<BR>
</font></big>
<font color="#400080">白鹿眠枯叶，清泉洒毳囊。寄言疑未决，须道雪溪旁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_9 </em></strong></font><font
face="黑体" color="#800080"> </font><font size="4" color="#800080" face="宋体">【明进士北斋避暑】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">相访多冲雨，由来德有邻。卷帘繁暑退，湿树一蝉新。<BR>
</font></big>
<font color="#400080">道在谁为主，吾衰自有因。只应江海上，还作狎鸥人。
<P><big><font size="3" face="黑体" color="#000080"><strong><em>&nbsp;&nbsp; 卷831_10 </em></strong></font><font
face="黑体" color="#800080"> </font><font size="4" color="#800080" face="宋体">【晚春寄吴融、于竞二侍郎】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">白头为远客，常忆白云间。只觉老转老，不知闲是闲。<BR>
</font></big>
<font color="#400080">花含宜细雨，室冷是深山。唯有霜台客，依依是往还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_11 </em></strong></font><font
face="黑体" color="#800080"> </font><font size="4" color="#800080" face="宋体">【喜不思上人来】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">沃州那不住，一别许多时。几度怀君夜，相逢出梦迟。<BR>
</font></big>
<font color="#400080">瓶担千丈瀑，偈是七言诗。若向罗浮去，伊余亦愿随。<br>
<P><big><font size="3" face="黑体" color="#000080"><strong><em>&nbsp;&nbsp; 卷831_12 </em></strong></font><font
face="黑体" color="#800080"> </font><font size="4" color="#800080" face="宋体">【秋怀赤松道士】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">仙观在云端，相思星斗寒。常怜呼鹤易，却恨见君难。<BR>
</font></big>
<font color="#400080">石罅青蛇湿，风z白菌干。终期花月下，坛上听君弹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_13 </em></strong></font><font
face="黑体" color="#800080"> </font><font size="4" color="#800080" face="宋体">【送刘逖赴闽辟】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">离乱生涯尽，依刘是见机。从来吟太苦，不得力还稀。<BR>
</font></big>
<font color="#400080">路入闽山熟，江浮瘴雨肥。何须折杨柳，相送已依依。
<P><big><font size="3" face="黑体" color="#000080"><strong><em>&nbsp;&nbsp; 卷831_14 </em></strong></font><font
face="黑体" color="#800080"> </font><font size="4" color="#800080" face="宋体">【苦雨中作】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">通宵复连夕，其状只如倾。却遣思山者，忽然嫌水声。<BR>
</font></big>
<font color="#400080">好花飘草尽，古壁欲云生。不奈天难问，迢迢远客情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_15 </em></strong></font><font
face="黑体" color="#800080"> </font><font size="4" color="#800080" face="宋体">【送僧归日本】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">焚香祝海灵，开眼梦中行。得达即便是，无生可作轻。<BR>
</font></big>
<font color="#400080">流黄山火著，碇石索雷鸣。想到夷王礼，还为上寺迎。<br>
<P><big><font size="3" face="黑体" color="#000080"><strong><em>&nbsp;&nbsp; 卷831_16 </em></strong></font><font
face="黑体" color="#800080"> </font><font size="4" color="#800080" face="宋体">【赠信安郑道人】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">貌古似苍鹤，心清如鼎湖。仍闻得新义，便欲注阴符。<BR>
</font></big>
<font color="#400080">点化金常有，闲行影渐无。杳兮中便是，应不食菖蒲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_17 </em></strong></font><font
face="黑体" color="#800080"> </font><font size="4" color="#800080" face="宋体">【送吏部刘相公除东川】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">帝念梓州民，年年战伐频。山川无草木，烽火没烟尘。<BR>
</font></big>
<font color="#400080">政乱皆因乱，安人必藉仁。皇天开白日，殷鼎辍诚臣。<BR>
</font></big>
<font color="#400080">一日离君侧，千官送渭滨。酒倾红琥珀，马控白骐。<BR>
</font></big>
<font color="#400080">渥泽番番降，壶浆处处陈。旌幢山色湿，邛k鸟啼新。<BR>
</font></big>
<font color="#400080">幕还名俭，良医始姓秦。军雄城似岳，地变物含春。<BR>
</font></big>
<font color="#400080">白必侵双鬓，清应诫四邻。吾皇重命相，更合是何人。
<P><big><font size="3" face="黑体" color="#000080"><strong><em>&nbsp;&nbsp; 卷831_18 </em></strong></font><font
face="黑体" color="#800080"> </font><font size="4" color="#800080" face="宋体">【送智光禅伯】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">万事归一衲，曹溪初去寻。从来相狎辈，尽不是知音。<BR>
</font></big>
<font color="#400080">乞食林花落，穿云翠t深。终希重一见，示我祖师心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_19 </em></strong></font><font
face="黑体" color="#800080"> </font><font size="4" color="#800080" face="宋体">【夜对雪寄杜使君】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">片片含天意，纷纷势莫拘。洒于诸瑞后，忧恐一冬无。<BR>
</font></big>
<font color="#400080">鹤B声偏密，风焦片益粗。冷牵人梦转，清逼瘴根徂。<BR>
</font></big>
<font color="#400080">扫径僧倾笠，为诗士弃炉。桥高银EX，峰峻玉浮图。<BR>
</font></big>
<font color="#400080">盈尺何须问，丰年已可□。遥思郢中曲，句句出冰壶。
<P><big><font size="3" face="黑体" color="#000080"><strong><em>&nbsp;&nbsp; 卷831_20 </em></strong></font><font
face="黑体" color="#800080"> </font><font size="4" color="#800080" face="宋体">【送王毂及第后归江西】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">太宗罗俊彦，桂玉比光辉。难得终须得，言归始是归。<BR>
</font></big>
<font color="#400080">风帆天际吼，金鹗月中飞。五府如交辟，鱼书莫便稀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_21 </em></strong></font><font
face="黑体" color="#800080"> </font><font size="4" color="#800080" face="宋体">【送卢瞻罢庐陵幕归阌乡】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">文行成身事，从知贵得仁。归来还寂寞，何以慰交亲。<BR>
</font></big>
<font color="#400080">芳草色似动，胡桃花又新。昌朝有知己，好作谏垣臣。<br>
<P><big><font size="3" face="黑体" color="#000080"><strong><em>&nbsp;&nbsp; 卷831_22 </em></strong></font><font
face="黑体" color="#800080"> </font><font size="4" color="#800080" face="宋体">【避寇白沙驿作】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">避乱无深浅，苍黄古驿东。草枯牛尚，霞湿烧微红。<BR>
</font></big>
<font color="#400080">□□时时□，人愁处处同。犹逢好时否，孤坐雪鳌<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_23 </em></strong></font><font
face="黑体" color="#800080"> </font><font size="4" color="#800080" face="宋体">【闻李频员外卒】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">苍苍难可问，问答亦难闻。落叶平津岸，愁人李使君。<BR>
</font></big>
<font color="#400080">文章应力竭，茅土始天分。又逐东风去，迢迢隔岭云。
<P><big><font size="3" face="黑体" color="#000080"><strong><em>&nbsp;&nbsp; 卷831_24 </em></strong></font><font
face="黑体" color="#800080"> </font><font size="4" color="#800080" face="宋体">【江陵寄翰林韩学士】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">久住荆溪北，禅关挂绿萝。风清闲客去，睡美落花多。<BR>
</font></big>
<font color="#400080">万事皆妨道，孤峰谩忆他。新诗旧知己，始为味如何。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_25 </em></strong></font><font
face="黑体" color="#800080"> </font><font size="4" color="#800080" face="宋体">【闲居作】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">闲门微雪下，慵惰计全成。默坐便终日，孤峰只此清。<BR>
</font></big>
<font color="#400080">身心闲少梦，杉竹冷多声。唯有西峰叟，相逢眼最明。<br>
<P><big><font size="3" face="黑体" color="#000080"><strong><em>&nbsp;&nbsp; 卷831_26 </em></strong></font><font
face="黑体" color="#800080"> </font><font size="4" color="#800080" face="宋体">【和韦相公见示闲卧】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">刻形求得相，事事未尝眠。霖雨方为雨，非烟岂是烟。<BR>
</font></big>
<font color="#400080">童收庭树果，风曳案头笺。仲虺专为诰，何充雅爱禅。<BR>
</font></big>
<font color="#400080">静嫌山色远，病是酒杯偏。蜩响初穿壁，兰芽半出砖。<BR>
</font></big>
<font color="#400080">堂悬金粟像，门枕御沟泉。旦沐虽频握，融帷孰敢褰。<BR>
</font></big>
<font color="#400080">德高群彦表，善植几生前。修补乌皮几，深藏子敬毡。<BR>
</font></big>
<font color="#400080">扶持千载圣，潇洒一声蝉。棋阵连残月，僧交似大颠。<BR>
</font></big>
<font color="#400080">常知生似幻，维重直如弦。饼忆莼羹美，茶思岳瀑煎。<BR>
</font></big>
<font color="#400080">只闻温树誉，堪鄙竹林贤。脱颖三千士，馨香四十年。<BR>
</font></big>
<font color="#400080">宽平开义路，淡泞润清田。哲后知如子，空王夙有缘。<BR>
</font></big>
<font color="#400080">对归香满袖，吟次月当川。休说惭如b，尧天即梵天。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_27 </em></strong></font><font
face="黑体" color="#800080"> </font><font size="4" color="#800080" face="宋体">【寄山中伉禅师】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">举世遭心使，吾师独使心。万缘冥目尽，一句不言深。<BR>
</font></big>
<font color="#400080">野火烧禅石，残霞照栗林。秋风溪上路，终愿一相寻。
<P><big><font size="3" face="黑体" color="#000080"><strong><em>&nbsp;&nbsp; 卷831_28 </em></strong></font><font
face="黑体" color="#800080"> </font><font size="4" color="#800080" face="宋体">【秋寄栖一】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">一别一公后，相思时一吁。眼中疮校未，般若偈持无。<BR>
</font></big>
<font color="#400080">卷句冰团大，炉烟枥橛粗。劝君君记取，不用更他图。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_29 </em></strong></font><font
face="黑体" color="#800080"> </font><font size="4" color="#800080" face="宋体">【怀匡山山长二首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">白石峰之半，先生好在么。卷帘当大瀑，常恨不如他。<BR>
</font></big>
<font color="#400080">杉罅龙涎溢，潭坳石发多。吾皇搜草泽，争奈谢安何。<br>
<font color="#400080">见说面前峰，寻常醉亦登。雨馀多菌出，烧甚古崖崩。<BR>
</font></big>
<font color="#400080">觅句曾冲虎，耕田半为僧。闻名多岁也，常恨不飞腾。
<P><big><font size="3" face="黑体" color="#000080"><strong><em>&nbsp;&nbsp; 卷831_30 </em></strong></font><font
face="黑体" color="#800080"> </font><font size="4" color="#800080" face="宋体">【怀高真动二首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">知尔今何处，孤高独不群。论诗唯许我，穷易到无文。<BR>
</font></big>
<font color="#400080">贳酒儿穿雪，寻僧月照云。何时再相见，兵寇尚纷纷。<BR><BR>
<font color="#400080">久别无消息，今秋忽得书。诸孤婚嫁苦，求己世情疏。<BR>
</font></big>
<font color="#400080">乱甚无乔木，溪多不钓鱼。只应金岳色，如尔复如余。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_31 </em></strong></font><font
face="黑体" color="#800080"> </font><font size="4" color="#800080" face="宋体">【秋末入匡山船行八首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">楚国茱萸月，吴吟梨栗船。远游无定所，高卧是何年。<BR>
</font></big>
<font color="#400080">浪卷纷纷叶，樯冲澹澹烟。去心还自喜，庐岳倚青天。<BR>
<font color="#400080">芦苇深花里，渔歌一曲长。人心虽忆越，帆态似浮湘。<BR>
</font></big>
<font color="#400080">石獭衔鱼白，汀茅浸浪黄。等闲千万里，道在亦无妨。<br>
<font color="#400080">岛上离家化，茅茨竹户开。黄桑双鹊喜，白日有谁来。<BR>
</font></big>
<font color="#400080">担浪浇秋芋，缘滩取净苔。回头深自愧，旧业本蒿莱。<BR>
<font color="#400080">匡阜层层翠，修江叠叠波。从来未曾到，此去复如何。<BR>
</font></big>
<font color="#400080">水庙寒鸦集，沙村夕照多。谁如垂钓者，孤坐鬓皤皤。<br>
<font color="#400080">晚泊苍茫浦，风微浪亦粗。估喧如亥合，樯密似林枯。<BR>
</font></big>
<font color="#400080">地峻湖无□，潮寒蚌有珠。东西无定所，何用问前途。<BR>
<font color="#400080">岛香思贾岛，江碧忆清江。囊橐谁相似，馋慵世少双。<BR>
</font></big>
<font color="#400080">鼍惊入窟月，烧到系船桩。谩有归乡梦，前头是楚邦。<br>
<font color="#400080">南北虽无适，东西亦似萍。霞根生石片，象迹坏沙汀。<BR>
</font></big>
<font color="#400080">莽莽蒹葭赤，微微蜃蛤腥。因思范蠡辈，未免亦飘零。<BR>
<font color="#400080">晓色千樯去，长江八月时。雨淙山骨出，槔蟀缎伪啊<BR>
</font></big>
<font color="#400080">野水田黑，荒汀独鸟痴。如今是清世，谁道出山迟。<br>
<P><big><font size="3" face="黑体" color="#000080"><strong><em>&nbsp;&nbsp; 卷831_32 </em></strong></font><font
face="黑体" color="#800080"> </font><font size="4" color="#800080" face="宋体">【送僧归华山】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">心枯衲亦枯，归岳揭空盂。七贵留不住，孤云出更孤。<BR>
</font></big>
<font color="#400080">烧灰犹汤足，雪片似黏须。他日如相觅，还应道到吴。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_33 </em></strong></font><font
face="黑体" color="#800080"> </font><font size="4" color="#800080" face="宋体">【送友人之岭外】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">五岭难为客，君游早晚回。一囊秋课苦，万里瘴云开。<BR>
</font></big>
<font color="#400080">金柱根应动，风雷舶欲来。明时好□进，莫滞长卿才。
<P><big><font size="3" face="黑体" color="#000080"><strong><em>&nbsp;&nbsp; 卷831_34 </em></strong></font><font
face="黑体" color="#800080"> </font><font size="4" color="#800080" face="宋体">【送卢舍人朝觐】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">膻行无为日，垂衣帝道亨。圣真千载圣，明必万年明。<BR>
</font></big>
<font color="#400080">重德须朝觐，流年不可轻。洪才传出世，清甲得高名。<BR>
</font></big>
<font color="#400080">罕玉藏无映，嵇松画不成。起衔轩后敕，醉别亚夫营。<BR>
</font></big>
<font color="#400080">烧阔荆州熟，霞新岘首晴。重重尧雨露，去去汉公卿。<BR>
</font></big>
<font color="#400080">白发应从白，清贫但更清。梦缘丹陛险，春傍彩衣生。<BR>
</font></big>
<font color="#400080">既握钟繇笔，须调傅说羹。倘因星使出，一望问支铿。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_35 </em></strong></font><font
face="黑体" color="#800080"> </font><font size="4" color="#800080" face="宋体">【上冯使君山水障子】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">忆山归未得，画出亦堪怜。崩岸全隳路，荒村半有烟。<BR>
</font></big>
<font color="#400080">笔句冈势转，墨抢烧痕颠。远浦深通海，孤峰冷倚天。<BR>
</font></big>
<font color="#400080">柴棚坐逸士，露茗煮红泉。绣与莲峰竞，威如剑阁牵。<BR>
</font></big>
<font color="#400080">石门关麈鹿，气候有神仙。茅屋书窗小，苔阶滴瀑圆。<BR>
</font></big>
<font color="#400080">松根击石朽，桂叶蚀霜鲜。画出欺王墨，擎将献惠连。<BR>
</font></big>
<font color="#400080">新诗宁妄说，旧隐实如然。愿似窗中列，时闻大雅篇。<br>
<P><big><font size="3" face="黑体" color="#000080"><strong><em>&nbsp;&nbsp; 卷831_36 </em></strong></font><font
face="黑体" color="#800080"> </font><font size="4" color="#800080" face="宋体">【送令狐焕赴阙】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">渚宫遥落日，相送碧江湄。陟也须为相，天乎更赞谁。<BR>
</font></big>
<font color="#400080">风高樯力出，霞热鸟行迟。此去多来客，无忘慰所思。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_37 </em></strong></font><font
face="黑体" color="#800080"> </font><font size="4" color="#800080" face="宋体">【送吴融员外赴阙】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">汉文思贾傅，贾傅遂生还。今日又如此，送君非等闲。<BR>
</font></big>
<font color="#400080">云寒犹惜雪，烧猛似烹山。应笑无机者，腾腾天地间。
<P><big><font size="3" face="黑体" color="#000080"><strong><em>&nbsp;&nbsp; 卷831_38 </em></strong></font><font
face="黑体" color="#800080"> </font><font size="4" color="#800080" face="宋体">【送姚洎拾遗自江陵幕赴京】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">捧诏动征轮，分飞楚水滨。由来真庙器，多作伏蒲人。<BR>
</font></big>
<font color="#400080">舍鲁知非愿，朝天不话贫。沙头千骑送，岛上一蝉新。<BR>
</font></big>
<font color="#400080">莫使身侵贵，无矜贵逼身。玉阶凝正色，兰苑涨芳尘。<BR>
</font></big>
<font color="#400080">銮辂方离华，车书渐似秦。流年飘倏忽，书札莫因循。<BR>
</font></big>
<font color="#400080">凉雨鸣红叶，非烟闭紫宸。凭将西社意，一说向荀陈。<br>
<P><big><font size="3" face="黑体" color="#000080"><strong><em>&nbsp;&nbsp; 卷831_39 </em></strong></font><font
face="黑体" color="#800080"> </font><font size="4" color="#800080" face="宋体">【送僧入石霜】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">举世只堪吁，空知与道俱。论心齐至圣，对镜破凡夫。<BR>
</font></big>
<font color="#400080">业王如云合，头低似箭驱。三清徒妄想，千载亦须臾。<BR>
</font></big>
<font color="#400080">唯我流阳叟，深云领毳徒。尽骑香白象，皆握月明珠。<BR>
</font></big>
<font color="#400080">寂寞排松榻，斓斑半雪须。苔侵长者论，岚蚀祖师图。<BR>
</font></big>
<font color="#400080">翠t金钟晓，香林宝月孤。缕氚字海赫赫共洪炉。<BR>
</font></big>
<font color="#400080">山色锄难尽，松根踏欲无。难评传的的，须到不区区。<BR>
</font></big>
<font color="#400080">撩舍新罗瘦，炉烟么帧Ｉ债平虎窟，分瀑入香厨。<BR>
</font></big>
<font color="#400080">师去情何切，人间事莫拘。穿林宿古冢，踏叶揭空盂。<BR>
</font></big>
<font color="#400080">无事终无事，令枯便合枯。他年相觅在，亦不是生苏。
<P><big><font size="3" face="黑体" color="#000080"><strong><em>&nbsp;&nbsp; 卷831_40 </em></strong></font><font
face="黑体" color="#800080"> </font><font size="4" color="#800080" face="宋体">【送僧归南康】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">壳壳学得律，还乡见苦情。远思芳草盛，不入楚山行。<BR>
</font></big>
<font color="#400080">帆入汀烟健，经吟戍月清。到乡同学辈，应到赣江迎。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_41 </em></strong></font><font
face="黑体" color="#800080"> </font><font size="4" color="#800080" face="宋体">【送陈秀才赴举兼寄韩舍人】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">主圣臣贤日，求名莫等闲。直须诗似玉，不用力如山。<BR>
</font></big>
<font color="#400080">草白兵初息，年丰驾已还。凭将安养意，一说向曾颜。<br>
<P><big><font size="3" face="黑体" color="#000080"><strong><em>&nbsp;&nbsp; 卷831_42 </em></strong></font><font
face="黑体" color="#800080"> </font><font size="4" color="#800080" face="宋体">【送友人及第后归台州】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">得桂为边辟，翩翩颇合宜。嫖姚留不住，昼锦已归迟。<BR>
</font></big>
<font color="#400080">岛侧花藏虎，湖心浪撼棋。终期华顶下，共礼渌身师。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_43 </em></strong></font><font
face="黑体" color="#800080"> </font><font size="4" color="#800080" face="宋体">【晚春寄张侍郎】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">遐想涪陵岸，山花半已残。人心何以遣，天步正艰难。<BR>
</font></big>
<font color="#400080">鸟听黄袍小，城临白帝寒。应知窗下梦，日日到江干。
<P><big><font size="3" face="黑体" color="#000080"><strong><em>&nbsp;&nbsp; 卷831_44 </em></strong></font><font
face="黑体" color="#800080"> </font><font size="4" color="#800080" face="宋体">【寄景判官兼思州叶使君】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">独住西峰半，寻常欲下难。石多桐屐，香甚药花干。<BR>
</font></big>
<font color="#400080">荏苒新莺老，穷通亦自宽。髯参与短簿，始为一吟看。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_45 </em></strong></font><font
face="黑体" color="#800080"> </font><font size="4" color="#800080" face="宋体">【送卢秀才应举】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">几载阻兵荒，一名终不忘。还冲猛风雪，如画冷朝阳。<BR>
</font></big>
<font color="#400080">句好慵将出，囊空却不忙。明年公道日，去去必穿杨。<br>
<P><big><font size="3" face="黑体" color="#000080"><strong><em>&nbsp;&nbsp; 卷831_46 </em></strong></font><font
face="黑体" color="#800080"> </font><font size="4" color="#800080" face="宋体">【闻新蝉寄桂雍】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">新蝉终夜叫，GG隔溪濉６庞钊韵嘣樱故人闻不闻。<BR>
</font></big>
<font color="#400080">卷帘花动月，冥目砌生云。终共谢时去，西山鸾鹤群。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷831_47 </em></strong></font><font
face="黑体" color="#800080"> </font><font size="4" color="#800080" face="宋体">【寄怀楚和尚二首】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">吾师师子儿，而复貌瑰奇。何得文明代，不为王者师。<BR>
</font></big>
<font color="#400080">铁盂汤雪早，石炭煮茶迟。谩有参寻意，因循到乱时。<BR>
<font color="#400080">跳踯诸峰险，回翔万里空。争将金锁锁，那把玉笼笼。<BR>
</font></big>
<font color="#400080">印缺香崩火，窗疏蝎吃风。永怀今已矣，吟坐雪鳌<br>
<P><big><font size="3" face="黑体" color="#000080"><strong><em>&nbsp;&nbsp; 卷831_48 </em></strong></font><font
face="黑体" color="#800080"> </font><font size="4" color="#800080" face="宋体">【和韦相公话婺州陈事】<a
href="authers/qzz_1834.htm" target="_blank"></font><font size="3" color="#0080FF"><font face="黑体">贯休</font></a></big> 
<br>
</font><br>
<font color="#400080">昔事堪惆怅，谈玄爱白牛。千场花下醉，一片梦中游。<BR>
</font></big>
<font color="#400080">耕避初平石，烧残沈约楼。无因更重到，且副济川舟。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
