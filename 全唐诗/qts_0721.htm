<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百二十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百二十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷721_1 </em></strong></font><font
face="黑体" color="#800080"> </font><font size="4" color="#800080" face="宋体">【赠唐山人】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">垂须长似发，七十色如p。醉眼青天小，吟情太华低。<BR>
</font></big>
<font color="#400080">千年松绕屋，半夜雨连溪。邛蜀路无限，往来琴独携。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_2 </em></strong></font><font
face="黑体" color="#800080"> </font><font size="4" color="#800080" face="宋体">【送云卿上人游安南（一作送僧游南海）】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">春往海南边，秋闻半夜蝉。鲸吞洗钵水，犀触点灯船。<BR>
</font></big>
<font color="#400080">岛屿分诸国，星河共一天。长安却回日，松偃旧房前。
<P><big><font size="3" face="黑体" color="#000080"><strong><em>&nbsp;&nbsp; 卷721_3 </em></strong></font><font
face="黑体" color="#800080"> </font><font size="4" color="#800080" face="宋体">【郑补阙山居】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">高节谏垣客，白云居静坊。马饥餐落叶，鹤病晒残阳。<BR>
</font></big>
<font color="#400080">野雾昏朝烛，溪笺惹御香。相招倚蒲壁，论句夜何长。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_4 </em></strong></font><font
face="黑体" color="#800080"> </font><font size="4" color="#800080" face="宋体">【送曹郎中南归，时南中用军】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">桂水净和天，南归似谪仙。系绦轻象笏，买布接蛮船。<BR>
</font></big>
<font color="#400080">海气蒸鼙软，江风激箭偏。罢郎吟乱里，帝远岂知贤。<br>
<P><big><font size="3" face="黑体" color="#000080"><strong><em>&nbsp;&nbsp; 卷721_5 </em></strong></font><font
face="黑体" color="#800080"> </font><font size="4" color="#800080" face="宋体">【锦江陪兵部郑侍郎话诗著棋】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">落叶溅吟身，会棋云外人。海枯搜不尽，天定著长新。<BR>
</font></big>
<font color="#400080">月上分题遍，钟残布子匀。忘餐二绝境，取意铸陶钧。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_6 </em></strong></font><font
face="黑体" color="#800080"> </font><font size="4" color="#800080" face="宋体">【中秋月】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">四十五秋宵，月分千里毫。冷沉中岳短，光溢太行高。<BR>
</font></big>
<font color="#400080">不寐清人眼，移栖湿鹤毛。露华台上别，吟望十年劳。
<P><big><font size="3" face="黑体" color="#000080"><strong><em>&nbsp;&nbsp; 卷721_7 </em></strong></font><font
face="黑体" color="#800080"> </font><font size="4" color="#800080" face="宋体">【送沈光赴福幕（一作送福州从事）】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">泉齐岭鸟飞，雨熟荔枝肥。南斗看应近，北人来恐稀。<BR>
</font></big>
<font color="#400080">潮浮廉使宴，珠照岛僧归。幕下逢迁拜，何官着茜衣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_8 </em></strong></font><font
face="黑体" color="#800080"> </font><font size="4" color="#800080" face="宋体">【郊山舍题赵处士林亭】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">圭峰秋后叠，乱叶落寒墟。四五百竿竹，二三千卷书。<BR>
</font></big>
<font color="#400080">云深猿拾栗，雨霁蚁缘蔬。只隔门前水，如同万里馀。<br>
<P><big><font size="3" face="黑体" color="#000080"><strong><em>&nbsp;&nbsp; 卷721_9 </em></strong></font><font
face="黑体" color="#800080"> </font><font size="4" color="#800080" face="宋体">【赋得送贾岛谪长江】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">敲驴吟雪月，谪出国西门。行傍长江影，愁深汨水魂。<BR>
</font></big>
<font color="#400080">筇携过竹寺，琴典在花村。饥拾山松子，谁知贾傅孙。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_10 </em></strong></font><font
face="黑体" color="#800080"> </font><font size="4" color="#800080" face="宋体">【河阳道中】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">冲风仍蹑冻，提辔手频呵。得事应须早，愁人不在多。<BR>
</font></big>
<font color="#400080">雪田平入塞，烟郭曲随河。翻忆江涛里，船中睡盖蓑。
<P><big><font size="3" face="黑体" color="#000080"><strong><em>&nbsp;&nbsp; 卷721_11 </em></strong></font><font
face="黑体" color="#800080"> </font><font size="4" color="#800080" face="宋体">【送知己赴濮州】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">中路行僧谒，邮亭话海涛。剑摇林落，旗闪岳禽高。<BR>
</font></big>
<font color="#400080">苔长空州狱，花开梦省曹。濮阳流政化，一半布风骚。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_12 </em></strong></font><font
face="黑体" color="#800080"> </font><font size="4" color="#800080" face="宋体">【送行脚僧】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">瓶枕绕腰垂，出门何所之。毳衣沾雨重，棕笠看山欹。<BR>
</font></big>
<font color="#400080">夜观入枯树，野眠逢断碑。邻房母泪下，相课别离词。<br>
<P><big><font size="3" face="黑体" color="#000080"><strong><em>&nbsp;&nbsp; 卷721_13 </em></strong></font><font
face="黑体" color="#800080"> </font><font size="4" color="#800080" face="宋体">【龙州送人赴举】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">献策赴招携，行宫积翠西。挈囊秋卷重，转栈晚峰齐。<BR>
</font></big>
<font color="#400080">踏月趋金阙，拂云看御题。飞鸣岂回顾，独鹤困江泥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_14 </em></strong></font><font
face="黑体" color="#800080"> </font><font size="4" color="#800080" face="宋体">【送安抚从兄夷偶中丞】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">奉诏向军前，朱袍映雪鲜。河桥吹角冻，岳月卷旗圆。<BR>
</font></big>
<font color="#400080">僧救焚经火，人修著钓船。六州安抚后，万户解衣眠。
<P><big><font size="3" face="黑体" color="#000080"><strong><em>&nbsp;&nbsp; 卷721_15 </em></strong></font><font
face="黑体" color="#800080"> </font><font size="4" color="#800080" face="宋体">【送远上人】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">海岳两无边，去来都偶然。齿因吟后冷，心向静中圆。<BR>
</font></big>
<font color="#400080">虫网花间井，鸿鸣雨后天。叶书归旧寺，应附载钟船。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_16 </em></strong></font><font
face="黑体" color="#800080"> </font><font size="4" color="#800080" face="宋体">【宿凤翔天柱寺穷易玄上人房】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">天柱暮相逢，吟思天柱峰。墨研青露月，茶吸白云钟。<BR>
</font></big>
<font color="#400080">卧语身粘藓，行禅顶拂松。探玄为一决，明日去临邛。<br>
<P><big><font size="3" face="黑体" color="#000080"><strong><em>&nbsp;&nbsp; 卷721_17 </em></strong></font><font
face="黑体" color="#800080"> </font><font size="4" color="#800080" face="宋体">【下第送张霞归觐江南】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">此道背于时，携归一轴诗。树沈孤鸟远，风逆蹇驴迟。<BR>
</font></big>
<font color="#400080">草入吟房坏，潮冲钓石移。恐伤欢觐意，半路摘愁髭。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_18 </em></strong></font><font
face="黑体" color="#800080"> </font><font size="4" color="#800080" face="宋体">【送人之天台】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">行李一枝藤，云边晓扣冰。丹经如不谬，白发亦何能。<BR>
</font></big>
<font color="#400080">浅井仙人境，明珠海客灯。乃知真隐者，笑就汉廷征。
<P><big><font size="3" face="黑体" color="#000080"><strong><em>&nbsp;&nbsp; 卷721_19 </em></strong></font><font
face="黑体" color="#800080"> </font><font size="4" color="#800080" face="宋体">【维摩畅林居（一作题维摩畅上人房）】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">诸方游几腊，五夏五峰销。越讲迎骑象，蕃斋忏射雕。<BR>
</font></big>
<font color="#400080">冷筇和雪倚，朽栎带云烧。从此西林老，瞥然三万朝。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_20 </em></strong></font><font
face="黑体" color="#800080"> </font><font size="4" color="#800080" face="宋体">【送张乔下第归宣州】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">诗道世难通，归宁楚浪中。早程残岳月，夜泊隔淮钟。<BR>
</font></big>
<font color="#400080">一镜随双鬓，全家老半峰。无成来往过，折尽谢亭松。<br>
<P><big><font size="3" face="黑体" color="#000080"><strong><em>&nbsp;&nbsp; 卷721_21 </em></strong></font><font
face="黑体" color="#800080"> </font><font size="4" color="#800080" face="宋体">【送卢郎中赴金州】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">云明天岭高，刺郡辍仙曹。危栈窥猿顶，公庭扫鹤毛。<BR>
</font></big>
<font color="#400080">出军青壁罅，话道白眉毫。远集歌谣客，州前泊几艘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_22 </em></strong></font><font
face="黑体" color="#800080"> </font><font size="4" color="#800080" face="宋体">【江干即事】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">病卧四更后，愁闻报早衙。隔关沈水鸟，侵郭噪园鸦。<BR>
</font></big>
<font color="#400080">吏瘦餐溪柏，身羸凭海槎。满朝吟五字，应不老烟霞。
<P><big><font size="3" face="黑体" color="#000080"><strong><em>&nbsp;&nbsp; 卷721_23 </em></strong></font><font
face="黑体" color="#800080"> </font><font size="4" color="#800080" face="宋体">【寄贺郑常侍】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">山亦怀恩地，高禽尽下飞。吏穿霞片望，僧扫月棱归。<BR>
</font></big>
<font color="#400080">省拜墀烟近，林居玉漏微。曾令驻锡话，聊用慰攀依。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_24 </em></strong></font><font
face="黑体" color="#800080"> </font><font size="4" color="#800080" face="宋体">【登楼】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">川上值楼开，寒山四面来。竹吹人语远，峰碍鸟飞回。<BR>
</font></big>
<font color="#400080">生死别离陌，朝昏云雨堆。谁知独立意，溅泪落莓苔。<br>
<P><big><font size="3" face="黑体" color="#000080"><strong><em>&nbsp;&nbsp; 卷721_25 </em></strong></font><font
face="黑体" color="#800080"> </font><font size="4" color="#800080" face="宋体">【赠禅友】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">散花留内殿，宫女梦谈禅。树杪开楼锁，云中认岳莲。<BR>
</font></big>
<font color="#400080">溪声过长耳，筇节出羸肩。飞句相招宿，多逢有月天。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_26 </em></strong></font><font
face="黑体" color="#800080"> </font><font size="4" color="#800080" face="宋体">【早春友人访别南归】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">南归来取别，穷巷坐青苔。一盏薄r酒，数枝零落梅。<BR>
</font></big>
<font color="#400080">潮生楚驿闭，星在越楼开。明日望君处，前临风月台。
<P><big><font size="3" face="黑体" color="#000080"><strong><em>&nbsp;&nbsp; 卷721_27 </em></strong></font><font
face="黑体" color="#800080"> </font><font size="4" color="#800080" face="宋体">【题云际寺】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">开门风雪顶，上彻困飞禽。猿戏青冥里，人行紫阁阴。<BR>
</font></big>
<font color="#400080">腊泉冰下出，夜磬月中寻。尽欲居岩室，如何不住心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_28 </em></strong></font><font
face="黑体" color="#800080"> </font><font size="4" color="#800080" face="宋体">【山寺老僧】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">云际众僧里，独攒眉似愁。护茶高夏腊，爱火老春秋。<BR>
</font></big>
<font color="#400080">海浪南曾病，河冰北苦游。归来诸弟子，白遍后生头。<br>
<P><big><font size="3" face="黑体" color="#000080"><strong><em>&nbsp;&nbsp; 卷721_29 </em></strong></font><font
face="黑体" color="#800080"> </font><font size="4" color="#800080" face="宋体">【同僧宿道者院】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">携文过水宿，拂席四廊尘。坠果敲楼瓦，高萤映鹤身。<BR>
</font></big>
<font color="#400080">点灯吹叶火，谈佛悟山人。尽有栖霞志，好谋三教邻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_30 </em></strong></font><font
face="黑体" color="#800080"> </font><font size="4" color="#800080" face="宋体">【古柏】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">手植知何代，年齐偃盖松。结根生别树，吹子落邻峰。<BR>
</font></big>
<font color="#400080">古干经龙嗅，高烟过雁冲。可佳繁叶尽，声不碍秋钟。
<P><big><font size="3" face="黑体" color="#000080"><strong><em>&nbsp;&nbsp; 卷721_31 </em></strong></font><font
face="黑体" color="#800080"> </font><font size="4" color="#800080" face="宋体">【赠王凤二山人】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">山兄望鹤信，山弟听乌占。养药同开鼎，休棋各枕奁。<BR>
</font></big>
<font color="#400080">相逢九江底，共到五峰尖。愿许为三友，羞将白发汀<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_32 </em></strong></font><font
face="黑体" color="#800080"> </font><font size="4" color="#800080" face="宋体">【避地冬夜与二三禅侣吟集茅斋】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">四海通禅客，搜吟会草亭。喻诠轮虬祝闭目众山青。<BR>
</font></big>
<font color="#400080">松挂敲冰杖，垆温注月瓶。独愁悬旧旆，笏冷立残星。<br>
<P><big><font size="3" face="黑体" color="#000080"><strong><em>&nbsp;&nbsp; 卷721_33 </em></strong></font><font
face="黑体" color="#800080"> </font><font size="4" color="#800080" face="宋体">【赠道微禅师】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">铜瓶涩泻水，出碛蹑莲层。猛虎降低鼠，盘雕望小蝇。<BR>
</font></big>
<font color="#400080">通禅五天日，照祖几朝灯。短发归林白，何妨剃未能。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_34 </em></strong></font><font
face="黑体" color="#800080"> </font><font size="4" color="#800080" face="宋体">【吊草堂禅师】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">杖屦疑师在，房关四壁蛩。贮瓶经腊水，响塔隔山钟。<BR>
</font></big>
<font color="#400080">乳鸽沿苔井，斋猿散雪峰。如何不见性，倚遍寺前松。
<P><big><font size="3" face="黑体" color="#000080"><strong><em>&nbsp;&nbsp; 卷721_35 </em></strong></font><font
face="黑体" color="#800080"> </font><font size="4" color="#800080" face="宋体">【宿长安苏雍主簿厅】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">县对数峰云，官清主簿贫。听更池上鹤，伴值岳阳人。<BR>
</font></big>
<font color="#400080">井锁煎茶水，厅关捣药尘。往来多屣步，同舍即诸邻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_36 </em></strong></font><font
face="黑体" color="#800080"> </font><font size="4" color="#800080" face="宋体">【秋宿润州刘处士江亭】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">北梦风吹断，江边处士亭。吟生万井月，见尽一天星。<BR>
</font></big>
<font color="#400080">浪静鱼冲锁，窗高鹤听经。东西渺无际，世界半沧溟。<br>
<P><big><font size="3" face="黑体" color="#000080"><strong><em>&nbsp;&nbsp; 卷721_37 </em></strong></font><font
face="黑体" color="#800080"> </font><font size="4" color="#800080" face="宋体">【秋日曲江书事】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">门摇枯苇影，落日共鸥归。园近鹿来熟，江寒人到稀。<BR>
</font></big>
<font color="#400080">片云穿塔过，枯叶入城飞。翻怕宾鸿至，无才动礼闱。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_38 </em></strong></font><font
face="黑体" color="#800080"> </font><font size="4" color="#800080" face="宋体">【秋宿经上人房】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">江房无叶落，松影带山高。满寺中秋月，孤窗入夜涛。<BR>
</font></big>
<font color="#400080">旧真悬石壁，衰发落铜刀。卧听晓耕者，与师知苦劳。
<P><big><font size="3" face="黑体" color="#000080"><strong><em>&nbsp;&nbsp; 卷721_39 </em></strong></font><font
face="黑体" color="#800080"> </font><font size="4" color="#800080" face="宋体">【冬日题觉公牛头兰若】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">天寒高木静，一磬隔川闻。鼎水看山汲，台香扫雪焚。<BR>
</font></big>
<font color="#400080">鹤归惟认刹，僧步不离云。石室开禅后，轮珠谢圣君。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_40 </em></strong></font><font
face="黑体" color="#800080"> </font><font size="4" color="#800080" face="宋体">【送皇甫校书自蜀下峡，归觐襄阳】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">蜀道波不竭，巢乌出浪痕。松阴盖巫峡，雨色彻荆门。<BR>
</font></big>
<font color="#400080">宿寺青山尽，归林彩服翻。苦吟怀冻馁，为吊浩然魂。<br>
<P><big><font size="3" face="黑体" color="#000080"><strong><em>&nbsp;&nbsp; 卷721_41 </em></strong></font><font
face="黑体" color="#800080"> </font><font size="4" color="#800080" face="宋体">【题西明寺攻文僧林复上人房】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">谁寄湘南信，阴窗砚起津。烧痕碑入集，海角寺留真。<BR>
</font></big>
<font color="#400080">楼憩长空鸟，钟惊半阙人。御沟圆月会，似在草堂身。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_42 </em></strong></font><font
face="黑体" color="#800080"> </font><font size="4" color="#800080" face="宋体">【寄翠微无可上人（一作无学禅师）】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">远近众心归，居然占翠微。展经猿识字，听法虎知非。<BR>
</font></big>
<font color="#400080">泉注城池梦，霞生侍卫衣。玄机不可学，何似总无机。
<P><big><font size="3" face="黑体" color="#000080"><strong><em>&nbsp;&nbsp; 卷721_43 </em></strong></font><font
face="黑体" color="#800080"> </font><font size="4" color="#800080" face="宋体">【喜鸾公自蜀归】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">禁院对生台，寻师到绿槐。寺高猿看讲，钟动鸟知斋。<BR>
</font></big>
<font color="#400080">扫石月盈帚，滤泉花满筛。归来逢圣节，吟步上尧阶。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_44 </em></strong></font><font
face="黑体" color="#800080"> </font><font size="4" color="#800080" face="宋体">【题新安国寺】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">佛亦遇艰难，重兴叠废坛。偃松枝旧折，画竹粉新干。<BR>
</font></big>
<font color="#400080">开讲宫娃听，抛生禁鸟餐。钟声入帝梦，天竺化长安。<br>
<P><big><font size="3" face="黑体" color="#000080"><strong><em>&nbsp;&nbsp; 卷721_45 </em></strong></font><font
face="黑体" color="#800080"> </font><font size="4" color="#800080" face="宋体">【蕃寇侵逼，南归道中】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">云州三万骑，南走疾飞鹰。回碛星低雁，孤城月伴僧。<BR>
</font></big>
<font color="#400080">敲关通汉节，倾府守河冰。无处论边事，归溪夜结罾。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_46 </em></strong></font><font
face="黑体" color="#800080"> </font><font size="4" color="#800080" face="宋体">【送东宫贾正字之蜀】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">南朝献晋史，东蜀瞰巴楼。长栈怀宫树，疏峰露剑州。<BR>
</font></big>
<font color="#400080">半空飞雪化，一道白云流。若次江边邑，宗诗为遍搜。
<P><big><font size="3" face="黑体" color="#000080"><strong><em>&nbsp;&nbsp; 卷721_47 </em></strong></font><font
face="黑体" color="#800080"> </font><font size="4" color="#800080" face="宋体">【吊侯圭常侍】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">我重君能赋，君褒我解诗。三堂一拜遇，四海两心知。<BR>
</font></big>
<font color="#400080">影挂僧挑烛，名传鹤拂碑。涪江吊孤冢，片月下峨嵋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷721_48 </em></strong></font><font
face="黑体" color="#800080"> </font><font size="4" color="#800080" face="宋体">【颜上人房（一作题西明自觉上人房）】<a
href="authers/qzz_1375.htm" target="_blank"></font><font size="3" color="#0080FF"><font face="黑体">李洞</font></a></big> 
<br>
</font><br>
<font color="#400080">御沟临岸行，远岫见云生。松下度三伏，磬中销五更。<BR>
</font></big>
<font color="#400080">雨淋经阁白，日闪剃刀明。海畔终须去，烧灯老国清。<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
