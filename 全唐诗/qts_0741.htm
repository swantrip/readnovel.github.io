<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百四十一</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百四十一</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷741_1 </em></strong></font><font
face="黑体" color="#800080"> </font><font size="4" color="#800080" face="宋体">【景阳台怀古】<a
href="authers/qzz_1478.htm" target="_blank"></font><font size="3" color="#0080FF"><font face="黑体">陈贶</font></a></big> 
<br>
</font><br>
<font color="#400080">景阳六朝地，运极自依依。一会皆同是，到头谁论非。<BR>
</font></big>
<font color="#400080">酒浓沈远虑，花好失前机。见此尤宜戒，正当家国肥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷741_2 </em></strong></font><font
face="黑体" color="#800080"> </font><font size="4" color="#800080" face="宋体">【石城怀古】<a
href="authers/qzz_1479.htm" target="_blank"></font><font size="3" color="#0080FF"><font face="黑体">刘洞</font></a></big> 
<br>
</font><br>
<font color="#400080">石城古岸头，一望思悠悠。几许六朝事，不禁江水流。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷741_3 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1479.htm" target="_blank"></font><font size="3" color="#0080FF"><font face="黑体">刘洞</font></a></big> 
<br>
</font><br>
<font color="#400080">千里长江皆渡马，十年养士得何人。<br><BR>
<font color="#400080">翻忆潘郎章奏内，秩漳汉谜唇怼＃ā督南野录》：<BR>
</font></big>
<font color="#400080">金陵受围，洞为七言诗，榜路傍云云。“家国郑<BR>
</font></big>
<font color="#400080">如日将暮”，潘佑谏表中语也）<BR>
<font color="#400080">百骸同草木，万象入心灵。（夜坐，《吟窗杂录》）<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷741_4 </em></strong></font><font
face="黑体" color="#800080"> </font><font size="4" color="#800080" face="宋体">【旅怀】<a
href="authers/qzz_1480.htm" target="_blank"></font><font size="3" color="#0080FF"><font face="黑体">江为</font></a></big> 
<br>
</font><br>
<font color="#400080">迢迢江汉路，秋色又堪惊。半夜闻鸿雁，多年别弟兄。<BR>
</font></big>
<font color="#400080">高风云影断，微雨菊花明。欲寄东归信，裴回无限情。<br>
<P><big><font size="3" face="黑体" color="#000080"><strong><em>&nbsp;&nbsp; 卷741_5 </em></strong></font><font
face="黑体" color="#800080"> </font><font size="4" color="#800080" face="宋体">【江行】<a
href="authers/qzz_1480.htm" target="_blank"></font><font size="3" color="#0080FF"><font face="黑体">江为</font></a></big> 
<br>
</font><br>
<font color="#400080">越信隔年稀，孤舟几梦归。月寒花露重，江晚水烟微。<BR>
</font></big>
<font color="#400080">峰直帆相望，沙空鸟自飞。何时洞庭上，春雨满蓑衣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷741_6 </em></strong></font><font
face="黑体" color="#800080"> </font><font size="4" color="#800080" face="宋体">【登润州城】<a
href="authers/qzz_1480.htm" target="_blank"></font><font size="3" color="#0080FF"><font face="黑体">江为</font></a></big> 
<br>
</font><br>
<font color="#400080">天末江城晚，登临客望迷。春潮平岛屿，残雨隔虹霓。<BR>
</font></big>
<font color="#400080">鸟与孤帆远，烟和独树低。乡山何处是，目断广陵西。
<P><big><font size="3" face="黑体" color="#000080"><strong><em>&nbsp;&nbsp; 卷741_7 </em></strong></font><font
face="黑体" color="#800080"> </font><font size="4" color="#800080" face="宋体">【岳阳楼】<a
href="authers/qzz_1480.htm" target="_blank"></font><font size="3" color="#0080FF"><font face="黑体">江为</font></a></big> 
<br>
</font><br>
<font color="#400080">倚楼高望极，展转念前途。晚叶红残楚，秋江碧入吴。<BR>
</font></big>
<font color="#400080">云中来雁急，天末去帆孤。明月谁同我，悠悠上帝都。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷741_8 </em></strong></font><font
face="黑体" color="#800080"> </font><font size="4" color="#800080" face="宋体">【送客】<a
href="authers/qzz_1480.htm" target="_blank"></font><font size="3" color="#0080FF"><font face="黑体">江为</font></a></big> 
<br>
</font><br>
<font color="#400080">明月孤舟远，吟髭镊更华。天形围泽国，秋色露人家。<BR>
</font></big>
<font color="#400080">水馆萤交影，霜洲橘委花。何当寻旧隐，泉石好生涯。<br>
<P><big><font size="3" face="黑体" color="#000080"><strong><em>&nbsp;&nbsp; 卷741_9 </em></strong></font><font
face="黑体" color="#800080"> </font><font size="4" color="#800080" face="宋体">【临刑诗】<a
href="authers/qzz_1480.htm" target="_blank"></font><font size="3" color="#0080FF"><font face="黑体">江为</font></a></big> 
<br>
</font><br>
<font color="#400080">街鼓侵人急，西倾日欲斜。黄泉无旅店，今夜宿谁家。
<P><big><font size="3" face="黑体" color="#000080"><strong><em>&nbsp;&nbsp; 卷741_10 </em></strong></font><font
face="黑体" color="#800080"> </font><font size="4" color="#800080" face="宋体">【塞下曲】<a
href="authers/qzz_1480.htm" target="_blank"></font><font size="3" color="#0080FF"><font face="黑体">江为</font></a></big> 
<br>
</font><br>
<font color="#400080">万里黄云冻不飞，碛烟烽火夜深微。<br>胡儿移帐寒笳绝，雪路时闻探马归。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷741_11 </em></strong></font><font
face="黑体" color="#800080"> </font><font size="4" color="#800080" face="宋体">【隋堤柳】<a
href="authers/qzz_1480.htm" target="_blank"></font><font size="3" color="#0080FF"><font face="黑体">江为</font></a></big> 
<br>
</font><br>
<font color="#400080">锦缆龙舟万里来，醉乡繁盛忽尘埃。<br>空馀两岸千株柳，雨叶风花作恨媒。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷741_12 </em></strong></font><font
face="黑体" color="#800080"> </font><font size="4" color="#800080" face="宋体">【句】<a
href="authers/qzz_1480.htm" target="_blank"></font><font size="3" color="#0080FF"><font face="黑体">江为</font></a></big> 
<br>
</font><br>
<font color="#400080">吟登萧寺旃檀阁，醉倚王家玳瑁筵。（《题白鹿寺》）<br>
<font color="#400080">远远朝宗出白云，方圆随处性长存。（《水》，<BR>
</font></big>
<font color="#400080">见《吟窗杂录》）<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷741_13 </em></strong></font><font
face="黑体" color="#800080"> </font><font size="4" color="#800080" face="宋体">【咏鹰（越归南唐初投鄂帅张宣，久不见知，以鹰诗诮之）】<a
href="authers/qzz_1481.htm" target="_blank"></font><font size="3" color="#0080FF"><font face="黑体">高越</font></a></big> 
<br>
</font><br>
<font color="#400080">雪爪星眸世所稀，摩天专待振毛衣。<br>虞人莫谩张罗网，未肯平原浅草飞。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
