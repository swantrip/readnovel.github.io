<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷四十五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四十五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷45_1 </em></strong></font><font
face="黑体" color="#800080"> </font><font size="4" color="#800080" face="宋体">【湘川新曲二首】<a
href="authers/qzz_0111.htm" target="_blank"></font><font size="3" color="#0080FF"><font face="黑体">杜易简</font></a></big> 
<br>
</font><br>
<font color="#400080">昭潭深无底，橘洲浅而浮。本欲凌波去，翻为目成留。<BR>
</font></big>
<font color="#400080">愿君稍弭楫，无令贱妾羞。<BR>
<font color="#400080">二八相招携，采菱渡前溪。弱腕随桡起，纤腰向舸低。<BR>
</font></big>
<font color="#400080">自解看花笑，憎闻染竹啼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷45_2 </em></strong></font><font
face="黑体" color="#800080"> </font><font size="4" color="#800080" face="宋体">【落成会咏一首】<a
href="authers/qzz_0112.htm" target="_blank"></font><font size="3" color="#0080FF"><font face="黑体">陈元光</font></a></big> 
<br>
</font><br>
<font color="#400080">泉潮天万里，一镇屹天中。筮宅龙钟地，承恩燕翼宫。<BR>
</font></big>
<font color="#400080">环堂巍岳秀，带砺大江雄。轮奂云霄望，晶华日月通。<BR>
</font></big>
<font color="#400080">凌烟乔木茂，献宝介圭崇。昆俊歌常棣，民和教即戎。<BR>
</font></big>
<font color="#400080">盘庚迁美土，陶侃效兼庸。设醴延张老，开轩礼吕蒙。<BR>
</font></big>
<font color="#400080">无孤南国仰，庶补圣皇功。
<P><big><font size="3" face="黑体" color="#000080"><strong><em>&nbsp;&nbsp; 卷45_3 </em></strong></font><font
face="黑体" color="#800080"> </font><font size="4" color="#800080" face="宋体">【示】<a
href="authers/qzz_0112.htm" target="_blank"></font><font size="3" color="#0080FF"><font face="黑体">陈元光</font></a></big> 
<br>
</font><br>
<font color="#400080">恩衔枫陛渥，策向桂渊弘。载笔沿儒习，持弓缵祖风。<BR>
</font></big>
<font color="#400080">祛灾剿猛虎，溥德翊飞龙。日阅书开士，星言驾劝农。<BR>
</font></big>
<font color="#400080">勤劳思命重，戏谑逐时空。百粤雾纷满，诸戎泽普通。<BR>
</font></big>
<font color="#400080">愿言加壮努，勿坐鬓霜蓬。
<P><big><font size="3" face="黑体" color="#000080"><strong><em>&nbsp;&nbsp; 卷45_4 </em></strong></font><font
face="黑体" color="#800080"> </font><font size="4" color="#800080" face="宋体">【太母魏氏半径题石】<a
href="authers/qzz_0112.htm" target="_blank"></font><font size="3" color="#0080FF"><font face="黑体">陈元光</font></a></big> 
<br>
</font><br>
<font color="#400080">乔岳标仙迹，玄扃妥寿姬。乌号非岭海，鹤仰向京师。<BR>
</font></big>
<font color="#400080">系牒公侯裔，悬弧将相儿。清贞蜚简籍，规范肃门楣。<BR>
</font></big>
<font color="#400080">万里提兵路，三年报母慈。剑埋龙守壤，石卧虎司碑。<BR>
</font></big>
<font color="#400080">忧阕情犹结，祥回V届期。竹符忠介凛，桐杖孝思凄。<BR>
</font></big>
<font color="#400080">许史峋嶙篆，曹侯感旧诗。鸿魃疥云簦骏彩德昭垂。<BR>
</font></big>
<font color="#400080">华表瑶池冥，清漳玉树枝。昭题盟岳渎，展墓庆重熙。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷45_5 </em></strong></font><font
face="黑体" color="#800080"> </font><font size="4" color="#800080" face="宋体">【和陈元光平潮寇诗】<a
href="authers/qzz_0113.htm" target="_blank"></font><font size="3" color="#0080FF"><font face="黑体">许天正</font></a></big> 
<br>
</font><br>
<font color="#400080">抱磴从天上，驱车返岭东。气昂无丑虏，策妙诎群雄。<BR>
</font></big>
<font color="#400080">飞絮随风散，余氛向日F。长戈收百甲，聚骑破千重。<BR>
</font></big>
<font color="#400080">落剑惟戎首，游绳系胁从。四野无坚壁，群生未化融。<BR>
</font></big>
<font color="#400080">龙湖膏泽下，早晚遍枯穷。
<P><big><font size="3" face="黑体" color="#000080"><strong><em>&nbsp;&nbsp; 卷45_6 </em></strong></font><font
face="黑体" color="#800080"> </font><font size="4" color="#800080" face="宋体">【咏牛应制】<a
href="authers/qzz_0114.htm" target="_blank"></font><font size="3" color="#0080FF"><font face="黑体">许圉师</font></a></big> 
<br>
</font><br>
<font color="#400080">逸足还同骥，奇毛自偶麟。欲知花迹远，云影入天津。
<P><big><font size="3" face="黑体" color="#000080"><strong><em>&nbsp;&nbsp; 卷45_7 </em></strong></font><font
face="黑体" color="#800080"> </font><font size="4" color="#800080" face="宋体">【答户部员外贺遂涉戏赠】<a
href="authers/qzz_0115.htm" target="_blank"></font><font size="3" color="#0080FF"><font face="黑体">赵谦光</font></a></big> 
<br>
</font><br>
<font color="#400080">锦帐随情设，金炉任意熏。惟愁员外署，不应列星文。<br>
<P><big><font size="3" face="黑体" color="#000080"><strong><em>&nbsp;&nbsp; 卷45_8 </em></strong></font><font
face="黑体" color="#800080"> </font><font size="4" color="#800080" face="宋体">【送苏尚书赴益州】<a
href="authers/qzz_0116.htm" target="_blank"></font><font size="3" color="#0080FF"><font face="黑体">郑惟忠</font></a></big> 
<br>
</font><br>
<font color="#400080">离忧将岁尽，归望逐春来。庭花如有意，留艳待人开。
<P><big><font size="3" face="黑体" color="#000080"><strong><em>&nbsp;&nbsp; 卷45_9 </em></strong></font><font
face="黑体" color="#800080"> </font><font size="4" color="#800080" face="宋体">【咏燕】<a
href="authers/qzz_0117.htm" target="_blank"></font><font size="3" color="#0080FF"><font face="黑体">张|</font></a></big> 
<br>
</font><br>
<font color="#400080">变石身犹重，衔泥力尚微。从来赴甲第，两起一双飞。<br>
<P><big><font size="3" face="黑体" color="#000080"><strong><em>&nbsp;&nbsp; 卷45_10 </em></strong></font><font
face="黑体" color="#800080"> </font><font size="4" color="#800080" face="宋体">【岭外守岁（一作李德裕诗）】<a
href="authers/qzz_0118.htm" target="_blank"></font><font size="3" color="#0080FF"><font face="黑体">李福业</font></a></big> 
<br>
</font><br>
<font color="#400080">冬去更筹尽，春随斗柄回。寒暄一夜隔，客鬓两年催。
<P><big><font size="3" face="黑体" color="#000080"><strong><em>&nbsp;&nbsp; 卷45_11 </em></strong></font><font
face="黑体" color="#800080"> </font><font size="4" color="#800080" face="宋体">【奉和进船洛水应制（一作孙逖诗）】<a
href="authers/qzz_0119.htm" target="_blank"></font><font size="3" color="#0080FF"><font face="黑体">薛Y惑</font></a></big> 
<br>
</font><br>
<font color="#400080">禁园纡睿览，仙棹叶宸游。洛北风花树，江南彩画舟。<BR>
</font></big>
<font color="#400080">荣生兰蕙草，春入凤凰楼。兴尽离宫暮，烟光起夕流。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷45_12 </em></strong></font><font
face="黑体" color="#800080"> </font><font size="4" color="#800080" face="宋体">【奉和九月九日应制】<a
href="authers/qzz_0120.htm" target="_blank"></font><font size="3" color="#0080FF"><font face="黑体">贺</font></a></big> 
<br>
</font><br>
<font color="#400080">商飙凝素a，玄览贲黄图。晓霜惊断雁，晨吹结栖乌。<BR>
</font></big>
<font color="#400080">寒花低岸菊，凉叶下庭梧。泽宫申旧典，相圃叶前模。<BR>
</font></big>
<font color="#400080">玉砌分雕戟，金沟转镂衢。带星飞夏箭，映月上轩弧。<BR>
</font></big>
<font color="#400080">庆展簪裾洽，恩融雨露濡。天文发丹篆，宝思掩玄珠。<BR>
</font></big>
<font color="#400080">承欢徒\舞，负弛窃忘躯。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
