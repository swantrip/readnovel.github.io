<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷七百零五</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷七百零五</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷705_1 </em></strong></font><font
face="黑体" color="#800080"> </font><font size="4" color="#800080" face="宋体">【送林宽下第东归】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">为君惆怅惜离京，年少无人有屈名。积雪未开移发日，<BR>
</font></big>
<font color="#400080">鸣蝉初急说来程。楚天去路过飞雁，灞岸归尘触锁城。<BR>
</font></big>
<font color="#400080">又得新诗几章别，烟村竹径海涛声。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_2 </em></strong></font><font
face="黑体" color="#800080"> </font><font size="4" color="#800080" face="宋体">【商山赠隐者】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">谁不相逢话息机，九重城里自依依。蓬莱水浅有人说，<BR>
</font></big>
<font color="#400080">商洛山高无客归。数只珍禽寒月在，千株古木热时稀。<BR>
</font></big>
<font color="#400080">西窗昨夜鸣蛩尽，知梦芝翁起扣扉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_3 </em></strong></font><font
face="黑体" color="#800080"> </font><font size="4" color="#800080" face="宋体">【送二友游湘中】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">千里楚江新雨晴，同征肯恨迹如萍。孤舟泊处联诗句，<BR>
</font></big>
<font color="#400080">八月中旬宿洞庭。为客早悲烟草绿，移家晚失岳峰青。<BR>
</font></big>
<font color="#400080">今来无计相从去，归日汀洲乞画屏。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_4 </em></strong></font><font
face="黑体" color="#800080"> </font><font size="4" color="#800080" face="宋体">【塞下】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">匹马萧萧去不前，平芜千里见穷边。关山色死秋深日，<BR>
</font></big>
<font color="#400080">鼓角声沈霜重天。荒骨或衔残铁露，惊风时掠暮沙旋。<BR>
</font></big>
<font color="#400080">陇头冤气无归处，化作阴云飞杳然。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_5 </em></strong></font><font
face="黑体" color="#800080"> </font><font size="4" color="#800080" face="宋体">【下第东归，留辞刑部郑郎中P】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">去违知己住违亲，欲发羸蹄进退频。万里家山归养志，<BR>
</font></big>
<font color="#400080">数年门馆受恩身。莺声历历秦城晓，柳色依依灞水春。<BR>
</font></big>
<font color="#400080">明日蓝田关外路，连天风雨一行人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_6 </em></strong></font><font
face="黑体" color="#800080"> </font><font size="4" color="#800080" face="宋体">【寄怀南北故人】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">秋风昨夜落芙蕖，一片离心到外区。南海浪高书堕水，<BR>
</font></big>
<font color="#400080">北州城破客降胡。玉窗挑凤佳人老，绮陌啼莺碧树枯。<BR>
</font></big>
<font color="#400080">岭上青岚陇头月，时通魂梦出来无。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_7 </em></strong></font><font
face="黑体" color="#800080"> </font><font size="4" color="#800080" face="宋体">【关中言怀】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">事事朝朝委一尊，自知无复解趋奔。试期交后犹为客，<BR>
</font></big>
<font color="#400080">公道开时敢说冤。穷巷住来经积雨，故山归去见荒村。<BR>
</font></big>
<font color="#400080">举头尽到断肠处，何必秋风江上猿。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_8 </em></strong></font><font
face="黑体" color="#800080"> </font><font size="4" color="#800080" face="宋体">【闺怨】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">寸心杳与马蹄随，如蜕形容在锦帷。江上月明船发后，<BR>
</font></big>
<font color="#400080">花间日暮信回时。五陵夜作酬恩计，四塞秋为破虏期。<BR>
</font></big>
<font color="#400080">待到乘轺入门处，泪珠流尽玉颜衰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_9 </em></strong></font><font
face="黑体" color="#800080"> </font><font size="4" color="#800080" face="宋体">【旅怀】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">未吃金丹看十洲，乃将身世作仇雠。羁游数地值兵乱，<BR>
</font></big>
<font color="#400080">宿在孤城闻雨秋。东越云山却思隐，西秦霜霰苦频留。<BR>
</font></big>
<font color="#400080">他人折尽月中桂，惆怅当年江上鸥。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_10 </em></strong></font><font
face="黑体" color="#800080"> </font><font size="4" color="#800080" face="宋体">【别友人】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">已喜相逢又怨嗟，十年飘泊在京华。大朝多事还停举，<BR>
</font></big>
<font color="#400080">故国经荒未有家。鸟带夕阳投远树，人冲腊雪往边沙。<BR>
</font></big>
<font color="#400080">梦魂空系潇湘岸，烟水茫茫芦苇花。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_11 </em></strong></font><font
face="黑体" color="#800080"> </font><font size="4" color="#800080" face="宋体">【寄罗浮山道者二首】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">天际双山压海澹天漫绝顶海漫根。时闻雷雨惊樵客，<BR>
</font></big>
<font color="#400080">长有龙蛇护洞门。泉石暮含朱槿昼，烟霞冬闭木绵温。<BR>
</font></big>
<font color="#400080">林间学道如容我，今便辞他宠辱喧。<br><BR>
<font color="#400080">有人曾见洞中仙，才到人间便越年。金鼎药成龙入海，<BR>
</font></big>
<font color="#400080">玉函书发鹤归天。楼开石脉千寻直，山拆鳌鳞一半膻。<BR>
</font></big>
<font color="#400080">谁到月明朝礼处，翠岩深锁荔枝烟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_12 </em></strong></font><font
face="黑体" color="#800080"> </font><font size="4" color="#800080" face="宋体">【喜侯舍人蜀中新命三首】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">八都词客漫喧然，谁解飞扬诰誓间。五色彩毫裁凤诏，<BR>
</font></big>
<font color="#400080">九重天子豁龙颜。巴山月在趋朝去，锦水烟生入阁还。<BR>
</font></big>
<font color="#400080">谋及中兴多少事，莫愁明月不收关。<br><BR>
<font color="#400080">却搜文学起吾唐，暂失都城亦未妨。锦里幸为丹凤阙，<BR>
</font></big>
<font color="#400080">幕宾征出紫微郎。来时走马随中使，到日援毫定外方。<BR>
</font></big>
<font color="#400080">若以掌言看谏猎，相如从此病辉光。<BR>
<font color="#400080">贾谊才承宣室召，左思唯预秘书流。赋家达者无过此，<BR>
</font></big>
<font color="#400080">翰苑今朝是独游。立被御炉烟气逼，吟经栈阁雨声秋。<BR>
</font></big>
<font color="#400080">内人未识江淹笔，竟问当时不早求。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_13 </em></strong></font><font
face="黑体" color="#800080"> </font><font size="4" color="#800080" face="宋体">【经安州感故郑郎中二首】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">云梦江头见故城，人间四十载垂名。马蹄践处东风急，<BR>
</font></big>
<font color="#400080">鸡舌销时北阙惊。岳客出来寻古剑，野猿相聚叫孤茔。<BR>
</font></big>
<font color="#400080">腾身飞上凤凰阁，惆怅终乖吾党情。<br><BR>
<font color="#400080">锦帐先生作牧州，干戈缺后见荒丘。兼无姓贾儿童在，<BR>
</font></big>
<font color="#400080">空有还珠烟水流。江句行人吟刻石，月肠是处象登楼。<BR>
</font></big>
<font color="#400080">旅魂频此归来否，千载云山属一游。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_14 </em></strong></font><font
face="黑体" color="#800080"> </font><font size="4" color="#800080" face="宋体">【出京别崔学士】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">一从门馆遍投文，旋忝恩知骤出群。不道鹤鸡殊羽翼，<BR>
</font></big>
<font color="#400080">许依龙虎借风云。命奇未便乘东律，言重终期雪北军。<BR>
</font></big>
<font color="#400080">欲逐飘蓬向岐路，数宵垂泪恋清芬。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_15 </em></strong></font><font
face="黑体" color="#800080"> </font><font size="4" color="#800080" face="宋体">【雁】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">楚岸花晴塞柳衰，年年南北去来期。江城日暮见飞处，<BR>
</font></big>
<font color="#400080">旅馆月明闻过时。万里风霜休更恨，满川烟草且须疑。<BR>
</font></big>
<font color="#400080">洞庭云水潇湘雨，好把寒更一一知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_16 </em></strong></font><font
face="黑体" color="#800080"> </font><font size="4" color="#800080" face="宋体">【寄越从事林嵩侍御】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">子虚词赋动君王，谁不期君入对扬。莫恋兔园留看雪，<BR>
</font></big>
<font color="#400080">已乘骢马合凌霜。路归天上行方别，道在人间久便香。<BR>
</font></big>
<font color="#400080">应念都城旧吟客，十年踪迹委沧浪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_17 </em></strong></font><font
face="黑体" color="#800080"> </font><font size="4" color="#800080" face="宋体">【长安书事】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">一年年课数千言，口祝心祠挈出门。孤进难时谁肯荐。<BR>
</font></big>
<font color="#400080">主司通处不须论。频秋入自边城雪，昨日听来岭树猿。<BR>
</font></big>
<font color="#400080">若有水田过十亩，早应归去狄江村。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_18 </em></strong></font><font
face="黑体" color="#800080"> </font><font size="4" color="#800080" face="宋体">【旅怀寄友人】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">重叠愁肠只自知，苦于吞蘖乱于丝。一船风雨分襟处，<BR>
</font></big>
<font color="#400080">千里烟波回首时。故国田园经战后，穷荒日月逼秋期。<BR>
</font></big>
<font color="#400080">鸣蝉似会悠扬意，陌上声声怨柳衰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_19 </em></strong></font><font
face="黑体" color="#800080"> </font><font size="4" color="#800080" face="宋体">【寄蒋先辈（在苏州）】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">夫差宫苑悉苍苔，携客朝游夜未回。冢上题诗苏小见，<BR>
</font></big>
<font color="#400080">江头酹酒伍员来。秋风急处烟花落，明月中时水寺开。<BR>
</font></big>
<font color="#400080">千载三吴有高迹，虎丘山翠益崔嵬。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_20 </em></strong></font><font
face="黑体" color="#800080"> </font><font size="4" color="#800080" face="宋体">【旅怀】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">雪貌潜凋雪发生，故园魂断弟兼兄。十年除夜在孤馆，<BR>
</font></big>
<font color="#400080">万里一身求大名。空有新诗高华岳，已无丹恳出秦城。<BR>
</font></big>
<font color="#400080">侯门莫问曾游处，槐柳影中肝胆倾。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_21 </em></strong></font><font
face="黑体" color="#800080"> </font><font size="4" color="#800080" face="宋体">【放榜日】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">吾唐取士最堪夸，仙榜标名出曙霞。白马嘶风三十辔，<BR>
</font></big>
<font color="#400080">朱门秉烛一千家。郄诜联臂升天路，宣圣飞章奏日华。<BR>
</font></big>
<font color="#400080">岁岁人人来不得，曲江烟水杏园花。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_22 </em></strong></font><font
face="黑体" color="#800080"> </font><font size="4" color="#800080" face="宋体">【二月二日宴中贻同年封先辈渭】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">帝尧城里日衔杯，每倚嵇康到玉颓。桂苑五更听榜后，<BR>
</font></big>
<font color="#400080">蓬山二月看花开。垂名入甲成龙去，列姓如丁作鹤来。<BR>
</font></big>
<font color="#400080">同戴大恩何处报，永言交道契陈雷。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_23 </em></strong></font><font
face="黑体" color="#800080"> </font><font size="4" color="#800080" face="宋体">【新野道中】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">野堂如雪草如茵，光武城边一水滨。越客归遥春有雨，<BR>
</font></big>
<font color="#400080">杜鹃啼苦夜无人。东堂岁去衔杯懒，南浦期来落泪频。<BR>
</font></big>
<font color="#400080">莫道还家不惆怅，苏秦羁旅长卿贫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_24 </em></strong></font><font
face="黑体" color="#800080"> </font><font size="4" color="#800080" face="宋体">【酬俞钧】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">乡书一忝荐延恩，二纪三朝泣省门。虽忝立名经圣鉴，<BR>
</font></big>
<font color="#400080">敢期兴咏叠嘉言。莫论蟾月无梯接，大底龙津有浪翻。<BR>
</font></big>
<font color="#400080">今日朝廷推草泽，伫君承诏出云根。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_25 </em></strong></font><font
face="黑体" color="#800080"> </font><font size="4" color="#800080" face="宋体">【寄同年崔学士】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">半因同醉杏花园，尘忝鸿炉与铸颜。已脱素衣酬素发，<BR>
</font></big>
<font color="#400080">敢持青桂爱青山。虽知珠树悬天上，终赖银河接世间。<BR>
</font></big>
<font color="#400080">毕使海涯能拔宅，三秦二十四畿寰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_26 </em></strong></font><font
face="黑体" color="#800080"> </font><font size="4" color="#800080" face="宋体">【御试二首】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">已表隋珠各自携，更从琼殿立丹梯。九华灯作三条烛，<BR>
</font></big>
<font color="#400080">万乘君悬四首题。灵凤敢期翻雪羽，洞箫应或讽金闺。<BR>
</font></big>
<font color="#400080">明朝莫惜场场醉，青桂新香有紫泥。<br><BR>
<font color="#400080">六曹三省列簪裾，丹诏宣来试士初。不是玉皇疑羽客，<BR>
</font></big>
<font color="#400080">要教金榜带天书。词臣假寐题黄绢，宫女敲铜奏子虚。<BR>
</font></big>
<font color="#400080">御目四篇酬九百，敢从灯下略踌躇。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_27 </em></strong></font><font
face="黑体" color="#800080"> </font><font size="4" color="#800080" face="宋体">【寄陈侍御】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">千年二相未全夸，犹阙闽城贺降麻。何必锦衣须太守，<BR>
</font></big>
<font color="#400080">别无莲幕胜王家。醴泉涌处休论水，黄菊开时独是花。<BR>
</font></big>
<font color="#400080">九级燕金满尊酒，却愁随诏谒承华。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_28 </em></strong></font><font
face="黑体" color="#800080"> </font><font size="4" color="#800080" face="宋体">【酬徐正字夤】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">已免蹉跎负岁华，敢辞霜鬓雪呈花。名从两榜考升第，<BR>
</font></big>
<font color="#400080">官自三台追起家。匹马有期归辇毂，故山无计恋桑麻。<BR>
</font></big>
<font color="#400080">莫言蓬阁从容久，披处终知金在砂。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_29 </em></strong></font><font
face="黑体" color="#800080"> </font><font size="4" color="#800080" face="宋体">【辞相府（时蒙堂帖追赴阙）】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">从汉至唐分五州，谁为将相作诸侯。闽江似镜正堪恋，<BR>
</font></big>
<font color="#400080">秦客如蓬难久留。匹马忍辞藩屏去，小才宁副庙堂求。<BR>
</font></big>
<font color="#400080">今朝拜别幡幢下，双泪如珠滴不休。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_30 </em></strong></font><font
face="黑体" color="#800080"> </font><font size="4" color="#800080" face="宋体">【寄罗郎中隐】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">休向中兴雪至冤，钱塘江上看涛翻。三征不起时贤议，<BR>
</font></big>
<font color="#400080">九转终成道者言。绿酒千杯肠已烂，新诗数首骨犹存。<BR>
</font></big>
<font color="#400080">瑶蟾若使知人事，仙桂应遭蠹却根。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_31 </em></strong></font><font
face="黑体" color="#800080"> </font><font size="4" color="#800080" face="宋体">【江行遇王侍御】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">数年分散秦吴隔，暂泊官船浦柳中。新草军书名更重，<BR>
</font></big>
<font color="#400080">久辞山径业应空。渡头潮落将行客，天际风高未宿鸿。<BR>
</font></big>
<font color="#400080">此日相逢魂合断，赖君身事渐飞冲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_32 </em></strong></font><font
face="黑体" color="#800080"> </font><font size="4" color="#800080" face="宋体">【客舍秋晚夜怀故山】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">寥寥深巷客中居，况值穷秋百事疏。孤枕忆山千里外，<BR>
</font></big>
<font color="#400080">破窗闻雨五更初。经年荒草侵幽径，几树西风锁弊庐。<BR>
</font></big>
<font color="#400080">长系寸心归未得，起挑残烛独踌躇。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_33 </em></strong></font><font
face="黑体" color="#800080"> </font><font size="4" color="#800080" face="宋体">【绛州郑尚书】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">旌旗日日展东风，云稼连山雪刃空。剖竹已知垂凤食，<BR>
</font></big>
<font color="#400080">摘珠何必到龙宫。谏垣虚位期飞步，翰苑含毫待纪公。<BR>
</font></big>
<font color="#400080">谁谓唐城诸父老，今时得见蜀文翁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_34 </em></strong></font><font
face="黑体" color="#800080"> </font><font size="4" color="#800080" face="宋体">【喜陈先辈及第（峤）】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">今年春已到京华，天与吾曹雪怨嗟。甲乙中时公道复，<BR>
</font></big>
<font color="#400080">朝廷看处主司夸。飞离海浪从烧尾，咽却金丹定易牙。<BR>
</font></big>
<font color="#400080">不是驾前偏落羽，锦城争得杏园花。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_35 </em></strong></font><font
face="黑体" color="#800080"> </font><font size="4" color="#800080" face="宋体">【延福里居，和林宽、何绍馀酬寄】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">长说愁吟逆旅中，一庭深雪一窗风。眼前道路无心觅，<BR>
</font></big>
<font color="#400080">象外烟霞有句通。几度相留侵鼓散，频闻会宿著僧同。<BR>
</font></big>
<font color="#400080">高情未以干时废，属和因知兴不穷。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_36 </em></strong></font><font
face="黑体" color="#800080"> </font><font size="4" color="#800080" face="宋体">【赠宿松杨明府】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">溪上家家礼乐新，始知为政异常伦。若非似水清无底，<BR>
</font></big>
<font color="#400080">争得如冰凛拂人。月声和琴调咽，烟村景接柳条春。<BR>
</font></big>
<font color="#400080">宦游兼得逍遥趣，休忆三吴旧钓津。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_37 </em></strong></font><font
face="黑体" color="#800080"> </font><font size="4" color="#800080" face="宋体">【送僧】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">才年七岁便从师，犹说辞家学佛迟。新彼陕芑共蛔。<BR>
</font></big>
<font color="#400080">爱寻云水拟何之。孤溪雪满维舟夜，叠嶂猿啼过寺时。<BR>
</font></big>
<font color="#400080">鸟道泷湫悉行后，岂将翻译负心期。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_38 </em></strong></font><font
face="黑体" color="#800080"> </font><font size="4" color="#800080" face="宋体">【赠郑明府】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">庭罗衙吏眼看山，真恐风流是谪仙。垂柳五株春娅姹，<BR>
</font></big>
<font color="#400080">鸣琴一弄水潺。援毫断狱登殊考，驻乐题诗得出联。<BR>
</font></big>
<font color="#400080">莫起陶潜折腰叹，才高位下始称贤。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_39 </em></strong></font><font
face="黑体" color="#800080"> </font><font size="4" color="#800080" face="宋体">【江州夜宴献陈员外】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">多少欢娱簇眼前，浔阳江上夜开筵。数枝红蜡啼香泪，<BR>
</font></big>
<font color="#400080">两面青娥拆瑞莲。清管彻时斟玉醑，碧筹回处掷金船。<BR>
</font></big>
<font color="#400080">因知往岁楼中月，占得风流是偶然。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_40 </em></strong></font><font
face="黑体" color="#800080"> </font><font size="4" color="#800080" face="宋体">【湘中赠张逸人】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">羽衣零落帽欹斜，不自孤峰即海沙。曾为蜀山成寓迹，<BR>
</font></big>
<font color="#400080">又因湘水拟营家。鸣琴坐见燕鸿没，曳履吟忘野径赊。<BR>
</font></big>
<font color="#400080">更爱扁舟宿寒夜，独听风雨过芦花。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_41 </em></strong></font><font
face="黑体" color="#800080"> </font><font size="4" color="#800080" face="宋体">【寓题】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">纷纷墨敕除官日，处处红旗打贼时。竿底得璜犹未用，<BR>
</font></big>
<font color="#400080">梦中吞鸟拟何为。损生莫若攀丹桂，免俗无过咏紫芝。<BR>
</font></big>
<font color="#400080">两岸芦花一江水，依前且把钓鱼丝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_42 </em></strong></font><font
face="黑体" color="#800080"> </font><font size="4" color="#800080" face="宋体">【题陈山人居】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">犹自莓苔马迹重，石嵌泉冷懒移峰。空垂凤食檐前竹，<BR>
</font></big>
<font color="#400080">漫拔龙形涧底松。隔岸青山秋见寺，半床明月夜闻钟。<BR>
</font></big>
<font color="#400080">谁能惆怅溪事，今古悠悠不再逢。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_43 </em></strong></font><font
face="黑体" color="#800080"> </font><font size="4" color="#800080" face="宋体">【宿李少府园林】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">一壶浊酒百家诗，住此园林守选期。深院月凉留客夜，<BR>
</font></big>
<font color="#400080">古杉风细似泉时。尝频异茗尘心净，议罢名山竹影移。<BR>
</font></big>
<font color="#400080">明日绿苔浑扫后，石庭吟坐复容谁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_44 </em></strong></font><font
face="黑体" color="#800080"> </font><font size="4" color="#800080" face="宋体">【送人明经及第东归】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">十问九通离义床，今时登第信非常。亦从南院看新榜，<BR>
</font></big>
<font color="#400080">旋束春关归故乡。水到吴门方见海，树侵闽岭渐无霜。<BR>
</font></big>
<font color="#400080">知君已塞平生愿，日与交亲醉几场。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_45 </em></strong></font><font
face="黑体" color="#800080"> </font><font size="4" color="#800080" face="宋体">【断酒】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">未老先为百病仍，醉杯无计接宾朋。免遭拽盏郎君谑，<BR>
</font></big>
<font color="#400080">还被簪花录事憎。丝管合时思索马，池塘晴后独留僧。<BR>
</font></big>
<font color="#400080">何因浇得离肠烂，南浦东门恨不胜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_46 </em></strong></font><font
face="黑体" color="#800080"> </font><font size="4" color="#800080" face="宋体">【南海幕和段先辈送韦侍御赴阙】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">树色川光入暮秋，使车西发不胜愁。璧连标格惊分散，<BR>
</font></big>
<font color="#400080">雪课篇章互唱酬。魏阙别当飞羽翼，燕台独且占风流。<BR>
</font></big>
<font color="#400080">满园歌管凉宵月，此后相思几上楼。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_47 </em></strong></font><font
face="黑体" color="#800080"> </font><font size="4" color="#800080" face="宋体">【寄南海黄尚书】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">五羊城下驻行车，此事如今八载馀。燕颔已知飞食肉，<BR>
</font></big>
<font color="#400080">龙门犹自退为鱼。红楼入夜笙歌合，白社惊秋草木疏。<BR>
</font></big>
<font color="#400080">西望清光寄消息，万重烟水一封书。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_48 </em></strong></font><font
face="黑体" color="#800080"> </font><font size="4" color="#800080" face="宋体">【送人往苏州觐其兄】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">阖闾城外越江头，两地烟涛一叶舟。到日荆枝应便茂，<BR>
</font></big>
<font color="#400080">别时珠泪不须流。迎欢酒醒山当枕，咏古诗成月在楼。<BR>
</font></big>
<font color="#400080">明日尊前若相问，为言今访赤松游。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_49 </em></strong></font><font
face="黑体" color="#800080"> </font><font size="4" color="#800080" face="宋体">【游东林寺】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">长生犹自重无生，言让仙祠佛寺成。碑折谁忘康乐制，<BR>
</font></big>
<font color="#400080">山灵表得远公名。松形入汉藤萝短，僧语离经耳目清。<BR>
</font></big>
<font color="#400080">莫怪迟迟不归去，童年已梦绕林行。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_50 </em></strong></font><font
face="黑体" color="#800080"> </font><font size="4" color="#800080" face="宋体">【赠旌德吕明府】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">渥洼步数太阿姿，争遣王侯不奉知。花作城池入官处，<BR>
</font></big>
<font color="#400080">锦随刀尺少年时。两衙断狱兼留客，三考论功合树碑。<BR>
</font></big>
<font color="#400080">须信隔帘看刺史，锦章朱绂已葳蕤。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_51 </em></strong></font><font
face="黑体" color="#800080"> </font><font size="4" color="#800080" face="宋体">【贺清源仆射新命】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">虽言嵩岳秀崔嵬，少降连枝命世才。南史两荣唯百揆，<BR>
</font></big>
<font color="#400080">东闽双拜有三台。二天在顶家家咏，丹凤衔书岁岁来。<BR>
</font></big>
<font color="#400080">虚说古贤龙虎盛，谁攀荆树上金台。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_52 </em></strong></font><font
face="黑体" color="#800080"> </font><font size="4" color="#800080" face="宋体">【浙幕李端公泛建溪】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">越城吴国结良姻，交发芙蓉幕内宾。自顾幽沈槐省迹，<BR>
</font></big>
<font color="#400080">得陪清显谏垣臣。分题晓并兰舟远，对坐宵听月频。<BR>
</font></big>
<font color="#400080">更爱延平津上过，一双神剑是龙鳞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_53 </em></strong></font><font
face="黑体" color="#800080"> </font><font size="4" color="#800080" face="宋体">【贻宋评事】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">河阳城里谢城中，入曳长裾出佩铜。燕国金台无别客，<BR>
</font></big>
<font color="#400080">陶家柳下有清风。数踪篆隶书新得，一灶屯蒙火细红。<BR>
</font></big>
<font color="#400080">时说三吴欲归处，绿波洲渚紫蒲丛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_54 </em></strong></font><font
face="黑体" color="#800080"> </font><font size="4" color="#800080" face="宋体">【催妆】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">北府迎尘南郡来，莫将芳意更迟回。虽言天上光阴别，<BR>
</font></big>
<font color="#400080">且被人间更漏催。烟树迥垂连蒂杏，彩童交捧合欢杯。<BR>
</font></big>
<font color="#400080">吹箫不是神仙曲，争引秦娥下凤台。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_55 </em></strong></font><font
face="黑体" color="#800080"> </font><font size="4" color="#800080" face="宋体">【寓题】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">每忆家山即涕零，定须归老旧云扃。银河水到人间浊，<BR>
</font></big>
<font color="#400080">丹桂枝垂月里馨。霜雪不飞无翠竹，鲸鲵犹在有青萍。<BR>
</font></big>
<font color="#400080">三千九万平生事，却恨南华说北溟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_56 </em></strong></font><font
face="黑体" color="#800080"> </font><font size="4" color="#800080" face="宋体">【伤蒋校书德山】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">谁到双溪溪岸傍，与招魂魄上苍苍。世间无树胜青桂，<BR>
</font></big>
<font color="#400080">陇上有花唯白杨。秦苑火然新赋在，越城山秀故居荒。<BR>
</font></big>
<font color="#400080">如何万古雕龙手，独是相如识汉皇。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_57 </em></strong></font><font
face="黑体" color="#800080"> </font><font size="4" color="#800080" face="宋体">【寄杨赞图学士（学士与元昆俱以龙脑登选）】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">东堂第一领春风，时怪关西小骥慵。华表柱头还有鹤，<BR>
</font></big>
<font color="#400080">华歆名下别无龙。君恩凤阁含毫数，诗景珠宫列肆供。<BR>
</font></big>
<font color="#400080">今日江南驻舟处，莫言归计为云峰。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_58 </em></strong></font><font
face="黑体" color="#800080"> </font><font size="4" color="#800080" face="宋体">【酬杨学士】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">神仙簿上愧非夫，诏作疑丹两入炉。诗里几曾吟芍药，<BR>
</font></big>
<font color="#400080">花中方得见菖蒲。阳春唱后应无曲，明月圆来别是珠。<BR>
</font></big>
<font color="#400080">莫下蓬山不回首，东风犹待重抟扶。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_59 </em></strong></font><font
face="黑体" color="#800080"> </font><font size="4" color="#800080" face="宋体">【寄同年李侍郎龟正】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">石门南面泪浪浪，自此东西失帝乡。昆璞要疑方卓绝，<BR>
</font></big>
<font color="#400080">大鹏须息始开张。已归天上趋双阙，忽喜人间捧八行。<BR>
</font></big>
<font color="#400080">莫道秋霜不滋物，菊花还借后时黄。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_60 </em></strong></font><font
face="黑体" color="#800080"> </font><font size="4" color="#800080" face="宋体">【钟陵故人】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">滕王阁下昔相逢，此地今难访所从。唯爱金笼贮鹦鹉，<BR>
</font></big>
<font color="#400080">谁论铁柱锁蛟龙。荆榛翠是钱神染，河岳期须国士钟，<BR>
</font></big>
<font color="#400080">一箸鲈鱼千古美，后人终少继前踪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_61 </em></strong></font><font
face="黑体" color="#800080"> </font><font size="4" color="#800080" face="宋体">【故山】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">支颐默省旧林泉，石径茅堂到目前。衰碧鸣蛩莎有露，<BR>
</font></big>
<font color="#400080">浓阴歇鹿竹无烟。水从井底通沧海，山在窗中倚远天。<BR>
</font></big>
<font color="#400080">何事苍髯不归去，燕昭台上一年年。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_62 </em></strong></font><font
face="黑体" color="#800080"> </font><font size="4" color="#800080" face="宋体">【塞上】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">塞门关外日光微，角怨单于雁驻飞。冲水路从冰解断，<BR>
</font></big>
<font color="#400080">逾城人到月明归。燕山腊雪销金甲，秦苑秋风脆锦衣。<BR>
</font></big>
<font color="#400080">欲吊昭君倍惆怅，汉家甥舅竟相违。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_63 </em></strong></font><font
face="黑体" color="#800080"> </font><font size="4" color="#800080" face="宋体">【乌石村（即林希刘故居）】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">往日江村今物华，一回登览一悲嗟。故人殁后城头月，<BR>
</font></big>
<font color="#400080">新鸟啼来垄上花。卖剑钱销知绝俗，闻蝉诗苦即思家。<BR>
</font></big>
<font color="#400080">谢公古郡青山在，三尺孤坟扑海沙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_64 </em></strong></font><font
face="黑体" color="#800080"> </font><font size="4" color="#800080" face="宋体">【寄同年卢员外】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">听尽莺声出雍州，秦吴烟月十经秋。龙门在地从人上，<BR>
</font></big>
<font color="#400080">郎省连天须鹤游。休恋一台惟妙绝，已经三字入精求。<BR>
</font></big>
<font color="#400080">当年甲乙皆华显，应念槐宫今雪头。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_65 </em></strong></font><font
face="黑体" color="#800080"> </font><font size="4" color="#800080" face="宋体">【寄同年封舍人渭（时得来书）】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">唐城接轸赴秦川，忧合欢离骤十年。龙颔摘珠同泳海，<BR>
</font></big>
<font color="#400080">凤衔辉翰别升天。八行真迹虽收拾，四户高扃奈隔悬。<BR>
</font></big>
<font color="#400080">能使丘门终始雪，莫教华发独潸然。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_66 </em></strong></font><font
face="黑体" color="#800080"> </font><font size="4" color="#800080" face="宋体">【遇罗员外衮】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">灞陵桥外驻征辕，此一分飞十六年。豸角戴时垂素发，<BR>
</font></big>
<font color="#400080">鸡香含处隔青天。绮园难贮林栖意，班马须持笔削权。<BR>
</font></big>
<font color="#400080">可忘自初相识地，秋风明月客~延。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_67 </em></strong></font><font
face="黑体" color="#800080"> </font><font size="4" color="#800080" face="宋体">【送翁员外承赞】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">谁言吾党命多奇，荣美如君历数稀。衣锦还乡翻是客，<BR>
</font></big>
<font color="#400080">回车谒帝却为归。凤旋北阙虚丹穴，星复南宫逼紫微。<BR>
</font></big>
<font color="#400080">已分十旬无急诏，天涯相送只沾衣。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_68 </em></strong></font><font
face="黑体" color="#800080"> </font><font size="4" color="#800080" face="宋体">【奉和翁文尧十九员外中谢日蒙恩赐金紫之什】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">面蒙君赐自龙墀，谁是还乡一袭衣。三品易悬鳞鬣赫，<BR>
</font></big>
<font color="#400080">八丝展起彩章飞。槲胜事垂千古，题作新诗启七微。<BR>
</font></big>
<font color="#400080">严助买臣精魄在，定应羞著昔年归。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_69 </em></strong></font><font
face="黑体" color="#800080"> </font><font size="4" color="#800080" face="宋体">【翁文尧员外捧金紫还乡之命雅发篇章将原交情…以质奖私】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">抟将盛事更无馀，还向桥边看旧书。东越独推生竹箭，<BR>
</font></big>
<font color="#400080">北溟喜足贮鲲鱼。两回谁解归华表，午夜兼能荐子虚。<BR>
</font></big>
<font color="#400080">须把头冠弹尽日，怜君不与故人疏。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_70 </em></strong></font><font
face="黑体" color="#800080"> </font><font size="4" color="#800080" face="宋体">【奉和翁文尧员外经过七林书堂见寄之什】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">朱旗引入昔茆堂，半日从容尽日忙。驷马宝车行锡礼，<BR>
</font></big>
<font color="#400080">金章紫绶带天香。山从南国添烟翠，龙起东溟认夜光。<BR>
</font></big>
<font color="#400080">定恐故园留不住，竹风松韵漫凄锵。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_71 </em></strong></font><font
face="黑体" color="#800080"> </font><font size="4" color="#800080" face="宋体">【奉酬翁文尧员外驻南台见寄之什】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">人指南台山与川，大惊喜气异当年。花迎金册非时拆，<BR>
</font></big>
<font color="#400080">月对琼杯此夜圆。我爱藏冰从夏结，君怜修竹到冬鲜。<BR>
</font></big>
<font color="#400080">殷勤更抱鸣琴抚，为忆秦儿识断弦。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_72 </em></strong></font><font
face="黑体" color="#800080"> </font><font size="4" color="#800080" face="宋体">【翁文尧员外拥册礼之归一路有诗名昼锦集…五十六字】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">六窠只佩诸侯印，争比从天拥册归。一轴郢人歌处雪，<BR>
</font></big>
<font color="#400080">两重朱氏著来衣。闽山秀已钟君尽，洛水波应溅我稀。<BR>
</font></big>
<font color="#400080">明日陪尘迎驷马，定淮斋沐看光辉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_73 </em></strong></font><font
face="黑体" color="#800080"> </font><font size="4" color="#800080" face="宋体">【奉和翁文尧员外文秀、光贤、昼锦之什】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">乡名里号一朝新，乃觉台恩重万钧。建水闽山无故事，<BR>
</font></big>
<font color="#400080">长卿严助是前身。清泉引入旁添润，嘉树移来别带春。<BR>
</font></big>
<font color="#400080">莫凭栏干剩留驻，内庭虚位待才臣。<br><BR>
<font color="#400080">虽言闽越系生贤，谁是还家宠自天。山简槐兼诸郡命，<BR>
</font></big>
<font color="#400080">郑玄惭秉六经权。鸟行去没孤烟树，渔唱还从碧岛川。<BR>
</font></big>
<font color="#400080">休说迟回未能去，夜来新梦禁中泉。<BR>
<font color="#400080">君王面赐紫还乡，金紫中推是甲裳。华构便将垂美号，<BR>
</font></big>
<font color="#400080">故山重更发清光。水澄此日兰宫镜，树忆当年柏署霜。<BR>
</font></big>
<font color="#400080">珍重朱栏兼翠拱，来来皆自读书堂。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_74 </em></strong></font><font
face="黑体" color="#800080"> </font><font size="4" color="#800080" face="宋体">【奉酬翁文尧员外神泉之游见寄嘉什】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">含鸡假豸喜同游，野外嘶风并紫骝。松竹迥寻青障寺，<BR>
</font></big>
<font color="#400080">姓名题向白云楼。泉源出石清消暑，僧语离经妙破愁。<BR>
</font></big>
<font color="#400080">争奈爱山尤恋阙，古来能有几人休。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷705_75 </em></strong></font><font
face="黑体" color="#800080"> </font><font size="4" color="#800080" face="宋体">【辄吟七言四韵，攀寄翁文尧拾遗】<a
href="authers/qzz_1345.htm" target="_blank"></font><font size="3" color="#0080FF"><font face="黑体">黄滔</font></a></big> 
<br>
</font><br>
<font color="#400080">唐设高科表用文，吾曹谁作谏垣臣。甄山秀气旷千古，<BR>
</font></big>
<font color="#400080">凤阙华恩钟二人。起草便论天上事，如君不是世间身。<BR>
</font></big>
<font color="#400080">龙头龙尾前年梦，今日须怜应若神。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
