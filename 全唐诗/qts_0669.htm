<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百六十九</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百六十九</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷669_1 </em></strong></font><font
face="黑体" color="#800080"> </font><font size="4" color="#800080" face="宋体">【城南偶题】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">谁家朱阁道边开，竹拂栏干满壁苔。野水不知何处去，<BR>
</font></big>
<font color="#400080">游人却是等闲来。南山气耸分红树，北阙风高隔紫苔。<BR>
</font></big>
<font color="#400080">可惜登临好光景，五门须听鼓声回。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_2 </em></strong></font><font
face="黑体" color="#800080"> </font><font size="4" color="#800080" face="宋体">【赠边将】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">千千铁骑拥尘红，去去平吞万里空。宛转龙蟠金剑雪，<BR>
</font></big>
<font color="#400080">连钱豹j绣旗风。行收部落归天阙，旋进封疆入帝聪。<BR>
</font></big>
<font color="#400080">只有河源与辽海，如今全属指麾中。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_3 </em></strong></font><font
face="黑体" color="#800080"> </font><font size="4" color="#800080" face="宋体">【桃源】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">绝壁相欹是洞门，昔人从此入仙源。数株花下逢珠翠，<BR>
</font></big>
<font color="#400080">半曲歌中老子孙。别后自疑园吏梦，归来谁信钓翁言。<BR>
</font></big>
<font color="#400080">山前空有无情水，犹绕当时碧树村。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_4 </em></strong></font><font
face="黑体" color="#800080"> </font><font size="4" color="#800080" face="宋体">【曲江】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">日照香尘逐马蹄，风吹浪溅几回堤。无穷罗绮填花径，<BR>
</font></big>
<font color="#400080">大半笙歌占麦畦。落絮却笼他树白，娇莺更学别禽啼。<BR>
</font></big>
<font color="#400080">只缘频燕蓬洲客，引得游人去似迷。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_5 </em></strong></font><font
face="黑体" color="#800080"> </font><font size="4" color="#800080" face="宋体">【送韦岫郎中典泗州（一作癸丑岁毗陵会中贻同老）】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">玉皇恩诏别星班，去压徐方分野间。有鸟尽巢垂汴柳，<BR>
</font></big>
<font color="#400080">无楼不到隔淮山。旌旗渐向行时拥，案牍应从到日闲。<BR>
</font></big>
<font color="#400080">想忆朝天独吟坐，旋飞新作过秦关。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_6 </em></strong></font><font
face="黑体" color="#800080"> </font><font size="4" color="#800080" face="宋体">【赠婺州苏员外】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">帝念琼枝欲并芳，星分婺女寄仙郎。鸾从阙下虽辞侣，<BR>
</font></big>
<font color="#400080">雁到江都却续行。烟月一时搜古句，山川两地植甘棠。<BR>
</font></big>
<font color="#400080">即看龙虎西归去，便佐羲轩活万方。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_7 </em></strong></font><font
face="黑体" color="#800080"> </font><font size="4" color="#800080" face="宋体">【寄友人】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">谢家山水属君家，曾共持钩掷岁华。竹里竹鸡眠藓石，<BR>
</font></big>
<font color="#400080">溪头踏金沙。登楼夜坐三层月，接果春看五色花。<BR>
</font></big>
<font color="#400080">昨日西风动归思，满船凉叶在天涯。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_8 </em></strong></font><font
face="黑体" color="#800080"> </font><font size="4" color="#800080" face="宋体">【雨】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">低着烟花漠漠轻，正堪吟坐掩柴扃。乱沾细网垂穷巷，<BR>
</font></big>
<font color="#400080">斜送阴云入古厅。锁却暮愁终不散，添成春醉转难醒。<BR>
</font></big>
<font color="#400080">霁来还有风流事，重染南山一遍青。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_9 </em></strong></font><font
face="黑体" color="#800080"> </font><font size="4" color="#800080" face="宋体">【观锡宴】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">倾朝朱紫正骈阗，红杏青莎映广筵。不道楼台无锦绣，<BR>
</font></big>
<font color="#400080">只愁尘土扑神仙。鱼衔嫩草浮池面，蝶趁飞花到酒边。<BR>
</font></big>
<font color="#400080">日暮骅骝相拥去，几人沉醉失金鞭。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_10 </em></strong></font><font
face="黑体" color="#800080"> </font><font size="4" color="#800080" face="宋体">【城东即事】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">闲寻香陌凤城东，时暂开襟向远风。玉笛一声芳草外，<BR>
</font></big>
<font color="#400080">锦鸳双起碧流中。苑边花竹浓如绣，渭北山川淡似空。<BR>
</font></big>
<font color="#400080">回首汉宫烟霭里，天河金阁未央宫。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_11 </em></strong></font><font
face="黑体" color="#800080"> </font><font size="4" color="#800080" face="宋体">【夏日湖上即事寄晋陵萧明府】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">亭午羲和驻火轮，开门嘉树庇湖濉Ｐ欣幢隹推娌栉叮<BR>
</font></big>
<font color="#400080">睡起儿童带簟纹。屋小有时投树影，舟轻不觉入鸥群。<BR>
</font></big>
<font color="#400080">陶家岂是无诗酒，公退堪惊日已曛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_12 </em></strong></font><font
face="黑体" color="#800080"> </font><font size="4" color="#800080" face="宋体">【对月】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">残霞卷尽出东溟，万古难消一片冰。公子踏开香径藓，<BR>
</font></big>
<font color="#400080">美人吹灭画堂灯。琼轮正辗丹霄去，银箭休催皓露凝。<BR>
</font></big>
<font color="#400080">别有洞天三十六，水晶台殿冷层层。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_13 </em></strong></font><font
face="黑体" color="#800080"> </font><font size="4" color="#800080" face="宋体">【浙西送杜晦侍御入关】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">紫诏征贤发帝聪，绣衣行处扑香风。鹗归秦树幽禽散，<BR>
</font></big>
<font color="#400080">星出吴天列舍空。捧日思驰仙掌外，朝宗势动海门中。<BR>
</font></big>
<font color="#400080">鞭鞘所拂三千里，多少诸侯合避骢。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_14 </em></strong></font><font
face="黑体" color="#800080"> </font><font size="4" color="#800080" face="宋体">【寄江东道友】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">野亭歌罢指西秦，避俗争名兴各新。碧带黄麻呈缥缈，<BR>
</font></big>
<font color="#400080">短竿长线弄因循。夜潮分卷三江月，晓骑齐驱九陌尘。<BR>
</font></big>
<font color="#400080">可惜人间好声势，片帆羸马不相亲。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_15 </em></strong></font><font
face="黑体" color="#800080"> </font><font size="4" color="#800080" face="宋体">【下第有怀】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">故乡朝夕有人还，欲作家书下笔难。灭烛何曾妨夜坐，<BR>
</font></big>
<font color="#400080">倾壶不独为春寒。迁来莺语虽堪听，落了杨花也怕看。<BR>
</font></big>
<font color="#400080">但使他年遇公道，月轮长在桂珊珊。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_16 </em></strong></font><font
face="黑体" color="#800080"> </font><font size="4" color="#800080" face="宋体">【春日经湖上友人别业】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">何处狂歌破积愁，携觞共下木兰舟。绿泉溅石银屏湿，<BR>
</font></big>
<font color="#400080">黄鸟逢人玉笛休。天借烟霞装岛屿，春铺锦绣作汀洲。<BR>
</font></big>
<font color="#400080">一年一电逡巡事，不合花前不醉游。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_17 </em></strong></font><font
face="黑体" color="#800080"> </font><font size="4" color="#800080" face="宋体">【长安春日】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">春日皇家瑞景迟，东风无力雨微微。六宫罗绮同时泊，<BR>
</font></big>
<font color="#400080">九陌烟花一样飞。暖著柳丝金蕊重，冷开山翠雪棱稀。<BR>
</font></big>
<font color="#400080">输他得路蓬洲客，红绿山头烂醉归。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_18 </em></strong></font><font
face="黑体" color="#800080"> </font><font size="4" color="#800080" face="宋体">【陪浙西王侍郎夜宴】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">深锁雷门宴上才，旋看歌舞旋传杯。黄金当筵睡，<BR>
</font></big>
<font color="#400080">红锦蔷薇映烛开。稽岭好风吹玉佩，镜湖残月照楼台。<BR>
</font></big>
<font color="#400080">小儒末座频倾耳，只怕城头画角催。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_19 </em></strong></font><font
face="黑体" color="#800080"> </font><font size="4" color="#800080" face="宋体">【春别】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">掷下离觞指乱山，趋程不待凤笙残。花边马嚼金衔去，<BR>
</font></big>
<font color="#400080">楼上人垂玉箸看。柳陌虽然风袅袅，葱河犹自雪漫漫。<BR>
</font></big>
<font color="#400080">殷勤莫厌貂裘重，恐犯三边五月寒。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_20 </em></strong></font><font
face="黑体" color="#800080"> </font><font size="4" color="#800080" face="宋体">【送谢进士还闽】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">百越风烟接巨鳌，还乡心壮不知劳。雷霆入地建溪险，<BR>
</font></big>
<font color="#400080">星斗逼人梨岭高。却拥木绵吟丽句，便攀龙眼醉香醪。<BR>
</font></big>
<font color="#400080">名场声利喧喧在，莫向林泉改鬓毛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_21 </em></strong></font><font
face="黑体" color="#800080"> </font><font size="4" color="#800080" face="宋体">【焚书坑】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">竹帛烟销帝业虚，关河空锁祖龙居。<br>坑灰未冷山东乱，刘项元来不读书。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷669_22 </em></strong></font><font
face="黑体" color="#800080"> </font><font size="4" color="#800080" face="宋体">【东都望幸】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">懒修珠翠上高台，眉月连娟恨不开。<br>纵使东巡也无益，君王自领美人来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷669_23 </em></strong></font><font
face="黑体" color="#800080"> </font><font size="4" color="#800080" face="宋体">【旅舍早起】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">迹暗心多感，神疲梦不游。惊舟同厌夜，独树对悲秋。<BR>
</font></big>
<font color="#400080">晚角和人战，残星入汉流。门前早行子，敲镫唱离忧。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_24 </em></strong></font><font
face="黑体" color="#800080"> </font><font size="4" color="#800080" face="宋体">【癸卯岁毗陵登高会中贻同志】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">流落常嗟胜会稀，故人相遇菊花时。凤笙龙笛数巡酒，<BR>
</font></big>
<font color="#400080">红树碧山无限诗。尘土十分归举子，乾坤大半属偷儿。<BR>
</font></big>
<font color="#400080">长杨羽猎须留本，开济重为阙下期。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_25 </em></strong></font><font
face="黑体" color="#800080"> </font><font size="4" color="#800080" face="宋体">【上元夜建元寺观灯呈智通上人】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">建元看别上元灯，处处回廊斗火层。珠玉乱抛高殿佛，<BR>
</font></big>
<font color="#400080">绮罗深拜远山僧。临风走笔思呈惠，到晓行禅合伴能。<BR>
</font></big>
<font color="#400080">无限喧阗留不得，月华西下露华凝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷669_26 </em></strong></font><font
face="黑体" color="#800080"> </font><font size="4" color="#800080" face="宋体">【变体诗（蔡宽夫《诗话》：碣诗平侧各一韵，自号变体）】<a
href="authers/qzz_1306.htm" target="_blank"></font><font size="3" color="#0080FF"><font face="黑体">章碣</font></a></big> 
<br>
</font><br>
<font color="#400080">东南路尽吴江畔，正是穷愁暮雨天。鸥鹭不嫌斜两岸，<BR>
</font></big>
<font color="#400080">波涛欺得逆风船。偶逢岛寺停帆看，深羡渔翁下钓眠。<BR>
</font></big>
<font color="#400080">今古若论英达算，鸱夷高兴固无边。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
