<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百三十二</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百三十二</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷632_1 </em></strong></font><font
face="黑体" color="#800080"> </font><font size="4" color="#800080" face="宋体">【塞上】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">万里隋城在，三边虏气衰。沙填孤障角，烧断故关碑。<BR>
</font></big>
<font color="#400080">马色经寒惨，雕声带晚悲。将军正闲暇，留客换歌辞。
<P><big><font size="3" face="黑体" color="#000080"><strong><em>&nbsp;&nbsp; 卷632_2 </em></strong></font><font
face="黑体" color="#800080"> </font><font size="4" color="#800080" face="宋体">【寄永嘉崔道融】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">旅寓虽难定，乘闲是胜游。碧云萧寺霁，红树谢村秋。<BR>
</font></big>
<font color="#400080">戍鼓和潮暗，船灯照岛幽。诗家多滞此，风景似相留。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_3 </em></strong></font><font
face="黑体" color="#800080"> </font><font size="4" color="#800080" face="宋体">【下方】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">三十年来往，中间京洛尘。倦行今白首，归卧已清神。<BR>
</font></big>
<font color="#400080">坡暖冬抽笋，松凉夏健人。更惭征诏起，避世迹非真。<br>
<P><big><font size="3" face="黑体" color="#000080"><strong><em>&nbsp;&nbsp; 卷632_4 </em></strong></font><font
face="黑体" color="#800080"> </font><font size="4" color="#800080" face="宋体">【华下】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">日炙旱云裂，迸为千道血。天地沸一镬，竟自烹妖孽。<BR>
</font></big>
<font color="#400080">尧汤遇灾数，灾数还中辍。何事奸与邪，古来难扑灭。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_5 </em></strong></font><font
face="黑体" color="#800080"> </font><font size="4" color="#800080" face="宋体">【僧舍贻友】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">笑破人间事，吾徒莫自欺。解吟僧亦俗，爱舞鹤终卑。<BR>
</font></big>
<font color="#400080">竹上题幽梦，溪边约敌棋。旧山归有阻，不是故迟迟。
<P><big><font size="3" face="黑体" color="#000080"><strong><em>&nbsp;&nbsp; 卷632_6 </em></strong></font><font
face="黑体" color="#800080"> </font><font size="4" color="#800080" face="宋体">【下方】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">昏旦松轩下，怡然对一瓢。雨微吟思足，花落梦无聊。<BR>
</font></big>
<font color="#400080">细事当棋遣，衰容喜镜饶。溪僧有深趣，书至又相邀。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_7 </em></strong></font><font
face="黑体" color="#800080"> </font><font size="4" color="#800080" face="宋体">【华下送文浦】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">郊居谢名利，何事最相亲。渐与论诗久，皆知得句新。<BR>
</font></big>
<font color="#400080">川明虹照雨，树密鸟冲人。应念从今去，还来岳下频。<br>
<P><big><font size="3" face="黑体" color="#000080"><strong><em>&nbsp;&nbsp; 卷632_8 </em></strong></font><font
face="黑体" color="#800080"> </font><font size="4" color="#800080" face="宋体">【自诫】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">我祖铭座右，嘉谋贻厥孙。勤此苟不怠，令名日可存。<BR>
</font></big>
<font color="#400080">媒f士所耻，慈俭道所尊。松柏岂不茂，桃李亦自繁。<BR>
</font></big>
<font color="#400080">众人皆察察，而我独昏昏。取训于老氏，大辩欲讷言。<br>
<P><big><font size="3" face="黑体" color="#000080"><strong><em>&nbsp;&nbsp; 卷632_9 </em></strong></font><font
face="黑体" color="#800080"> </font><font size="4" color="#800080" face="宋体">【效陈拾遗子昂感遇二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">高燕飞何捷，啄害恣群雏。人岂玩其暴，华轩容尔居。<BR>
</font></big>
<font color="#400080">强欺自天禀，刚吐信吾徒。乃知不平者，矫世道终孤。<BR><BR>
<font color="#400080">阳和含煦润，卉木竞纷华。当为众所悦，私已汝何夸。<BR>
</font></big>
<font color="#400080">北里秘艳，东园锁名花。豪夺乃常理，笑君徒咄嗟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_10 </em></strong></font><font
face="黑体" color="#800080"> </font><font size="4" color="#800080" face="宋体">【效陈拾遗子昂】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">丑妇竞簪花，花多映愈丑。邻女恃其姿，掇之不盈手。<BR>
</font></big>
<font color="#400080">量已苟自私，招损乃谁咎。宠禄既非安，于吾竟何有。<br>
<P><big><font size="3" face="黑体" color="#000080"><strong><em>&nbsp;&nbsp; 卷632_11 </em></strong></font><font
face="黑体" color="#800080"> </font><font size="4" color="#800080" face="宋体">【感时】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">好鸟无恶声，仁兽肯狂噬。宁教鹦鹉哑，不遣麒麟细。<BR>
</font></big>
<font color="#400080">人人语与默，唯观利与势。爱毁亦自遭，掩谤终失计。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_12 </em></strong></font><font
face="黑体" color="#800080"> </font><font size="4" color="#800080" face="宋体">【秋思】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">身病时亦危，逢秋多恸哭。风波一摇荡，天地几翻覆。<BR>
</font></big>
<font color="#400080">孤萤出荒池，落叶穿破屋。势利长草草，何人访幽独。
<P><big><font size="3" face="黑体" color="#000080"><strong><em>&nbsp;&nbsp; 卷632_13 </em></strong></font><font
face="黑体" color="#800080"> </font><font size="4" color="#800080" face="宋体">【早春】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">伤怀同客处，病眼却花朝。草嫩侵沙短，冰轻著雨消。<BR>
</font></big>
<font color="#400080">风光知可爱，容发不相饶。早晚丹丘去，飞书肯见招。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_14 </em></strong></font><font
face="黑体" color="#800080"> </font><font size="4" color="#800080" face="宋体">【上陌梯寺怀旧僧二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">云根禅客居，皆说旧无庐。松日明金像，山风向木鱼。<BR>
</font></big>
<font color="#400080">依栖应不阻，名利本来疏。纵有人相问，林间懒拆书。<br>
<font color="#400080">高鸦隔谷见，路转寺西门。塔影荫泉脉，山苗侵烧痕。<BR>
</font></big>
<font color="#400080">钟疏含杳霭，x迥亘黄昏。更待他僧到，长如前信存。
<P><big><font size="3" face="黑体" color="#000080"><strong><em>&nbsp;&nbsp; 卷632_15 </em></strong></font><font
face="黑体" color="#800080"> </font><font size="4" color="#800080" face="宋体">【寄怀元秀上人】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">悠悠干禄利，草草废渔樵。身世堪惆怅，风骚顿寂寥。<BR>
</font></big>
<font color="#400080">高秋期步野，积雨放趋朝。得句如相忆，莎斋且见招。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_16 </em></strong></font><font
face="黑体" color="#800080"> </font><font size="4" color="#800080" face="宋体">【次韵和秀上人游南五台】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">中峰曾到处，题记没苍苔。振锡传深谷，翻经想旧台。<BR>
</font></big>
<font color="#400080">危松临砌偃，惊鹿蓦溪来。内殿御诗切，身回心未回。<br>
<P><big><font size="3" face="黑体" color="#000080"><strong><em>&nbsp;&nbsp; 卷632_17 </em></strong></font><font
face="黑体" color="#800080"> </font><font size="4" color="#800080" face="宋体">【赠圆P公（P，蜀僧。僖宗幸蜀，P坚免紫衣）】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">天阶让紫衣，冷格鹤犹卑。道胜嫌名出，身闲觉老迟。<BR>
</font></big>
<font color="#400080">晓香延宿火，寒磬度高枝。每说长松寺，他年与我期。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_18 </em></strong></font><font
face="黑体" color="#800080"> </font><font size="4" color="#800080" face="宋体">【赠信美寺岑上人】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">巡礼诸方遍，湘南频有缘。焚香老山寺，乞食向江船。<BR>
</font></big>
<font color="#400080">纱碧笼名画，灯寒照净禅。我来能永日，莲漏滴寒泉。
<P><big><font size="3" face="黑体" color="#000080"><strong><em>&nbsp;&nbsp; 卷632_19 </em></strong></font><font
face="黑体" color="#800080"> </font><font size="4" color="#800080" face="宋体">【江行二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">地阔分吴塞，枫高映楚天。曲塘春尽雨，方响夜深船。<BR>
</font></big>
<font color="#400080">行纪添新梦，羁愁甚往年。何时京洛路，马上见人烟。<BR><BR>
<font color="#400080">初程风信好，回望失津楼。日带潮声晚，烟含楚色秋。<BR>
</font></big>
<font color="#400080">戍旗当远客，岛树转惊鸥。此去非名利，孤帆任白头。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_20 </em></strong></font><font
face="黑体" color="#800080"> </font><font size="4" color="#800080" face="宋体">【长安赠王注】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">正下搜贤诏，多君独避名。客来当意惬，花发遇歌成。<BR>
</font></big>
<font color="#400080">乐地留高趣，权门让后生。东方御闲驷，园外好同行。
<P><big><font size="3" face="黑体" color="#000080"><strong><em>&nbsp;&nbsp; 卷632_21 </em></strong></font><font
face="黑体" color="#800080"> </font><font size="4" color="#800080" face="宋体">【赠步寄李员外】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">危桥转溪路，经雨石丛荒。幽瀑下仙果，孤巢悬夕阳。<BR>
</font></big>
<font color="#400080">病辞青琐秘，心在紫芝房。更喜谐招隐，诗家有望郎。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_22 </em></strong></font><font
face="黑体" color="#800080"> </font><font size="4" color="#800080" face="宋体">【寄郑仁规】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">清才郑小戎，标的贵游中。万里云无侣，三山鹤不笼。<BR>
</font></big>
<font color="#400080">香和丹地暖，晚着彩衣风。荣路期经济，唯应在至公。<br>
<P><big><font size="3" face="黑体" color="#000080"><strong><em>&nbsp;&nbsp; 卷632_23 </em></strong></font><font
face="黑体" color="#800080"> </font><font size="4" color="#800080" face="宋体">【寄考功王员外】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">喜闻三字耗，闲客是陪游。白鸟闲疏索，青山日滞留。<BR>
</font></big>
<font color="#400080">琴如高韵称，诗愧逸才酬。更勉匡君志，论思在献谋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_24 </em></strong></font><font
face="黑体" color="#800080"> </font><font size="4" color="#800080" face="宋体">【杂言（一作短歌行）】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">乌飞飞，兔蹶蹶，朝来暮去驱时节。女娲只解补青天，<BR>
</font></big>
<font color="#400080">不解煎胶粘日月。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷632_25 </em></strong></font><font
face="黑体" color="#800080"> </font><font size="4" color="#800080" face="宋体">【陈疾】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">自怜旅舍亦酣歌，世路无机奈尔何。霄汉逼来心不动，<BR>
</font></big>
<font color="#400080">鬓毛白尽兴犹多。残阳暂照乡关近，远鸟因投岳庙过。<BR>
</font></big>
<font color="#400080">闲得此身归未得，磬声深夏隔烟萝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_26 </em></strong></font><font
face="黑体" color="#800080"> </font><font size="4" color="#800080" face="宋体">【淅上（一作江淅上）】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">华下支离已隔河，又来此地避干戈。山田渐广猿时到，<BR>
</font></big>
<font color="#400080">村舍新添燕亦多。丹桂石楠宜并长，秦云楚雨暗相和。<BR>
</font></big>
<font color="#400080">儿童栗熟迷归路，归得仍随牧竖歌。<br><BR>
<font color="#400080">西北乡关近帝京，烟尘一片正伤情。愁看地色连空色，<BR>
</font></big>
<font color="#400080">静听歌声似哭声。红蓼满村人不在，青山绕槛路难平。<BR>
</font></big>
<font color="#400080">从他烟棹更南去，休向津头问去程。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_27 </em></strong></font><font
face="黑体" color="#800080"> </font><font size="4" color="#800080" face="宋体">【山中】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">全家与我恋孤岑，蹋得苍苔一径深。逃难人多分隙地，<BR>
</font></big>
<font color="#400080">放生麋大出寒林。名应不朽轻仙骨，理到忘机近佛心。<BR>
</font></big>
<font color="#400080">昨夜前溪骤雷雨，晚晴闲步数峰吟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_28 </em></strong></font><font
face="黑体" color="#800080"> </font><font size="4" color="#800080" face="宋体">【寄赠诗僧秀公】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">灵一心传清塞心，可公吟后础公吟。近来雅道相亲少，<BR>
</font></big>
<font color="#400080">惟仰吾师所得深。好句未停无暇日，旧山归老有东林。<BR>
</font></big>
<font color="#400080">冷曹孤宦甘寥落，多谢携筇数访寻。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_29 </em></strong></font><font
face="黑体" color="#800080"> </font><font size="4" color="#800080" face="宋体">【重阳日访元秀上人】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">红叶黄花秋景宽，醉吟朝夕在樊川。却嫌今日登山俗，<BR>
</font></big>
<font color="#400080">且共高僧对榻眠。别画长怀吴寺壁，宜茶偏赏溪泉。<BR>
</font></big>
<font color="#400080">归来童稚争相笑，何事无人与酒船。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_30 </em></strong></font><font
face="黑体" color="#800080"> </font><font size="4" color="#800080" face="宋体">【丁未岁归王官谷】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">家山牢落战尘西，匹马偷归路已迷。冢上卷旗人簇立，<BR>
</font></big>
<font color="#400080">花边移寨鸟惊啼。本来薄俗轻文字，却致中原动鼓鼙。<BR>
</font></big>
<font color="#400080">将取一壶闲日月，长歌深入武陵溪。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_31 </em></strong></font><font
face="黑体" color="#800080"> </font><font size="4" color="#800080" face="宋体">【书怀】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">病来犹强引雏行，力上东原欲试耕。几处马嘶春麦长，<BR>
</font></big>
<font color="#400080">一川人喜雪峰晴。闲知有味心难肯，道贵谋安迹易平。<BR>
</font></big>
<font color="#400080">陶令若能兼不饮，无弦琴亦是沽名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_32 </em></strong></font><font
face="黑体" color="#800080"> </font><font size="4" color="#800080" face="宋体">【退栖】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">宦游萧索为无能，移住中条最上层。得剑乍如添健仆，<BR>
</font></big>
<font color="#400080">亡书久似失良朋。燕昭不是空怜马，支遁何妨亦爱鹰。<BR>
</font></big>
<font color="#400080">自此致身绳检外，肯教世路日兢兢。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_33 </em></strong></font><font
face="黑体" color="#800080"> </font><font size="4" color="#800080" face="宋体">【五十】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">闲身事少只题诗，五十今来觉陡衰。清秩偶叨非养望，<BR>
</font></big>
<font color="#400080">丹方频试更堪疑。髭须强染三分折，弦管遥听一半悲。<BR>
</font></big>
<font color="#400080">漉酒有巾无黍酿，负他黄菊满东篱。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_34 </em></strong></font><font
face="黑体" color="#800080"> </font><font size="4" color="#800080" face="宋体">【新岁对写真】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">得见明时下寿身，须甘岁酒更移巡。生情暗结千重恨，<BR>
</font></big>
<font color="#400080">寒势常欺一半春。文武轻销丹灶火，市朝偏贵黑头人。<BR>
</font></big>
<font color="#400080">自伤衰飒慵开镜，拟与儿童别写真。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_35 </em></strong></font><font
face="黑体" color="#800080"> </font><font size="4" color="#800080" face="宋体">【华下】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">箨冠新带步池塘，逸韵偏宜夏景长。扶起绿荷承早露，<BR>
</font></big>
<font color="#400080">惊回白鸟入残阳。久无书去干时贵，时有僧来自故乡。<BR>
</font></big>
<font color="#400080">不用名山访真诀，退休便是养生方。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_36 </em></strong></font><font
face="黑体" color="#800080"> </font><font size="4" color="#800080" face="宋体">【重阳山居】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">诗人自古恨难穷，暮节登临且喜同。四望交亲兵乱后，<BR>
</font></big>
<font color="#400080">一川风物笛声中。菊残深处回幽蝶，陂动晴光下早鸿。<BR>
</font></big>
<font color="#400080">明日更期来此醉，不堪寂寞对衰翁。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_37 </em></strong></font><font
face="黑体" color="#800080"> </font><font size="4" color="#800080" face="宋体">【争名】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">争名岂在更搜奇，不朽才消一句诗。穷辱未甘英气阻，<BR>
</font></big>
<font color="#400080">乖疏还有正人知。荷香怕肚忠氯螅松影和风傍枕移。<BR>
</font></big>
<font color="#400080">只此共栖尘外境，无妨亦恋好文时。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_38 </em></strong></font><font
face="黑体" color="#800080"> </font><font size="4" color="#800080" face="宋体">【光启四年春戊申（一作归王官次年作）】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">乱后烧残数架书，峰前犹自恋吾庐。忘机渐喜逢人少，<BR>
</font></big>
<font color="#400080">览镜空怜待鹤疏。孤屿池痕春涨满，小阑花韵午晴初。<BR>
</font></big>
<font color="#400080">酣歌自适逃名久，不必门多长者车。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_39 </em></strong></font><font
face="黑体" color="#800080"> </font><font size="4" color="#800080" face="宋体">【丁巳重阳】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">重阳未到已登临，探得黄花且独斟。客舍喜逢连日雨，<BR>
</font></big>
<font color="#400080">家山似响隔河砧。乱来已失耕桑计，病后休论济活心。<BR>
</font></big>
<font color="#400080">自贺逢时能自弃，归鞭唯拍马鞯吟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_40 </em></strong></font><font
face="黑体" color="#800080"> </font><font size="4" color="#800080" face="宋体">【喜王驾小仪重阳相访】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">白菊初开卧内明，闻君相访病身轻。樽前且拨伤心事，<BR>
</font></big>
<font color="#400080">G上还随觅句行。幽鹤傍人疑旧识，残蝉向日噪新晴。<BR>
</font></big>
<font color="#400080">拟将寂寞同留住，且劝康时立大名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_41 </em></strong></font><font
face="黑体" color="#800080"> </font><font size="4" color="#800080" face="宋体">【酬张芬赦后见寄（一作司空曙诗）】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">紫凤朝衔五色书，阳春忽布网罗除。已将心变寒灰后，<BR>
</font></big>
<font color="#400080">岂料光生腐草馀。建水风烟收客泪，杜陵花烛梦郊居。<BR>
</font></big>
<font color="#400080">劳君故有诗相赠，欲报琼瑶愧不如。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_42 </em></strong></font><font
face="黑体" color="#800080"> </font><font size="4" color="#800080" face="宋体">【上元放二雉】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">婴网虽皆困，搴笼喜共归。无心期尔报，相见莫惊飞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_43 </em></strong></font><font
face="黑体" color="#800080"> </font><font size="4" color="#800080" face="宋体">【中秋】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">闲吟秋景外，万事觉悠悠。此夜若无月，一年虚过秋。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_44 </em></strong></font><font
face="黑体" color="#800080"> </font><font size="4" color="#800080" face="宋体">【偶题】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">水榭花繁处，春晴日午前。鸟窥临槛镜，马过隔墙鞭。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_45 </em></strong></font><font
face="黑体" color="#800080"> </font><font size="4" color="#800080" face="宋体">【闲步】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">几处白烟断，一川红树时。坏桥侵辙水，残照背村碑。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_46 </em></strong></font><font
face="黑体" color="#800080"> </font><font size="4" color="#800080" face="宋体">【春中】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">伏溜侵阶润，繁花隔竹香。娇莺方晓听，无事过南塘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_47 </em></strong></font><font
face="黑体" color="#800080"> </font><font size="4" color="#800080" face="宋体">【独望】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">绿树连村暗，黄花出陌稀。远陂春草绿，犹有水禽飞。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_48 </em></strong></font><font
face="黑体" color="#800080"> </font><font size="4" color="#800080" face="宋体">【杂题】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">孤枕闻莺起，幽怀独悄然。地融春力润，花泛晓光鲜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_49 </em></strong></font><font
face="黑体" color="#800080"> </font><font size="4" color="#800080" face="宋体">【漫题三首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">乱后他乡节，烧残故国春。自怜垂白首，犹伴踏青人。<BR><BR>
<font color="#400080">齿落伤情久，心惊健忘频。蜗庐经岁客，蚕市异乡人。<BR>
<font color="#400080">率怕人言谨，闲宜酒韵高。山林若无虑，名利不难逃。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_50 </em></strong></font><font
face="黑体" color="#800080"> </font><font size="4" color="#800080" face="宋体">【河上二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">惨惨日将暮，驱羸独到庄。沙痕傍墟落，风色入牛羊。<BR><BR>
<font color="#400080">新霁田园处，夕阳禾黍明。沙村平见水，深巷有鸥声。
<P><big><font size="3" face="黑体" color="#000080"><strong><em>&nbsp;&nbsp; 卷632_51 </em></strong></font><font
face="黑体" color="#800080"> </font><font size="4" color="#800080" face="宋体">【早朝】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">白日新年好，青春上国多。街平双阙近，尘起五云和。<br>
<P><big><font size="3" face="黑体" color="#000080"><strong><em>&nbsp;&nbsp; 卷632_52 </em></strong></font><font
face="黑体" color="#800080"> </font><font size="4" color="#800080" face="宋体">【即事二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">茶爽添诗句，天清莹道心。只留鹤一只，此外是空林。<BR>
<font color="#400080">御礼征奇策，人心注盛时。从来留振滞，只待济临危。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_53 </em></strong></font><font
face="黑体" color="#800080"> </font><font size="4" color="#800080" face="宋体">【永夜】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">永夜疑无日，危时只赖山。旷怀休戚外，孤迹是非间。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_54 </em></strong></font><font
face="黑体" color="#800080"> </font><font size="4" color="#800080" face="宋体">【秦关】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">形胜今虽在，荒凉恨不穷。虎狼秦国破，狐兔汉陵空。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_55 </em></strong></font><font
face="黑体" color="#800080"> </font><font size="4" color="#800080" face="宋体">【渡江】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">秋江共僧渡，乡泪滴船回。一夜吴船梦，家书立马开。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_56 </em></strong></font><font
face="黑体" color="#800080"> </font><font size="4" color="#800080" face="宋体">【退居漫题七首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">花缺伤难缀，莺喧奈细听。惜春春已晚，珍重草青青。<BR><BR>
<font color="#400080">堤柳自绵绵，幽人无恨牵。只忧诗病发，莫寄校书笺。<br>
<font color="#400080">燕语曾来客，花催欲别人。莫愁春又过，看著又新春。<BR><BR>
<font color="#400080">身外都无事，山中久避喧。破巢看乳燕，留果待啼猿。<BR>
<font color="#400080">诗家通籍美，工部与司勋。高贾虽难敌，微官偶胜君。<BR><BR>
<font color="#400080">努力省前非，人生上寿稀。青云无直道，暗室有危机。<br>
<font color="#400080">燕拙营巢苦，鱼贪触网惊。岂缘身外事，亦似我劳形。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_57 </em></strong></font><font
face="黑体" color="#800080"> </font><font size="4" color="#800080" face="宋体">【即事九首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">宿雨川原霁，凭高景物新。陂痕侵牧马，云影带耕人。<BR><BR>
<font color="#400080">十年深隐地，一雨太平心。匣涩休看剑，窗明复上琴。<br>
<font color="#400080">明时那弃置，多病自迟留。疏磬和吟断，残灯照卧幽。<BR><BR>
<font color="#400080">衰鬓闲生少，丹梯望觉危。松须依石长，鹤不傍人卑。<BR>
<font color="#400080">落叶频惊鹿，连峰欲映雕。此生诗病苦，此病更萧条。<BR><BR>
<font color="#400080">旅思又惊夏，庭前长小松。远峰生贵气，残月敛衰容。<br>
<font color="#400080">林鸟频窥静，家人亦笑慵。旧居留稳枕，归卧听秋钟。<BR><BR>
<font color="#400080">华宇知难保，烧来又却修。只应巢燕惜，未必主人留。<BR>
<font color="#400080">幽鸟穿篱去，邻翁采药回。云从潭底出，花向佛前开。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_58 </em></strong></font><font
face="黑体" color="#800080"> </font><font size="4" color="#800080" face="宋体">【松滋渡二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">步上短亭久，看回官渡船。江乡宜晚霁，楚老语丰年。<BR><BR>
<font color="#400080">楚岫接乡思，茫茫归路迷。更堪斑竹驿，初听鹧鸪啼。
<P><big><font size="3" face="黑体" color="#000080"><strong><em>&nbsp;&nbsp; 卷632_59 </em></strong></font><font
face="黑体" color="#800080"> </font><font size="4" color="#800080" face="宋体">【华清宫】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">帝业山河固，离宫宴幸频。岂知驱战马，只是太平人。<br>
<P><big><font size="3" face="黑体" color="#000080"><strong><em>&nbsp;&nbsp; 卷632_60 </em></strong></font><font
face="黑体" color="#800080"> </font><font size="4" color="#800080" face="宋体">【牛头寺】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">终南最佳处，禅诵出青霄。群木澄幽寂，疏烟泛寥。
<P><big><font size="3" face="黑体" color="#000080"><strong><em>&nbsp;&nbsp; 卷632_61 </em></strong></font><font
face="黑体" color="#800080"> </font><font size="4" color="#800080" face="宋体">【感时上卢相】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">兵待皇威振，人随国步安。万方休望幸，封岳始鸣銮。<br>
<P><big><font size="3" face="黑体" color="#000080"><strong><em>&nbsp;&nbsp; 卷632_62 </em></strong></font><font
face="黑体" color="#800080"> </font><font size="4" color="#800080" face="宋体">【乱后三首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">丧乱家难保，艰虞病懒医。空将忧国泪，犹拟洒丹墀。<BR>
<font color="#400080">流芳能几日，惆怅又闻蝉。行在多新贵，幽栖独长年。<BR><BR>
<font color="#400080">世事尝艰险，僧居惯寂寥。美香闻夜合，清景见寅朝。<br>
<P><big><font size="3" face="黑体" color="#000080"><strong><em>&nbsp;&nbsp; 卷632_63 </em></strong></font><font
face="黑体" color="#800080"> </font><font size="4" color="#800080" face="宋体">【秋景】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">景物皆难驻，伤春复怨秋。旋书红叶落，拟画碧云收。
<P><big><font size="3" face="黑体" color="#000080"><strong><em>&nbsp;&nbsp; 卷632_64 </em></strong></font><font
face="黑体" color="#800080"> </font><font size="4" color="#800080" face="宋体">【避乱】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">离乱身偶在，窜迹任浮沉。虎暴荒居迥，萤孤黑夜深。<br>
<P><big><font size="3" face="黑体" color="#000080"><strong><em>&nbsp;&nbsp; 卷632_65 </em></strong></font><font
face="黑体" color="#800080"> </font><font size="4" color="#800080" face="宋体">【长亭】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">梅雨和乡泪，终年共酒衣。殷勤华表鹤，羡尔亦曾归。
<P><big><font size="3" face="黑体" color="#000080"><strong><em>&nbsp;&nbsp; 卷632_66 </em></strong></font><font
face="黑体" color="#800080"> </font><font size="4" color="#800080" face="宋体">【村西杏花二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">薄腻力偏羸，看看怆别时。东风狂不惜，西子病难医。<br>
<font color="#400080">肌细分红脉，香浓破紫苞。无因留得玩，争忍折来抛。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_67 </em></strong></font><font
face="黑体" color="#800080"> </font><font size="4" color="#800080" face="宋体">【独坐】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">幽径入桑麻，坞西逢一家。编篱薪带茧，补屋草和花。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_68 </em></strong></font><font
face="黑体" color="#800080"> </font><font size="4" color="#800080" face="宋体">【借居】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">借住郊园久，仍逢夏景新。绿苔行屐稳，黄鸟傍窗频。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_69 </em></strong></font><font
face="黑体" color="#800080"> </font><font size="4" color="#800080" face="宋体">【重阳】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">菊开犹阻雨，蝶意切于人。亦应知暮节，不比惜残春。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_70 </em></strong></font><font
face="黑体" color="#800080"> </font><font size="4" color="#800080" face="宋体">【偶书五首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">衰谢当何忏，惟应悔壮图。磬声花外远，人影塔前孤。<BR><BR>
<font color="#400080">色变莺雏长，竿齐笋箨垂。白头身偶在，清夏景还移。<BR>
<font color="#400080">蜀妓轻成妙，吴娃狎共纤。晚妆留拜月，卷上水精帘。<BR><BR>
<font color="#400080">独步荒郊暮，沉思远墅幽。平生多少事，弹指一时休。<br>
<font color="#400080">掩谤知迎吠，欺心见强颜。有名人易困，无契债难还。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_71 </em></strong></font><font
face="黑体" color="#800080"> </font><font size="4" color="#800080" face="宋体">【杂题九首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">病来胜未病，名缚便忘名。今日甘为客，当时注愍征。<BR><BR>
<font color="#400080">暑湿深山雨，荒居破屋灯。此生无忏处，此去作高僧。<br>
<font color="#400080">不须频怅望，且喜脱喧嚣。亦有终焉意，陂南看稻苗。<BR><BR>
<font color="#400080">楼带猿吟迥，庭容鹤舞宽。<a href="../BZK/z54.jpg"target="_blank">z4</a>书因阅画，封药偶和丹。<br><br>
<font color="#400080">宴罢论诗久，亭高拜表频。岸香蕃舶月，洲色海烟春。<BR><BR>
<font color="#400080">驿步堤萦阁，军城鼓振桥。鸥和湖雁下，雪隔岭梅飘。<br>
<font color="#400080">带雪南山道，和钟北阙明。太平当共贺，开化喝来声。<BR><BR>
<font color="#400080">舴艋猿偷上，蜻蜓燕竞飞。樵香烧桂子，苔湿挂莎衣。<BR>
<font color="#400080">溪涨渔家近，烟收鸟道高。松花飘可惜，睡里洒离骚。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_25 </em></strong></font><font
face="黑体" color="#800080"> </font><font size="4" color="#800080" face="宋体">【古乐府】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">一叶随西风，君行亦向东。知妾飞书意，无劳待早鸿。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_26 </em></strong></font><font
face="黑体" color="#800080"> </font><font size="4" color="#800080" face="宋体">【有感】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">灯影看须黑，墙阴惜草青。岁阑悲物我，同是冒霜萤。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_27 </em></strong></font><font
face="黑体" color="#800080"> </font><font size="4" color="#800080" face="宋体">【休休亭】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">且喜安能保，那堪病更忧。可怜藜杖者，真个种瓜侯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_28 </em></strong></font><font
face="黑体" color="#800080"> </font><font size="4" color="#800080" face="宋体">【漫书二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">剩欲逢花折，判须冒雨频。晴明开渐少，莫怕湿新巾。<BR><BR>
<font color="#400080">小蝶尔何竞，追飞不惮劳。远教群雀见，宁悟祸梯高。<br>
<P><big><font size="3" face="黑体" color="#000080"><strong><em>&nbsp;&nbsp; 卷632_29 </em></strong></font><font
face="黑体" color="#800080"> </font><font size="4" color="#800080" face="宋体">【岁尽二首】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">明日添一岁，端忧奈尔何。冲寒出洞口，犹校夕阳多。<BR>
<font color="#400080">莫话伤心事，投春满鬓霜。殷勤共尊酒，今岁只残阳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_30 </em></strong></font><font
face="黑体" color="#800080"> </font><font size="4" color="#800080" face="宋体">【牡丹】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">得地牡丹盛，晓添龙麝香。主人犹自惜，锦幕护春霜。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_31 </em></strong></font><font
face="黑体" color="#800080"> </font><font size="4" color="#800080" face="宋体">【乱后】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">羽书传栈道，风火隔乡关。病眼那堪泣，伤心不到间。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_32 </em></strong></font><font
face="黑体" color="#800080"> </font><font size="4" color="#800080" face="宋体">【春山】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">可是武陵溪，春芳著路迷。花明催曙早，云腻惹空低。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_33 </em></strong></font><font
face="黑体" color="#800080"> </font><font size="4" color="#800080" face="宋体">【乐府】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">宝马跋尘光，双驰照路旁。喧传报戚里，明日幸长杨。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷632_34 </em></strong></font><font
face="黑体" color="#800080"> </font><font size="4" color="#800080" face="宋体">【乱前上卢相】<a
href="authers/qzz_1272.htm" target="_blank"></font><font size="3" color="#0080FF"><font face="黑体">司空图</font></a></big> 
<br>
</font><br>
<font color="#400080">虏黠虽多变，兵骄即易乘。犹须劳斥候，勿遣大河冰。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
