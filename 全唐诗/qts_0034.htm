<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(上)・卷三十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷三十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷34_1 </em></strong></font><font
face="黑体" color="#800080"> </font><font size="4" color="#800080" face="宋体">【陇头水】<a
href="authers/qzz_0062.htm" target="_blank"></font><font size="3" color="#0080FF"><font face="黑体">杨师道</font></a></big> 
<br>
</font><br>
<font color="#400080">陇头秋月明，陇水带关城。笳添离别曲，风送断肠声。<BR>
</font></big>
<font color="#400080">映雪峰犹暗，乘冰马屡惊。雾中寒雁至，沙上转蓬轻。<BR>
</font></big>
<font color="#400080">天山传羽檄，汉地急征兵。阵开都护道，剑聚伏波营。<BR>
</font></big>
<font color="#400080">于兹觉无渡，方共濯胡缨。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷34_2 </em></strong></font><font
face="黑体" color="#800080"> </font><font size="4" color="#800080" face="宋体">【中书寓直咏雨简褚起居上官学士】<a
href="authers/qzz_0062.htm" target="_blank"></font><font size="3" color="#0080FF"><font face="黑体">杨师道</font></a></big> 
<br>
</font><br>
<font color="#400080">云暗苍龙阙，沉沉殊未开。窗临凤凰沼，飒飒雨声来。<BR>
</font></big>
<font color="#400080">电影入飞阁，风威凌吹台。长檐响奔溜，清簟肃浮埃。<BR>
</font></big>
<font color="#400080">早荷叶稍没，新篁枝半摧。兹晨怅多绪，怀友自难裁。<BR>
</font></big>
<font color="#400080">况复重城内，日暮独裴回。玉阶良史笔，金马锾觳拧<BR>
</font></big>
<font color="#400080">高甍通散骑，复道驾蓬莱。思君赠桃李，于此冀琼瑰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷34_3 </em></strong></font><font
face="黑体" color="#800080"> </font><font size="4" color="#800080" face="宋体">【阙题】<a
href="authers/qzz_0062.htm" target="_blank"></font><font size="3" color="#0080FF"><font face="黑体">杨师道</font></a></big> 
<br>
</font><br>
<font color="#400080">汉家伊洛九重城，御路浮桥万里平。桂户雕梁连绮翼，<BR>
</font></big>
<font color="#400080">虹梁绣柱映丹楹。朝光欲动千门曙，丽日初照百花明。<BR>
</font></big>
<font color="#400080">燕赵蛾眉旧倾国，楚宫腰细本传名。二月桑津期结伴，<BR>
</font></big>
<font color="#400080">三春淇水逐关情。兰丛有意飞双蝶，柳叶无趣隐啼莺。<BR>
</font></big>
<font color="#400080">扇里细妆将夜并，风前独舞共花荣。两鬟百万谁论价，<BR>
</font></big>
<font color="#400080">一笑千金判是轻。不为披图来侍寝，非因主第奉身迎。<BR>
</font></big>
<font color="#400080">羊车讵畏青门闭，兔月今宵照后庭。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷34_4 </em></strong></font><font
face="黑体" color="#800080"> </font><font size="4" color="#800080" face="宋体">【初秋夜坐应诏】<a
href="authers/qzz_0062.htm" target="_blank"></font><font size="3" color="#0080FF"><font face="黑体">杨师道</font></a></big> 
<br>
</font><br>
<font color="#400080">玉g凉初应，金壶夜渐阑。沧池流稍洁，仙掌露方`。<BR>
</font></big>
<font color="#400080">雁声风处断，树影月中寒。爽气长空净，高吟觉思宽。
<P><big><font size="3" face="黑体" color="#000080"><strong><em>&nbsp;&nbsp; 卷34_5 </em></strong></font><font
face="黑体" color="#800080"> </font><font size="4" color="#800080" face="宋体">【赋终南山用风字韵应诏】<a
href="authers/qzz_0062.htm" target="_blank"></font><font size="3" color="#0080FF"><font face="黑体">杨师道</font></a></big> 
<br>
</font><br>
<font color="#400080">眷言怀隐逸，辍驾践幽丛。白云飞夏雨，碧岭横春虹。<BR>
</font></big>
<font color="#400080">草绿长杨路，花疏五柞宫。登临日将晚，兰桂起香风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷34_6 </em></strong></font><font
face="黑体" color="#800080"> </font><font size="4" color="#800080" face="宋体">【咏饮马应诏】<a
href="authers/qzz_0062.htm" target="_blank"></font><font size="3" color="#0080FF"><font face="黑体">杨师道</font></a></big> 
<br>
</font><br>
<font color="#400080">清晨控龙马，弄影出花林。躞蹀依春涧，联翩度碧浔。<BR>
</font></big>
<font color="#400080">苔流染丝络，水洁写雕簪。一御瑶池驾，讵忆长城阴。<br>
<P><big><font size="3" face="黑体" color="#000080"><strong><em>&nbsp;&nbsp; 卷34_7 </em></strong></font><font
face="黑体" color="#800080"> </font><font size="4" color="#800080" face="宋体">【初宵看婚】<a
href="authers/qzz_0062.htm" target="_blank"></font><font size="3" color="#0080FF"><font face="黑体">杨师道</font></a></big> 
<br>
</font><br>
<font color="#400080">洛城花烛动，戚里画新蛾。隐扇羞应惯，含情愁已多。<BR>
</font></big>
<font color="#400080">轻啼湿红粉，微睇转横波。更笑巫山曲，空传暮雨过。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷34_8 </em></strong></font><font
face="黑体" color="#800080"> </font><font size="4" color="#800080" face="宋体">【侍宴赋得起坐弹鸣琴二首（一作杨希道诗）】<a
href="authers/qzz_0062.htm" target="_blank"></font><font size="3" color="#0080FF"><font face="黑体">杨师道</font></a></big> 
<br>
</font><br>
<font color="#400080">北林鹊夜飞，南轩月初进。调弦发清徵，荡心祛褊吝。<BR>
</font></big>
<font color="#400080">变作离鸿声，还入思归引。长叹未终极，秋风飘素鬓。<BR>
<font color="#400080">丝传园客意，曲奏楚妃情。罕有知音者，空劳流水声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷34_9 </em></strong></font><font
face="黑体" color="#800080"> </font><font size="4" color="#800080" face="宋体">【咏琴（一作杨希道诗）】<a
href="authers/qzz_0062.htm" target="_blank"></font><font size="3" color="#0080FF"><font face="黑体">杨师道</font></a></big> 
<br>
</font><br>
<font color="#400080">久擅龙门质，孤竦峄阳名。齐娥初发弄，赵女正调声。<BR>
</font></big>
<font color="#400080">嘉客勿遽反，繁弦曲未成。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷34_10 </em></strong></font><font
face="黑体" color="#800080"> </font><font size="4" color="#800080" face="宋体">【咏笙（一作杨希道诗）】<a
href="authers/qzz_0062.htm" target="_blank"></font><font size="3" color="#0080FF"><font face="黑体">杨师道</font></a></big> 
<br>
</font><br>
<font color="#400080">短长插凤翼，洪细摹鸾音。能令楚妃叹，复使荆王吟。<BR>
</font></big>
<font color="#400080">切切孤竹管，来应云和琴。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷34_11 </em></strong></font><font
face="黑体" color="#800080"> </font><font size="4" color="#800080" face="宋体">【应诏咏巢乌】<a
href="authers/qzz_0062.htm" target="_blank"></font><font size="3" color="#0080FF"><font face="黑体">杨师道</font></a></big> 
<br>
</font><br>
<font color="#400080">桂树春晖满，巢乌刷羽仪。朝飞丽城上，夜宿碧林陲。<BR>
</font></big>
<font color="#400080">背风藏密叶，向日逐疏枝。仰德还能哺，依仁遂可窥。<BR>
</font></big>
<font color="#400080">惊鸣雕辇侧，王吉自相知。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷34_12 </em></strong></font><font
face="黑体" color="#800080"> </font><font size="4" color="#800080" face="宋体">【奉和夏日晚景应诏】<a
href="authers/qzz_0062.htm" target="_blank"></font><font size="3" color="#0080FF"><font face="黑体">杨师道</font></a></big> 
<br>
</font><br>
<font color="#400080">辇路夹垂杨，离宫通建章。日落横峰影，云归起夕凉。<BR>
</font></big>
<font color="#400080">雕轩动流吹，羽盖息回塘。S草生还绿，残花落尚香。<BR>
</font></big>
<font color="#400080">青岩类姑射，碧涧似汾阳。幸属无为日，欢娱尚未央。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷34_13 </em></strong></font><font
face="黑体" color="#800080"> </font><font size="4" color="#800080" face="宋体">【奉和圣制春日望海】<a
href="authers/qzz_0062.htm" target="_blank"></font><font size="3" color="#0080FF"><font face="黑体">杨师道</font></a></big> 
<br>
</font><br>
<font color="#400080">春山临渤海，征旅辍晨装。回瞰卢龙塞，斜瞻肃慎乡。<BR>
</font></big>
<font color="#400080">洪波回地轴，孤屿映云光。落日惊涛上，浮天骇浪长。<BR>
</font></big>
<font color="#400080">仙台隐螭驾，水府泛鼋梁。碣石朝烟灭，之罘归雁翔。<BR>
</font></big>
<font color="#400080">北巡非汉后，东幸异秦皇。搴旗羽林客，跋距少年场。<BR>
</font></big>
<font color="#400080">龙击驱辽水，鹏飞出带方。将举青丘缴，安访白霓裳。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷34_14 </em></strong></font><font
face="黑体" color="#800080"> </font><font size="4" color="#800080" face="宋体">【春朝闲步】<a
href="authers/qzz_0062.htm" target="_blank"></font><font size="3" color="#0080FF"><font face="黑体">杨师道</font></a></big> 
<br>
</font><br>
<font color="#400080">休沐乘闲豫，清晨步北林。池塘藉芳草，兰芷袭幽衿。<BR>
</font></big>
<font color="#400080">雾中分晓日，花里弄春禽。野径香恒满，山阶笋屡侵。<BR>
</font></big>
<font color="#400080">何须命轻盖，桃李自成阴。
<P><big><font size="3" face="黑体" color="#000080"><strong><em>&nbsp;&nbsp; 卷34_15 </em></strong></font><font
face="黑体" color="#800080"> </font><font size="4" color="#800080" face="宋体">【还山宅】<a
href="authers/qzz_0062.htm" target="_blank"></font><font size="3" color="#0080FF"><font face="黑体">杨师道</font></a></big> 
<br>
</font><br>
<font color="#400080">暮春还旧岭，徙倚玩年华。芳草无行径，空山正落花。<BR>
</font></big>
<font color="#400080">垂藤扫幽石，卧柳碍浮槎。鸟散茅檐静，云披涧户斜。<BR>
</font></big>
<font color="#400080">依然此泉路，犹是昔烟霞。
<P><big><font size="3" face="黑体" color="#000080"><strong><em>&nbsp;&nbsp; 卷34_16 </em></strong></font><font
face="黑体" color="#800080"> </font><font size="4" color="#800080" face="宋体">【咏马】<a
href="authers/qzz_0062.htm" target="_blank"></font><font size="3" color="#0080FF"><font face="黑体">杨师道</font></a></big> 
<br>
</font><br>
<font color="#400080">宝马权奇出未央，雕鞍照曜紫金装。春草初生驰上苑，<BR>
</font></big>
<font color="#400080">秋风欲动戏长杨。鸣珂屡度章台侧，细蹀经向濯龙傍。<BR>
</font></big>
<font color="#400080">徒令汉将连年去，宛城今已献名王。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷34_17 </em></strong></font><font
face="黑体" color="#800080"> </font><font size="4" color="#800080" face="宋体">【奉和咏弓】<a
href="authers/qzz_0062.htm" target="_blank"></font><font size="3" color="#0080FF"><font face="黑体">杨师道</font></a></big> 
<br>
</font><br>
<font color="#400080">霜重麟胶劲，风高月影圆。乌飞随帝辇，雁落逐鸣弦。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷34_18 </em></strong></font><font
face="黑体" color="#800080"> </font><font size="4" color="#800080" face="宋体">【咏砚】<a
href="authers/qzz_0062.htm" target="_blank"></font><font size="3" color="#0080FF"><font face="黑体">杨师道</font></a></big> 
<br>
</font><br>
<font color="#400080">圆池类璧水，轻翰染烟华。将军欲定远，见弃不应赊。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷34_19 </em></strong></font><font
face="黑体" color="#800080"> </font><font size="4" color="#800080" face="宋体">【奉和正日临朝应诏】<a
href="authers/qzz_0062.htm" target="_blank"></font><font size="3" color="#0080FF"><font face="黑体">杨师道</font></a></big> 
<br>
</font><br>
<font color="#400080">皇猷被寰宇，端属元辰。九重丽天邑，千门临上春。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷34_20 </em></strong></font><font
face="黑体" color="#800080"> </font><font size="4" color="#800080" face="宋体">【咏舞（一作杨希道诗）】<a
href="authers/qzz_0062.htm" target="_blank"></font><font size="3" color="#0080FF"><font face="黑体">杨师道</font></a></big> 
<br>
</font><br>
<font color="#400080">二八如回雪，三春类早花。分行向烛转，一种逐风斜。<BR><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
