<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百零三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百零三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷603_1 </em></strong></font><font
face="黑体" color="#800080"> </font><font size="4" color="#800080" face="宋体">【过洞庭湖】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">惊波常不定，半日鬓堪斑。四顾疑无地，中流忽有山。<BR>
</font></big>
<font color="#400080">鸟高恒畏坠，帆远却如闲。渔父闲相引，时歌浩渺间。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_2 </em></strong></font><font
face="黑体" color="#800080"> </font><font size="4" color="#800080" face="宋体">【登渭南县楼】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">近甸名偏著，登城景又宽。半空分太华，极目是长安。<BR>
</font></big>
<font color="#400080">雪助河流涨，人耕烧色残。闲来时甚少，欲下重凭栏。<br>
<P><big><font size="3" face="黑体" color="#000080"><strong><em>&nbsp;&nbsp; 卷603_3 </em></strong></font><font
face="黑体" color="#800080"> </font><font size="4" color="#800080" face="宋体">【送李频之南陵主簿】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">赴县是还乡，途程岂觉长。听莺离灞岸，荡桨入陵阳。<BR>
</font></big>
<font color="#400080">野蕨生公署，闲云拂印床。晴天调膳外，垂钓有池塘。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_4 </em></strong></font><font
face="黑体" color="#800080"> </font><font size="4" color="#800080" face="宋体">【写怀】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">汩没与辛勤，全钟在此身。半生为下客，终老托何人。<BR>
</font></big>
<font color="#400080">两鬓关中改，千岩海上春。青云知有路，自是致无因。
<P><big><font size="3" face="黑体" color="#000080"><strong><em>&nbsp;&nbsp; 卷603_5 </em></strong></font><font
face="黑体" color="#800080"> </font><font size="4" color="#800080" face="宋体">【过中条山】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">徒为经异岳，不得访灵踪。日尽行难尽，千重复万重。<BR>
</font></big>
<font color="#400080">云垂多作雨，雷动半和钟。孤竹人藏处，无因认本峰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_6 </em></strong></font><font
face="黑体" color="#800080"> </font><font size="4" color="#800080" face="宋体">【早发洛中】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">半夜发清洛，不知过石桥。云增中岳大，树隐上阳遥。<BR>
</font></big>
<font color="#400080">堑黑初沉月，河明欲认潮。孤村人尚梦，无处暂停桡。<br>
<P><big><font size="3" face="黑体" color="#000080"><strong><em>&nbsp;&nbsp; 卷603_7 </em></strong></font><font
face="黑体" color="#800080"> </font><font size="4" color="#800080" face="宋体">【汝州郡楼望嵩山】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">不共众山同，i出迥空。几层高鸟外，万仞一楼中。<BR>
</font></big>
<font color="#400080">水落难归地，云篱便逐风。唯应霄汉客，绝顶路方通。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_8 </em></strong></font><font
face="黑体" color="#800080"> </font><font size="4" color="#800080" face="宋体">【将归江南留别友人】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">连春不得意，所业已疑非。旧国乱离后，新年惆怅归。<BR>
</font></big>
<font color="#400080">雪开还楚地，花惹别秦衣。江徼多留滞，高秋会恐违。
<P><big><font size="3" face="黑体" color="#000080"><strong><em>&nbsp;&nbsp; 卷603_9 </em></strong></font><font
face="黑体" color="#800080"> </font><font size="4" color="#800080" face="宋体">【塞外书事】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">征路出穷边，孤吟傍戍烟。河光深荡塞，碛色迥连天。<BR>
</font></big>
<font color="#400080">残日沉雕外，惊蓬到马前。空怀钓鱼所，未定卜归年。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_10 </em></strong></font><font
face="黑体" color="#800080"> </font><font size="4" color="#800080" face="宋体">【日暮江上】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">孤帆收广岸，落照在遥峰。南北渡人少，高低归鸟重。<BR>
</font></big>
<font color="#400080">潮回沙出树，雨过浦沉钟。渔父虽相问，那能话所从。<br>
<P><big><font size="3" face="黑体" color="#000080"><strong><em>&nbsp;&nbsp; 卷603_11 </em></strong></font><font
face="黑体" color="#800080"> </font><font size="4" color="#800080" face="宋体">【客行】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">旅食唯草草，此生谁我同。故园魂梦外，长路别离中。<BR>
</font></big>
<font color="#400080">人事萍随水，年光鸟过空。欲吟先落泪，多是怨途穷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_12 </em></strong></font><font
face="黑体" color="#800080"> </font><font size="4" color="#800080" face="宋体">【送李员外知扬子州留务】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">帝命分留务，东南向楚天。几程回送骑，中路见迎船。<BR>
</font></big>
<font color="#400080">冶例开山铸，民多酌海煎。青云名素重，此去岂经年。
<P><big><font size="3" face="黑体" color="#000080"><strong><em>&nbsp;&nbsp; 卷603_13 </em></strong></font><font
face="黑体" color="#800080"> </font><font size="4" color="#800080" face="宋体">【春暮途次华山下】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">他皆宴牡丹，独又出长安。远道行非易，无图住自难。<BR>
</font></big>
<font color="#400080">离城风已暖，近岳雨翻寒。此去知谁顾，闲吟只自宽。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_14 </em></strong></font><font
face="黑体" color="#800080"> </font><font size="4" color="#800080" face="宋体">【旅次滑台投献陆侍御】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">已是鸿来日，堪惊却背秦。天遥三楚树，路远两河人。<BR>
</font></big>
<font color="#400080">旅梦难归隐，吟魂不在身。霜台欹冠豸，赖许往来频。<br>
<P><big><font size="3" face="黑体" color="#000080"><strong><em>&nbsp;&nbsp; 卷603_15 </em></strong></font><font
face="黑体" color="#800080"> </font><font size="4" color="#800080" face="宋体">【重归江南】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">无成归故里，不似在他乡。岁月逐流水，山川空夕阳。<BR>
</font></big>
<font color="#400080">回潮迷古渡，迸竹过邻墙。耆旧休存省，胡为止泪行。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_16 </em></strong></font><font
face="黑体" color="#800080"> </font><font size="4" color="#800080" face="宋体">【寄黔南李校书】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">从戎巫峡外，吟兴更应多。郡响蛮江涨，山昏蜀雨过。<BR>
</font></big>
<font color="#400080">公筵饶越味，俗土尚巴歌。中夜怀吴梦，知经滟波。
<P><big><font size="3" face="黑体" color="#000080"><strong><em>&nbsp;&nbsp; 卷603_17 </em></strong></font><font
face="黑体" color="#800080"> </font><font size="4" color="#800080" face="宋体">【东归留辞沈侍郎】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">一第久乖期，深心已自疑。沧江归恨远，紫阁别愁迟。<BR>
</font></big>
<font color="#400080">稽古成何事，龙钟负已知。依门非近日，不虑旧恩移。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_18 </em></strong></font><font
face="黑体" color="#800080"> </font><font size="4" color="#800080" face="宋体">【题开明里友人居】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">城中尘外住，入望是田家。井出深山水，阑藏异国花。<BR>
</font></big>
<font color="#400080">风巢和鸟动，雪竹向人斜。来往唯君熟，乡园共海涯。<br>
<P><big><font size="3" face="黑体" color="#000080"><strong><em>&nbsp;&nbsp; 卷603_19 </em></strong></font><font
face="黑体" color="#800080"> </font><font size="4" color="#800080" face="宋体">【遣怀】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">此生何处遂，屑屑复悠悠。旧国归无计，他乡梦亦愁。<BR>
</font></big>
<font color="#400080">飞尘长满眼，衰发暗添头。章句非经济，终难动五侯。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_20 </em></strong></font><font
face="黑体" color="#800080"> </font><font size="4" color="#800080" face="宋体">【送龙州樊使君】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">曾见邛人说，龙州地未深。碧溪飞白鸟，红旆映青林。<BR>
</font></big>
<font color="#400080">土产唯宜药，王租只贡金。政成开宴日，谁伴使君吟。
<P><big><font size="3" face="黑体" color="#000080"><strong><em>&nbsp;&nbsp; 卷603_21 </em></strong></font><font
face="黑体" color="#800080"> </font><font size="4" color="#800080" face="宋体">【寄T薛能少府】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">满县唯云水，何曾似近畿。晓庭猿集惯，寒署吏衙稀。<BR>
</font></big>
<font color="#400080">冰色封深涧，樵声出紫微。时闻迎隐者，依旧著山衣。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_22 </em></strong></font><font
face="黑体" color="#800080"> </font><font size="4" color="#800080" face="宋体">【送李左丞巡边】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">狂戎侵内地，左辖去萧关。走马冲边雪，鸣@动塞山。<BR>
</font></big>
<font color="#400080">风收枯草定，月满广沙闲。西绕河兰匝，应多隔岁还。<br>
<P><big><font size="3" face="黑体" color="#000080"><strong><em>&nbsp;&nbsp; 卷603_23 </em></strong></font><font
face="黑体" color="#800080"> </font><font size="4" color="#800080" face="宋体">【题青山馆（即谢公旧居）】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">境概殊诸处，依然是谢家。遗文齐日月，旧井照烟霞。<BR>
</font></big>
<font color="#400080">水隔平芜远，山横度鸟斜。无人能此隐，来往谩兴嗟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_24 </em></strong></font><font
face="黑体" color="#800080"> </font><font size="4" color="#800080" face="宋体">【雁门关野望】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">高关闲独望，望久转愁人。紫塞唯多雪，胡山不尽春。<BR>
</font></big>
<font color="#400080">河遥分断野，树乱起飞尘。时见东来骑，心知近别秦。
<P><big><font size="3" face="黑体" color="#000080"><strong><em>&nbsp;&nbsp; 卷603_25 </em></strong></font><font
face="黑体" color="#800080"> </font><font size="4" color="#800080" face="宋体">【五原书事】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">西出黄云外，东怀白浪遥。星河愁立夜，雷电独行朝。<BR>
</font></big>
<font color="#400080">碛迥人防寇，天空雁避雕。如何非战卒，弓剑不离腰。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_26 </em></strong></font><font
face="黑体" color="#800080"> </font><font size="4" color="#800080" face="宋体">【送从弟归泉州】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">问省归南服，悬帆任北风。何山犹见雪，半路已无鸿。<BR>
</font></big>
<font color="#400080">瘴杂春云重，星垂夜海空。往来如不住，亦是一年中。<br>
<P><big><font size="3" face="黑体" color="#000080"><strong><em>&nbsp;&nbsp; 卷603_27 </em></strong></font><font
face="黑体" color="#800080"> </font><font size="4" color="#800080" face="宋体">【留别故人】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">殊立本不偶，非唯今所难。无门闲共老，尽日泣相看。<BR>
</font></big>
<font color="#400080">鸟畏闻_，花惭背牡丹。何人知此计，复议出长安。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_28 </em></strong></font><font
face="黑体" color="#800080"> </font><font size="4" color="#800080" face="宋体">【塞下二首】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">胡虏偏狂悍，边兵不敢闲。防秋朝伏弩，纵火夜搜山。<BR>
</font></big>
<font color="#400080">雁逆风鼙振，沙飞猎骑还。安西虽有路，难更出阳关。<BR>
<font color="#400080">征役已不定，又缘无定河。塞深烽砦密，山乱犬羊多。<BR>
</font></big>
<font color="#400080">汉卒闻笳泣，胡儿击剑歌。番情终未测，今昔谩言和。<br>
<P><big><font size="3" face="黑体" color="#000080"><strong><em>&nbsp;&nbsp; 卷603_29 </em></strong></font><font
face="黑体" color="#800080"> </font><font size="4" color="#800080" face="宋体">【题张乔升平里居】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">下马似无人，开门只一身。心同孤鹤静，行过老僧真。<BR>
</font></big>
<font color="#400080">乱水藏幽径，高原隔远津。匡庐曾共隐，相见自相亲。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_30 </em></strong></font><font
face="黑体" color="#800080"> </font><font size="4" color="#800080" face="宋体">【题郑拾遗南斋】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">明时无事谏，岂是隐明君。每值离丹陛，多陪宴白云。<BR>
</font></big>
<font color="#400080">门连萧洞僻，地与曲江分。满院皆柽竹，期栖鸾鹤群。
<P><big><font size="3" face="黑体" color="#000080"><strong><em>&nbsp;&nbsp; 卷603_31 </em></strong></font><font
face="黑体" color="#800080"> </font><font size="4" color="#800080" face="宋体">【渭上送人南归】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">远役与归愁，同来渭水头。南浮应到海，北去阻无州。<BR>
</font></big>
<font color="#400080">楚雨天连地，胡风夏甚秋。江人如见问，为话复贫游。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_32 </em></strong></font><font
face="黑体" color="#800080"> </font><font size="4" color="#800080" face="宋体">【寄睦州陆郎中（一作寄陆睦州）】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">下国多高趣，终年半是吟。海涛通越分，部伍杂闽音。<BR>
</font></big>
<font color="#400080">晓郭云藏市，春山鸟护林。东浮虽未遂，日日至中心。<br>
<P><big><font size="3" face="黑体" color="#000080"><strong><em>&nbsp;&nbsp; 卷603_33 </em></strong></font><font
face="黑体" color="#800080"> </font><font size="4" color="#800080" face="宋体">【投徐端公】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">无谋寻旧友，强喜亦如愁。丹桂阻丹恳，白衣成白头。<BR>
</font></big>
<font color="#400080">穷吴迷钓业，大汉事贫游。霄汉期提引，龙钟未拟休。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_34 </em></strong></font><font
face="黑体" color="#800080"> </font><font size="4" color="#800080" face="宋体">【出塞门】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">步步经戎虏，防兵不离身。山多曾战处，路断野行人。<BR>
</font></big>
<font color="#400080">暴雨声同瀑，奔沙势异尘。片时怀万虑，白发数茎新。
<P><big><font size="3" face="黑体" color="#000080"><strong><em>&nbsp;&nbsp; 卷603_35 </em></strong></font><font
face="黑体" color="#800080"> </font><font size="4" color="#800080" face="宋体">【新年呈友】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">一月月相似，一年年不同。清晨窥古镜，旅貌近衰翁。<BR>
</font></big>
<font color="#400080">处世闲难得，关身事半空。浮生能几许，莫惜醉春风。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_36 </em></strong></font><font
face="黑体" color="#800080"> </font><font size="4" color="#800080" face="宋体">【银州北书事】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">南辞采石远，北背乞银深。碛路虽多险，江人不废吟。<BR>
</font></big>
<font color="#400080">雕依孤堠立，鸥向迥沙沈。因共边人熟，行行起战心。<br>
<P><big><font size="3" face="黑体" color="#000080"><strong><em>&nbsp;&nbsp; 卷603_37 </em></strong></font><font
face="黑体" color="#800080"> </font><font size="4" color="#800080" face="宋体">【寄赵能卿】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">我命同君命，君诗似我诗。俱无中道计，各失半生期。<BR>
</font></big>
<font color="#400080">素业沧江远，清时白发垂。蹉跎一如此，何处卜栖迟。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_38 </em></strong></font><font
face="黑体" color="#800080"> </font><font size="4" color="#800080" face="宋体">【夏州道中】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">茫茫沙漠广，渐远赫连城。堡迥烽相见，河移浪旋生。<BR>
</font></big>
<font color="#400080">无蝉嘶折柳，有寇似防兵。不耐饥寒迫，终谁至此行。
<P><big><font size="3" face="黑体" color="#000080"><strong><em>&nbsp;&nbsp; 卷603_39 </em></strong></font><font
face="黑体" color="#800080"> </font><font size="4" color="#800080" face="宋体">【经故杨太尉旧居】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">在汉信垂功，于唐道更隆。一川留古迹，多代仰高风。<BR>
</font></big>
<font color="#400080">树折巢堕鸟，阶荒草覆虫。行人过岂少，独驻夕阳中。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_40 </em></strong></font><font
face="黑体" color="#800080"> </font><font size="4" color="#800080" face="宋体">【东归次采石江】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">东下经牛渚，依然是故关。客程临岸尽，乡思入鸥闲。<BR>
</font></big>
<font color="#400080">雨涨巴来浪，云增楚际山。渔翁知未达，相顾不开颜。<br>
<P><big><font size="3" face="黑体" color="#000080"><strong><em>&nbsp;&nbsp; 卷603_41 </em></strong></font><font
face="黑体" color="#800080"> </font><font size="4" color="#800080" face="宋体">【陇上书事】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">城叠连云壑，人家似隐居。树飞鹦鹉众，川下Wo疏。<BR>
</font></big>
<font color="#400080">滴梦关山雨，资餐陇水鱼。谁知江徼客，此景倍相于。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_42 </em></strong></font><font
face="黑体" color="#800080"> </font><font size="4" color="#800080" face="宋体">【陈情献江西李常侍五首】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">二十二三年，游秦复滞燕。徒陪群彦后，自苦此生前。<BR>
</font></big>
<font color="#400080">径折啼猿树，岩荒喷月泉。东堂曾受荐，垂白志犹坚。<BR>
<font color="#400080">淅淅复栖栖，人间只自迷。终年愁远道，到老去何蹊。<BR>
</font></big>
<font color="#400080">始见红叶落，又闻黄鸟啼。不因趋大旆，谁肯暂提携。<br>
<font color="#400080">童蒙即苦辛，未识杏园春。谩倚无为日，还成不偶人。<BR>
</font></big>
<font color="#400080">乡程长恨远，旅梦亦愁贫。天地虽云广，殊难寄此身。<BR>
<font color="#400080">春闱久已滞，秋赋又逢停。选士疑长阻，伤时自不宁。<BR>
</font></big>
<font color="#400080">秦城还逐梦，楚徼影随形。此去吟虽苦，何人更肯听。<br>
<font color="#400080">孤立时全塞，求名势转难。身多离下国，分合阻长安。<BR>
</font></big>
<font color="#400080">越鸟啼春早，蛮花送雨寒。丘门沾顾重，未别欲阑干。
<P><big><font size="3" face="黑体" color="#000080"><strong><em>&nbsp;&nbsp; 卷603_43 </em></strong></font><font
face="黑体" color="#800080"> </font><font size="4" color="#800080" face="宋体">【经八合坂】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">蹑险入高空，初疑势不穷。又缘千嶂尽，还共七盘同。<BR>
</font></big>
<font color="#400080">下辨东流水，平随北去鸿。天然无此道，应免患穷通。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_44 </em></strong></font><font
face="黑体" color="#800080"> </font><font size="4" color="#800080" face="宋体">【送友人北游】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">北出阴关去，何人肯待君。无青山拥晋，半浊水通汾。<BR>
</font></big>
<font color="#400080">雁塞虽多雁，云州却少云。兹游殊不恶，莫恨暂离群。<br>
<P><big><font size="3" face="黑体" color="#000080"><strong><em>&nbsp;&nbsp; 卷603_45 </em></strong></font><font
face="黑体" color="#800080"> </font><font size="4" color="#800080" face="宋体">【登凌R台】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">平芜望已极，况复倚凌R。江截吴山断，天临楚泽遥。<BR>
</font></big>
<font color="#400080">云帆高出树，水市迥分桥。立久斜阳尽，无言似寂寥。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_46 </em></strong></font><font
face="黑体" color="#800080"> </font><font size="4" color="#800080" face="宋体">【曲江三月三日】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">满国赏芳辰，飞蹄复走轮。好花皆折尽，明日恐无春。<BR>
</font></big>
<font color="#400080">鸟避连云幄，鱼惊远浪尘。如何当此节，独自作愁人。
<P><big><font size="3" face="黑体" color="#000080"><strong><em>&nbsp;&nbsp; 卷603_47 </em></strong></font><font
face="黑体" color="#800080"> </font><font size="4" color="#800080" face="宋体">【赠栖白上人】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">闲身却不闲，日日对天颜。已住城中寺，难归海上山。<BR>
</font></big>
<font color="#400080">诗传华夏外，偈布市朝间。欲问空门事，空门岂有关。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_48 </em></strong></font><font
face="黑体" color="#800080"> </font><font size="4" color="#800080" face="宋体">【野步】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">闲赏步易远，野吟声自高。路无人到迹，林有鹤遗毛。<BR>
</font></big>
<font color="#400080">物外趣都别，尘中心枉劳。沿溪收堕果，坐石唤饥猱。<br>
<P><big><font size="3" face="黑体" color="#000080"><strong><em>&nbsp;&nbsp; 卷603_49 </em></strong></font><font
face="黑体" color="#800080"> </font><font size="4" color="#800080" face="宋体">【过湍沟谷】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">西去穷胡处，岩崖境不常。石形相对耸，天势一条长。<BR>
</font></big>
<font color="#400080">栈底鸣流水，林端敛夕阳。虽随兵马至，未免畏豺狼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_50 </em></strong></font><font
face="黑体" color="#800080"> </font><font size="4" color="#800080" face="宋体">【送友人游蜀】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">巴兴千万寻，此去若为心。蟋蟀既将定，弥猴应正吟。<BR>
</font></big>
<font color="#400080">剑门秋断雁，褒谷夜多砧。自古西南路，艰难直至今。
<P><big><font size="3" face="黑体" color="#000080"><strong><em>&nbsp;&nbsp; 卷603_51 </em></strong></font><font
face="黑体" color="#800080"> </font><font size="4" color="#800080" face="宋体">【题秦州城】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">圣泽滋遐徼，河堤四向通。大荒收虏帐，遗土复秦风。<BR>
</font></big>
<font color="#400080">乱烧迷归路，遥山似梦中。此时怀感切，极目思无穷。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_52 </em></strong></font><font
face="黑体" color="#800080"> </font><font size="4" color="#800080" face="宋体">【寄敬亭山清越上人】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">南朝山半寺，谢x故乡邻。岭上非无主，秋诗复有人。<BR>
</font></big>
<font color="#400080">高禅星月近，野火虎狼驯。旧许陪闲社，终应待此身。<br>
<P><big><font size="3" face="黑体" color="#000080"><strong><em>&nbsp;&nbsp; 卷603_53 </em></strong></font><font
face="黑体" color="#800080"> </font><font size="4" color="#800080" face="宋体">【秋江霁望】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">高秋偏入望，霁景倍关情。落木满江水，离人怀渭城。<BR>
</font></big>
<font color="#400080">山高孤戍断，野极暮天平。渔父时相问，羞真道姓名。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_54 </em></strong></font><font
face="黑体" color="#800080"> </font><font size="4" color="#800080" face="宋体">【陇州旅中书事寄李中丞】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">三伏客吟过，长安未拟还。蛩声秋不动，燕别思仍闲。<BR>
</font></big>
<font color="#400080">乱叶随寒雨，孤蟾起暮关。经时高岭外，来往旆旌间。
<P><big><font size="3" face="黑体" color="#000080"><strong><em>&nbsp;&nbsp; 卷603_55 </em></strong></font><font
face="黑体" color="#800080"> </font><font size="4" color="#800080" face="宋体">【秋日归旧山】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">山云蝉满树，欲住更何安。上国回将晚，孤峰别自难。<BR>
</font></big>
<font color="#400080">碛遥鸿未到，江近夜先寒。泉石虽堪恋，行人不愿看。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_56 </em></strong></font><font
face="黑体" color="#800080"> </font><font size="4" color="#800080" face="宋体">【下黄耳盘】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">独下黄盘路，多虞部落连。云晴仍著地，树古自参天。<BR>
</font></big>
<font color="#400080">乱鸟飞人上，惊麋起马前。行行无郡邑，唯见虎狼烟。<br>
<P><big><font size="3" face="黑体" color="#000080"><strong><em>&nbsp;&nbsp; 卷603_57 </em></strong></font><font
face="黑体" color="#800080"> </font><font size="4" color="#800080" face="宋体">【旅怀】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">终年唯旅舍，只似已无家。白发除还出，丹霄去转赊。<BR>
</font></big>
<font color="#400080">夏游穷塞路，春醉负秦花。应是穹苍意，空教老若耶。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_58 </em></strong></font><font
face="黑体" color="#800080"> </font><font size="4" color="#800080" face="宋体">【题金山寺】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">四面波涛匝，中楼日月邻。上穷如出世，下{忽惊神。<BR>
</font></big>
<font color="#400080">刹碍长空鸟，船通外国人。房房皆叠石，风扫永无尘。
<P><big><font size="3" face="黑体" color="#000080"><strong><em>&nbsp;&nbsp; 卷603_59 </em></strong></font><font
face="黑体" color="#800080"> </font><font size="4" color="#800080" face="宋体">【送王侍御赴宣城】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">朝回离九陌，岛外赏残春。经宿留闲客，看云作主人。<BR>
</font></big>
<font color="#400080">时清难议隐，位重亦甘贫。岩洞真仙境，应休别卧邻。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_60 </em></strong></font><font
face="黑体" color="#800080"> </font><font size="4" color="#800080" face="宋体">【题F湖二首】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">偶得湖中趣，都忘陇坻愁。边声风下雁，楚思浪移舟。<BR>
</font></big>
<font color="#400080">静极亭连寺，凉多岛近楼。吟游终不厌，还似曲江头。<br>
<font color="#400080">陇首时无事，湖边日纵吟。游鱼来复去，浴鸟出还沉。<BR>
</font></big>
<font color="#400080">蜃气藏孤屿，波光到远林。无人见垂钓，暗起洞庭心。
<P><big><font size="3" face="黑体" color="#000080"><strong><em>&nbsp;&nbsp; 卷603_61 </em></strong></font><font
face="黑体" color="#800080"> </font><font size="4" color="#800080" face="宋体">【宿青山馆】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">下马青山下，无言有所思。云藏李白墓，苔暗谢公诗。<BR>
</font></big>
<font color="#400080">烈烧飞荒野，栖凫宿广陂。东来与西去，皆是不闲时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_62 </em></strong></font><font
face="黑体" color="#800080"> </font><font size="4" color="#800080" face="宋体">【宿同州厉评事旧业寄华下】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">从戎依远地，无日见家山。地近风沙处，城当甸服间。<BR>
</font></big>
<font color="#400080">阻河通渭水，曲苑带秦关。待月登楼夜，何人相伴闲。<br>
<P><big><font size="3" face="黑体" color="#000080"><strong><em>&nbsp;&nbsp; 卷603_63 </em></strong></font><font
face="黑体" color="#800080"> </font><font size="4" color="#800080" face="宋体">【闻蝉十二韵】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">造化生微物，常能应候鸣。初离何处树，又发去年声。<BR>
</font></big>
<font color="#400080">未蜕唯愁动，才飞似解惊。闻来邻海徼，恨起过边城。<BR>
</font></big>
<font color="#400080">骚屑随风远，悠扬类雪轻。报秋凉渐至，嘶月思偏清。<BR>
</font></big>
<font color="#400080">互默疑相答，微摇似欲行。繁音人已厌，朽壳蚁犹争。<BR>
</font></big>
<font color="#400080">朝士严冠饰，宫嫔逞鬓名。乱依西日噪，多引北归情。<BR>
</font></big>
<font color="#400080">筱露凝潜吸，蛛丝忽迸萦。此时吟立者，不觉万愁生。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_64 </em></strong></font><font
face="黑体" color="#800080"> </font><font size="4" color="#800080" face="宋体">【冬杪归陵阳别业五首】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">无媒归别业，所向自乖心。闾里故人少，田园荒草深。<BR>
</font></big>
<font color="#400080">浪翻全失岸，竹迸别成林。鸥鸟犹相识，时来听苦吟。<BR>
<font color="#400080">眠云终未遂，策马暂休期。上国劳魂梦，中心甚别离。<BR>
</font></big>
<font color="#400080">冰封岩溜断，雪压砌松欹。骨肉嗟名晚，看归却泪垂。<br>
<font color="#400080">学剑虽无术，吟诗似有魔。已贫甘事晚，临老爱闲多。<BR>
</font></big>
<font color="#400080">鸡犬唯随鹿，儿童只衣蓑。时因寻野叟，狂醉复狂歌。<BR>
<font color="#400080">乡国乱离后，交亲半旅游。远闻诚可念，归见岂无愁。<BR>
</font></big>
<font color="#400080">败苇迷荒径，寒蓑没坏舟。衡门终不掩，倚杖看波流。<br>
<font color="#400080">游秦复滞燕，不觉近衰年。旅貌同柴毁，行衣对骨穿。<BR>
</font></big>
<font color="#400080">篱寒多啄雀，木落断浮烟。楚夜闻鸣雁，犹疑在塞天。
<P><big><font size="3" face="黑体" color="#000080"><strong><em>&nbsp;&nbsp; 卷603_65 </em></strong></font><font
face="黑体" color="#800080"> </font><font size="4" color="#800080" face="宋体">【送王侍御赴宣城（一作赴越城令）】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">戴豸却驱鸡，东南上句溪。路过金谷口，帆转石城西。<BR>
</font></big>
<font color="#400080">水树连天暗，山禽绕郡啼。江人谙旧化，那复俟招携。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_66 </em></strong></font><font
face="黑体" color="#800080"> </font><font size="4" color="#800080" face="宋体">【春日乌延道中】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">边穷厄未穷，复此逐归鸿。去路多相似，行人半不同。<BR>
</font></big>
<font color="#400080">山川藏北狄，草木背东风。虚负男儿志，无因立战功。<br>
<P><big><font size="3" face="黑体" color="#000080"><strong><em>&nbsp;&nbsp; 卷603_67 </em></strong></font><font
face="黑体" color="#800080"> </font><font size="4" color="#800080" face="宋体">【寄华阴刘拾遗】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">坚心持谏诤，自古亦艰难。寄邑虽行化，眠云似去官。<BR>
</font></big>
<font color="#400080">河分中野断，岳入半天寒。瀑布冰成日，谁陪吟复看。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷603_68 </em></strong></font><font
face="黑体" color="#800080"> </font><font size="4" color="#800080" face="宋体">【忆江南】<a
href="authers/qzz_1250.htm" target="_blank"></font><font size="3" color="#0080FF"><font face="黑体">许棠</font></a></big> 
<br>
</font><br>
<font color="#400080">南楚西秦远，名迟别岁深。欲归难遂去，闲忆自成吟。<BR>
</font></big>
<font color="#400080">雷电闲倾雨，猿猱斗堕林。眠云机尚在，未忍负初心。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
