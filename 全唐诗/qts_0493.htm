<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百九十三</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百九十三</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷493_1 </em></strong></font><font
face="黑体" color="#800080"> </font><font size="4" color="#800080" face="宋体">【虎丘山真娘墓】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">金钗沦剑壑，兹地似花台。油壁何人值，钱塘度曲哀。<BR>
</font></big>
<font color="#400080">翠馀长染柳，香重欲薰梅。但道行云去，应随魂梦来。
<P><big><font size="3" face="黑体" color="#000080"><strong><em>&nbsp;&nbsp; 卷493_2 </em></strong></font><font
face="黑体" color="#800080"> </font><font size="4" color="#800080" face="宋体">【答殷尧藩赠罢泾源记室】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">劳君辍雅话，听说事疆场。提笔从征虏，飞书始伏羌。<BR>
</font></big>
<font color="#400080">河流辞马岭，节卧听龙骧。孤负平生剑，空怜射斗光。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷493_3 </em></strong></font><font
face="黑体" color="#800080"> </font><font size="4" color="#800080" face="宋体">【五月六日，发石头城，步望前船，示舍弟兼寄侯郎】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">客子去淮阳，逶迤别梦长。水关开夜锁，雾棹起晨凉。<BR>
</font></big>
<font color="#400080">烟月期同赏，风波勿异行。隐山曾撼橹，转濑指遥樯。<BR>
</font></big>
<font color="#400080">蒲叶吴刀绿，筠筒楚粽香。因书报惠远，为我忆檀郎。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷493_4 </em></strong></font><font
face="黑体" color="#800080"> </font><font size="4" color="#800080" face="宋体">【别庞子肃】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">自为应仙才，丹砂炼几回。山秋梦桂树，月晓忆瑶台。<BR>
</font></big>
<font color="#400080">雨雪依岩避，烟云逐步开。今朝龙仗去，早晚鹤书来。<br>
<P><big><font size="3" face="黑体" color="#000080"><strong><em>&nbsp;&nbsp; 卷493_5 </em></strong></font><font
face="黑体" color="#800080"> </font><font size="4" color="#800080" face="宋体">【春色满皇州】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">何处春辉好，偏宜在雍州。花明夹城道，柳暗曲江头。<BR>
</font></big>
<font color="#400080">风软游丝重，光融瑞气浮。斗鸡怜短草，乳燕傍高楼。<BR>
</font></big>
<font color="#400080">绣毂盈香陌，新泉溢御沟。回看日欲暮，还骑似川流。<br>
<P><big><font size="3" face="黑体" color="#000080"><strong><em>&nbsp;&nbsp; 卷493_6 </em></strong></font><font
face="黑体" color="#800080"> </font><font size="4" color="#800080" face="宋体">【宿白马津寄寇立】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">客思听蛩嗟，秋怀似乱砂。剑头悬日影，蝇鼻落灯花。<BR>
</font></big>
<font color="#400080">天外归鸿断，漳南别路赊。闻君同旅舍，几得梦还家。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷493_7 </em></strong></font><font
face="黑体" color="#800080"> </font><font size="4" color="#800080" face="宋体">【汴州船行赋岸傍所见】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">古木晓苍苍，秋林拂岸香。露珠虫网细，金缕兔丝长。<BR>
</font></big>
<font color="#400080">秋浪时回沫，惊鳞乍触航。蓬烟拈绿线，棘实缀红囊。<BR>
</font></big>
<font color="#400080">乱穗摇鼯尾，出根挂凤肠。聊持一濯足，谁道比沧浪。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷493_8 </em></strong></font><font
face="黑体" color="#800080"> </font><font size="4" color="#800080" face="宋体">【送文颖上人游天台】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">露花浮翠瓦，鲜思起芳丛。此际断客梦，况复别志公。<BR>
</font></big>
<font color="#400080">既历天台去，言过赤城东。莫说人间事，崎岖尘土中。
<P><big><font size="3" face="黑体" color="#000080"><strong><em>&nbsp;&nbsp; 卷493_9 </em></strong></font><font
face="黑体" color="#800080"> </font><font size="4" color="#800080" face="宋体">【宿后自华阳行次昭应寄王直方】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">重归能几日，物意早如春。暖色先骊岫，寒声别雁群。<BR>
</font></big>
<font color="#400080">川光如戏剑，帆态似翔云。为报东园蝶，南枝日已曛。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷493_10 </em></strong></font><font
face="黑体" color="#800080"> </font><font size="4" color="#800080" face="宋体">【题海榴树呈八叔大人】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">曾在蓬壶伴众仙，文章枝叶五云边。几时奉宴瑶台下，<BR>
</font></big>
<font color="#400080">何日移荣玉砌前。染日裁霞深雨露，凌寒送暖占风烟。<BR>
</font></big>
<font color="#400080">应笑强如河畔柳，逢波逐浪送张骞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷493_11 </em></strong></font><font
face="黑体" color="#800080"> </font><font size="4" color="#800080" face="宋体">【西蕃请谒庙】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">肃肃层城里，巍巍祖庙清。圣恩覃布C，异域献精诚。<BR>
</font></big>
<font color="#400080">冠盖分行列，戎夷辨姓名。礼终齐百拜，心洁表忠贞。<BR>
</font></big>
<font color="#400080">瑞气千重色，箫韶九奏声。仗移迎日转，旌动逐风轻。<BR>
</font></big>
<font color="#400080">休运威仪正，年推俎豆盈。不才惭圣泽，空此望华缨。
<P><big><font size="3" face="黑体" color="#000080"><strong><em>&nbsp;&nbsp; 卷493_12 </em></strong></font><font
face="黑体" color="#800080"> </font><font size="4" color="#800080" face="宋体">【劝政楼下观百官献寿】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">御气黄花节，临轩紫陌头。早阳生彩仗，霁色入仙楼。<BR>
</font></big>
<font color="#400080">献寿皆鸳鹭，瞻天在冕旒。菊尊开九日，凤历启千秋。<BR>
</font></big>
<font color="#400080">乐阕祥烟起，杯酣瑞影收。年年歌舞夕，此地庆皇休。
<P><big><font size="3" face="黑体" color="#000080"><strong><em>&nbsp;&nbsp; 卷493_13 </em></strong></font><font
face="黑体" color="#800080"> </font><font size="4" color="#800080" face="宋体">【山出云】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">片云朝出岫，孤色迥难亲。盖小辞山早，根轻触石新。<BR>
</font></big>
<font color="#400080">飘扬经绿野，明丽照青春。拂树疑舒叶，临江似结鳞。<BR>
</font></big>
<font color="#400080">从龙方有感，捧日岂无因。看助为霖去，恩沾雨露均。
<P><big><font size="3" face="黑体" color="#000080"><strong><em>&nbsp;&nbsp; 卷493_14 </em></strong></font><font
face="黑体" color="#800080"> </font><font size="4" color="#800080" face="宋体">【曲江亭望慈恩杏花发】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">曲台晴好望，近接梵王家。十亩开金地，千株发杏花。<BR>
</font></big>
<font color="#400080">带云犹误雪，映日欲欺霞。紫陌传香远，红泉落影斜。<BR>
</font></big>
<font color="#400080">园中春尚早，亭上路非赊。芳景偏堪赏，其如积岁华。
<P><big><font size="3" face="黑体" color="#000080"><strong><em>&nbsp;&nbsp; 卷493_15 </em></strong></font><font
face="黑体" color="#800080"> </font><font size="4" color="#800080" face="宋体">【村居】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">有树巢宿鸟，无酒共客醉。月上蝉韵残，梧桐阴绕地。<BR>
</font></big>
<font color="#400080">独出村舍门，吟剧微风起。萧萧芦荻丛，叫啸如山鬼。<BR>
</font></big>
<font color="#400080">应缘我憔悴，为我哭秋思。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷493_16 </em></strong></font><font
face="黑体" color="#800080"> </font><font size="4" color="#800080" face="宋体">【春词酬元微之（一作施肩吾诗）】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">黄莺啼时春日高，红芳发尽井边桃。<br>美人手暖裁衣易，片片轻花落翦刀。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷493_17 </em></strong></font><font
face="黑体" color="#800080"> </font><font size="4" color="#800080" face="宋体">【题侯仙亭】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">新创仙亭覆石坛，雕梁峻宇入云端。<br>岭北啸猿高枕听，湖南山色卷帘看。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷493_18 </em></strong></font><font
face="黑体" color="#800080"> </font><font size="4" color="#800080" face="宋体">【送庞子肃】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">三年游宦也迷津，马困长安九陌尘。<br>都作无成不归去，古来妻嫂笑苏秦。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷493_19 </em></strong></font><font
face="黑体" color="#800080"> </font><font size="4" color="#800080" face="宋体">【梦挽秦弄玉】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">泣葬一枝红，生同死不同。金钿坠芳草，香绣满春风。<BR>
</font></big>
<font color="#400080">旧日闻箫处，高楼当月中。梨花寒食夜，深闭翠微宫。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷493_20 </em></strong></font><font
face="黑体" color="#800080"> </font><font size="4" color="#800080" face="宋体">【梦别秦穆公】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">击m舞，恨满烟光无处所。泪如雨，欲拟著辞不成语。<BR>
</font></big>
<font color="#400080">金凤衔红旧绣衣，几度宫中同看舞。人间春日正欢乐，<BR>
</font></big>
<font color="#400080">日暮东风何处去。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷493_21 </em></strong></font><font
face="黑体" color="#800080"> </font><font size="4" color="#800080" face="宋体">【梦游秦宫（一作题宫门）】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">君王多感放东归，从此秦宫不复期。<br>春景似伤秦丧主，落花如雨泪胭脂。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷493_22 </em></strong></font><font
face="黑体" color="#800080"> </font><font size="4" color="#800080" face="宋体">【湘中怨】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">隆佳秀兮昭盛时，播薰绿兮淑华归。顾室荑与处萼兮，<BR>
</font></big>
<font color="#400080">潜重房以饰姿。见稚态之韶羞兮，蒙长霭以为帏。<BR>
</font></big>
<font color="#400080">醉融光兮渺渺，迷千里兮涵烟眉，晨陶陶兮暮熙熙。<BR>
</font></big>
<font color="#400080">舞衲侵条兮，骋盈盈以披迟。酡游颜兮倡蔓卉e，<BR>
</font></big>
<font color="#400080">流茜霓兮石发髓旎。（《风光词》）。<br><BR>
<font color="#400080">溯青山兮江之隅，拖湘波兮袅绿裾。荷拳拳兮未舒，<BR>
</font></big>
<font color="#400080">匪同归兮将焉如。（《汜人歌》）。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷493_23 </em></strong></font><font
face="黑体" color="#800080"> </font><font size="4" color="#800080" face="宋体">【文祝延二阕】<a
href="authers/qzz_0997.htm" target="_blank"></font><font size="3" color="#0080FF"><font face="黑体">沈亚之</font></a></big> 
<br>
</font><br>
<font color="#400080">闽山之杭杭兮水堋堋，吞荒抱大兮香叠层。<BR>
</font></big>
<font color="#400080">腾气清浑兮朝昏，神生其中兮宅幽凝。居如山兮惠如水，<BR>
</font></big>
<font color="#400080">处端卓兮赴下而忘鄙。集人之祈兮从人之所市，<BR>
</font></big>
<font color="#400080">攀清明兮叩仿佛。我民清兮期吉日，愿听诚兮陈所当。<BR>
</font></big>
<font color="#400080">侯临我兮恩如光，照导兮天覆。惠流吾兮乐且康，<BR>
</font></big>
<font color="#400080">恭闻侯兮饮食失常。民萦忧兮心苦疮，饱我之饥兮侯由有谷。<BR>
</font></big>
<font color="#400080">神有泽兮宜荫沃，脱侯之恙兮归侯之多福。<BR>
</font></big>
<font color="#400080">群卑勤之恭洁兮，鉴贞盟乎山竹。（右一阕为祈神）。<BR>
<font color="#400080">兕载吹兮音咿咿，铜铙呶兮呼n睢。樟之盖兮麓下，<BR>
</font></big>
<font color="#400080">云垂幄兮为帷。合吾民兮将安，维吾侯之康兮乐欣。<BR>
</font></big>
<font color="#400080">肴盘列兮答神，神摆渔篁兮降拂@@。<BR>
</font></big>
<font color="#400080">右持妓兮左夫人，态修邃兮佻眇。调丹含琼兮佳笑，<BR>
</font></big>
<font color="#400080">馨炮膻燔兮溢按豆。爵盎无虚兮果摭杂佑，<BR>
</font></big>
<font color="#400080">秋云清醉兮流融光。巫裾旋兮觋袖翔，<BR>
</font></big>
<font color="#400080">瞪虚凝兮览回杨。语神欢兮酒云央，望吾侯兮遵赏事。<BR>
</font></big>
<font color="#400080">朝马驾兮搦宝辔，千弭函弦兮森道骑。吾何乐兮神轩，<BR>
</font></big>
<font color="#400080">维侯之康兮居游自遂。（右一阕为酬神）。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
