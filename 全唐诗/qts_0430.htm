<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百三十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百三十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷430_1 </em></strong></font><font
face="黑体" color="#800080"> </font><font size="4" color="#800080" face="宋体">【题浔阳楼（自此后诗江州司马时作）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">常爱陶彭泽，文思何高玄。又怪韦江州，诗情亦清闲。<BR>
</font></big>
<font color="#400080">今朝登此楼，有以知其然。大江寒见底，匡山青倚天。<BR>
</font></big>
<font color="#400080">深夜湓浦月，平旦炉峰烟。清辉与灵气，日夕供文篇。<BR>
</font></big>
<font color="#400080">我无二人才，孰为来其间。因高偶成句，俯仰愧江山。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_2 </em></strong></font><font
face="黑体" color="#800080"> </font><font size="4" color="#800080" face="宋体">【访陶公旧宅】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">垢尘不污玉，灵凤不啄膻。呜呼陶靖节，生彼晋宋间。<BR>
</font></big>
<font color="#400080">心实有所守，口终不能言。永惟孤竹子，拂衣首阳山。<BR>
</font></big>
<font color="#400080">夷齐各一身，穷饿未为难。先生有五男，与之同饥寒。<BR>
</font></big>
<font color="#400080">肠中食不充，身上衣不完。连征竟不起，斯可谓真贤。<BR>
</font></big>
<font color="#400080">我生君之后，相去五百年。每读五柳传，目想心拳拳。<BR>
</font></big>
<font color="#400080">昔常咏遗风，著为十六篇。今来访故宅，森若君在前。<BR>
</font></big>
<font color="#400080">不慕尊有酒，不慕琴无弦。慕君遗荣利，老死此丘园。<BR>
</font></big>
<font color="#400080">柴桑古村落，栗里旧山川。不见篱下菊，但馀墟中烟。<BR>
</font></big>
<font color="#400080">子孙虽无闻，族氏犹未迁。每逢姓陶人，使我心依然。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_3 </em></strong></font><font
face="黑体" color="#800080"> </font><font size="4" color="#800080" face="宋体">【北亭】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">庐宫山下州，湓浦沙边宅。宅北倚高冈，迢迢数千尺。<BR>
</font></big>
<font color="#400080">上有青青竹，竹间多白石。茅亭居上头，豁达门四辟。<BR>
</font></big>
<font color="#400080">前楹卷帘箔，北牖施床席。江风万里来，吹我凉淅淅。<BR>
</font></big>
<font color="#400080">日高公府归，巾笏随手掷。脱衣恣搔首，坐卧任所适。<BR>
</font></big>
<font color="#400080">时倾一杯酒，旷望湖天夕。口咏独酌谣，目送归飞翮。<BR>
</font></big>
<font color="#400080">惭无出尘操，未免折腰役。偶获此闲居，谬似高人迹。
<P><big><font size="3" face="黑体" color="#000080"><strong><em>&nbsp;&nbsp; 卷430_4 </em></strong></font><font
face="黑体" color="#800080"> </font><font size="4" color="#800080" face="宋体">【泛湓水】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">四月未全热，麦凉江气秋。湖山处处好，最爱湓水头。<BR>
</font></big>
<font color="#400080">湓水从东来，一派入江流。可怜似萦带，中有随风舟。<BR>
</font></big>
<font color="#400080">命酒一临泛，舍鞍扬棹讴。放回岸傍马，去逐波间鸥。<BR>
</font></big>
<font color="#400080">烟浪始渺渺，风襟亦悠悠。初疑上河汉，中若寻瀛洲。<BR>
</font></big>
<font color="#400080">汀树绿拂地，沙草芳未休。青萝与紫葛，枝蔓垂相汀<BR>
</font></big>
<font color="#400080">系缆步平岸，回头望江州。城雉映水见，隐隐如蜃楼。<BR>
</font></big>
<font color="#400080">日入意未尽，将归复少留。到官行半岁，今日方一游。<BR>
</font></big>
<font color="#400080">此地来何暮，可以写吾忧。
<P><big><font size="3" face="黑体" color="#000080"><strong><em>&nbsp;&nbsp; 卷430_5 </em></strong></font><font
face="黑体" color="#800080"> </font><font size="4" color="#800080" face="宋体">【答故人】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">故人对酒叹，叹我在天涯。见我昔荣遇，念我今蹉跎。<BR>
</font></big>
<font color="#400080">问我为司马，官意复如何。答云且勿叹，听我为君歌。<BR>
</font></big>
<font color="#400080">我本蓬荜人，鄙贱剧泥沙。读书未百卷，信口嘲风花。<BR>
</font></big>
<font color="#400080">自从筮仕来，六命三登科。顾惭虚劣姿，所得亦已多。<BR>
</font></big>
<font color="#400080">散员足庇身，薄俸可资家。省分辄自愧，岂为不遇耶。<BR>
</font></big>
<font color="#400080">烦君对杯酒，为我一咨蹉。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_6 </em></strong></font><font
face="黑体" color="#800080"> </font><font size="4" color="#800080" face="宋体">【官舍内新凿小池】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">帘下开小池，盈盈水方积。中底铺白沙，四隅L青石。<BR>
</font></big>
<font color="#400080">勿言不深广，但取幽人适。泛滟微雨朝，泓澄明月夕。<BR>
</font></big>
<font color="#400080">岂无大江水，波浪连天白。未如床席间，方丈深盈尺。<BR>
</font></big>
<font color="#400080">清浅可狎弄，昏烦聊漱涤。最爱晓暝时，一片秋天碧。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_7 </em></strong></font><font
face="黑体" color="#800080"> </font><font size="4" color="#800080" face="宋体">【宿简寂观】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">岩白云尚屯，林红叶初陨。秋光引闲步，不知身远近。<BR>
</font></big>
<font color="#400080">夕投灵洞宿，卧觉尘机泯。名利心既忘，市朝梦亦尽。<BR>
</font></big>
<font color="#400080">暂来尚如此，况乃终身隐。何以疗夜饥，一匙云母粉。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_8 </em></strong></font><font
face="黑体" color="#800080"> </font><font size="4" color="#800080" face="宋体">【读谢灵运诗】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">吾闻达士道，穷通顺冥数。通乃朝廷来，穷即江湖去。<BR>
</font></big>
<font color="#400080">谢公才廓落，与世不相遇。壮志郁不用，须有所泄处。<BR>
</font></big>
<font color="#400080">泄为山水诗，逸韵谐奇趣。大必笼天海，细不遗草树。<BR>
</font></big>
<font color="#400080">岂惟玩景物，亦欲摅心素。往往即事中，未能忘兴谕。<BR>
</font></big>
<font color="#400080">因知康乐作，不独在章句。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_9 </em></strong></font><font
face="黑体" color="#800080"> </font><font size="4" color="#800080" face="宋体">【北亭独宿】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">悄悄壁下床，纱笼耿残烛。夜半独眠觉，疑在僧房宿。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_10 </em></strong></font><font
face="黑体" color="#800080"> </font><font size="4" color="#800080" face="宋体">【约心】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">黑鬓丝雪侵，青袍尘土稹ＸＸ８刺谔冢江城一上佐。<BR>
</font></big>
<font color="#400080">朝就高斋上，熏然负暄卧。晚下小池前，澹然临水坐。<BR>
</font></big>
<font color="#400080">已约终身心，长如今日过。
<P><big><font size="3" face="黑体" color="#000080"><strong><em>&nbsp;&nbsp; 卷430_11 </em></strong></font><font
face="黑体" color="#800080"> </font><font size="4" color="#800080" face="宋体">【晚望】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">江城寒角动，沙洲夕鸟还。独在高亭上，西南望远山。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_12 </em></strong></font><font
face="黑体" color="#800080"> </font><font size="4" color="#800080" face="宋体">【早春】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">雪消冰又释，景和风复暄。满庭田地湿，荠叶生墙根。<BR>
</font></big>
<font color="#400080">官舍悄无事，日西斜掩门。不开庄老卷，欲与何人言。<br>
<P><big><font size="3" face="黑体" color="#000080"><strong><em>&nbsp;&nbsp; 卷430_13 </em></strong></font><font
face="黑体" color="#800080"> </font><font size="4" color="#800080" face="宋体">【春寝】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">何处春暄来，微和生血气。气熏肌骨畅，东窗一昏睡。<BR>
</font></big>
<font color="#400080">是时正月晦，假日无公事。烂熳不能休，自午将及未。<BR>
</font></big>
<font color="#400080">缅思少健日，甘寝常自恣。一从衰疾来，枕上无此味。<br>
<P><big><font size="3" face="黑体" color="#000080"><strong><em>&nbsp;&nbsp; 卷430_14 </em></strong></font><font
face="黑体" color="#800080"> </font><font size="4" color="#800080" face="宋体">【睡起晏坐】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">后亭昼眠足，起坐春景暮。新觉眼犹昏，无思心正住。<BR>
</font></big>
<font color="#400080">澹寂归一性，虚闲遗万虑。了然此时心，无物可譬喻。<BR>
</font></big>
<font color="#400080">本是无有乡，亦名不用处。行禅与坐忘，同归无异路。<br>
<P><big><font size="3" face="黑体" color="#000080"><strong><em>&nbsp;&nbsp; 卷430_15 </em></strong></font><font
face="黑体" color="#800080"> </font><font size="4" color="#800080" face="宋体">【咏怀】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">尽日松下坐，有时池畔行。行立与坐卧，中怀澹无营。<BR>
</font></big>
<font color="#400080">不觉流年过，亦任白发生。不为世所薄，安得遂闲情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_16 </em></strong></font><font
face="黑体" color="#800080"> </font><font size="4" color="#800080" face="宋体">【春游二林寺】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">下马二林寺，然进轻策。朝为公府吏，暮作灵山客。<BR>
</font></big>
<font color="#400080">二月匡庐北，冰雪始消释。阳丛抽茗芽，阴窦泄泉脉。<BR>
</font></big>
<font color="#400080">熙熙风土暖，蔼蔼云岚积。散作万壑春，凝为一气碧。<BR>
</font></big>
<font color="#400080">身闲易飘泊，官散无牵迫。缅彼十八人，古今同此适。<BR>
</font></big>
<font color="#400080">是年淮寇起，处处兴兵革。智士劳思谋，戎臣苦征役。<BR>
</font></big>
<font color="#400080">独有不才者，山中弄泉石。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_17 </em></strong></font><font
face="黑体" color="#800080"> </font><font size="4" color="#800080" face="宋体">【出山吟】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">朝咏游仙诗，暮歌采薇曲。卧云坐白石，山中十五宿。<BR>
</font></big>
<font color="#400080">行随出洞水，回别缘岩竹。早晚重来游，心期瑶草绿。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_18 </em></strong></font><font
face="黑体" color="#800080"> </font><font size="4" color="#800080" face="宋体">【岁暮】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">已任时命去，亦从岁月除。中心一调伏，外累尽空虚。<BR>
</font></big>
<font color="#400080">名宦意已矣，林泉计何如。拟近东林寺，溪边结一庐。<br>
<P><big><font size="3" face="黑体" color="#000080"><strong><em>&nbsp;&nbsp; 卷430_19 </em></strong></font><font
face="黑体" color="#800080"> </font><font size="4" color="#800080" face="宋体">【闻早莺】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">日出眠未起，屋头闻早莺。忽如上林晓，万年枝上鸣。<BR>
</font></big>
<font color="#400080">忆为近臣时，秉笔直承明。春深视草暇，旦暮闻此声。<BR>
</font></big>
<font color="#400080">今闻在何处，寂寞浔阳城。鸟声信如一，分别在人情。<BR>
</font></big>
<font color="#400080">不作天涯意，岂殊禁中听。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_20 </em></strong></font><font
face="黑体" color="#800080"> </font><font size="4" color="#800080" face="宋体">【栽杉】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">劲叶森利剑，孤茎挺端标。才高四五尺，势若干青霄。<BR>
</font></big>
<font color="#400080">移栽东窗前，爱尔寒不凋。病夫卧相对，日夕闲萧萧。<BR>
</font></big>
<font color="#400080">昨为山中树，今为檐下条。虽然遇赏玩，无乃近尘嚣。<BR>
</font></big>
<font color="#400080">犹胜涧谷底，埋没随众樵。不见郁郁松，委质山上苗。
<P><big><font size="3" face="黑体" color="#000080"><strong><em>&nbsp;&nbsp; 卷430_21 </em></strong></font><font
face="黑体" color="#800080"> </font><font size="4" color="#800080" face="宋体">【过李生】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">O小蒲叶短，南湖春水生。子近湖边住，静境称高情。<BR>
</font></big>
<font color="#400080">我为郡司马，散拙无所营。使君知性野，衙退任闲行。<BR>
</font></big>
<font color="#400080">行携小}出，逢花辄独倾。半酣到子舍，下马扣柴荆。<BR>
</font></big>
<font color="#400080">何以引我步，绕篱竹万茎。何以醒我酒，吴音吟一声。<BR>
</font></big>
<font color="#400080">须臾进野饭，饭稻茹芹英。白瓯青竹箸，俭洁无膻腥。<BR>
</font></big>
<font color="#400080">欲去复裴回，夕鸦已飞鸣。何当重游此，待君湖水平。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_22 </em></strong></font><font
face="黑体" color="#800080"> </font><font size="4" color="#800080" face="宋体">【咏意】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">常闻南华经，巧劳智忧愁。不如无能者，饱食但遨游。<BR>
</font></big>
<font color="#400080">平生爱慕道，今日近此流。自来浔阳郡，四序忽已周。<BR>
</font></big>
<font color="#400080">不分物黑白，但与时沉浮。朝餐夕安寝，用是为身谋。<BR>
</font></big>
<font color="#400080">此外即闲放，时寻山水幽。春游慧远寺，秋上庾公楼。<BR>
</font></big>
<font color="#400080">或吟诗一章，或饮茶一瓯。身心一无系，浩浩如虚舟。<BR>
</font></big>
<font color="#400080">富贵亦有苦，苦在心危忧。贫贱亦有乐，乐在身自由。<br>
<P><big><font size="3" face="黑体" color="#000080"><strong><em>&nbsp;&nbsp; 卷430_23 </em></strong></font><font
face="黑体" color="#800080"> </font><font size="4" color="#800080" face="宋体">【食笋】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">此州乃竹乡，春笋满山谷。山夫折盈抱，抱来早市鬻。<BR>
</font></big>
<font color="#400080">物以多为贱，双钱易一束。置之炊甑中，与饭同时熟。<BR>
</font></big>
<font color="#400080">紫箨坼故锦，素肌擘新玉。每日遂加餐，经时不思肉。<BR>
</font></big>
<font color="#400080">久为京洛客，此味常不足。且食勿踟蹰，南风吹作竹。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_24 </em></strong></font><font
face="黑体" color="#800080"> </font><font size="4" color="#800080" face="宋体">【游石门涧】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">石门无旧径，披榛访遗迹。时逢山水秋，清辉如古昔。<BR>
</font></big>
<font color="#400080">常闻慧远辈，题诗此岩壁。云覆莓苔封，苍然无处觅。<BR>
</font></big>
<font color="#400080">萧疏野生竹，崩剥多年石。自从东晋后，无复人游历。<BR>
</font></big>
<font color="#400080">独有秋涧声，潺空旦夕。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_25 </em></strong></font><font
face="黑体" color="#800080"> </font><font size="4" color="#800080" face="宋体">【招东邻】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">小}二升酒，新簟六尺床。能来夜话否，池畔欲秋凉。<br>
<P><big><font size="3" face="黑体" color="#000080"><strong><em>&nbsp;&nbsp; 卷430_26 </em></strong></font><font
face="黑体" color="#800080"> </font><font size="4" color="#800080" face="宋体">【题元十八溪亭（亭在庐山东南五老峰下）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">怪君不喜仕，又不游州里。今日到幽居，了然知所以。<BR>
</font></big>
<font color="#400080">宿君石溪亭，潺声满耳。饮君螺杯酒，醉卧不能起。<BR>
</font></big>
<font color="#400080">见君五老峰，益悔居城市。爱君三男儿，始叹身无子。<BR>
</font></big>
<font color="#400080">余方炉峰下，结室为居士。山北与山东，往来从此始。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_27 </em></strong></font><font
face="黑体" color="#800080"> </font><font size="4" color="#800080" face="宋体">【香炉峰下新置草堂，即事咏怀，题于石上】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">香炉峰北面，遗爱寺西偏。白石何凿凿，清流亦潺潺。<BR>
</font></big>
<font color="#400080">有松数十株，有竹千馀竿。松张翠伞盖，竹倚青琅\。<BR>
</font></big>
<font color="#400080">其下无人居，悠哉多岁年。有时聚猿鸟，终日空风烟。<BR>
</font></big>
<font color="#400080">时有沉冥子，姓白字乐天。平生无所好，见此心依然。<BR>
</font></big>
<font color="#400080">如获终老地，忽乎不知还。架岩结茅宇，斫壑开茶园。<BR>
</font></big>
<font color="#400080">何以洗我耳，屋头飞落泉。何以净我眼，砌下生白莲。<BR>
</font></big>
<font color="#400080">左手携一壶，右手挈五弦。傲然意自足，箕踞于其间。<BR>
</font></big>
<font color="#400080">兴酣仰天歌，歌中聊寄言。言我本野夫，误为世网牵。<BR>
</font></big>
<font color="#400080">时来昔捧日，老去今归山。倦鸟得茂树，涸鱼返清源。<BR>
</font></big>
<font color="#400080">舍此欲焉往，人间多险艰。
<P><big><font size="3" face="黑体" color="#000080"><strong><em>&nbsp;&nbsp; 卷430_28 </em></strong></font><font
face="黑体" color="#800080"> </font><font size="4" color="#800080" face="宋体">【草堂前新开一池，养鱼种荷，日有幽趣】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">淙淙三峡水，浩浩万顷陂。未如新塘上，微风动涟漪。<BR>
</font></big>
<font color="#400080">小萍加泛泛，初蒲正离离。红鲤二三寸，白莲八九枝。<BR>
</font></big>
<font color="#400080">绕水欲成径，护堤方插篱。已被山中客，呼作白家池。<br>
<P><big><font size="3" face="黑体" color="#000080"><strong><em>&nbsp;&nbsp; 卷430_29 </em></strong></font><font
face="黑体" color="#800080"> </font><font size="4" color="#800080" face="宋体">【白云期（黄石岩下作）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">三十气太壮，胸中多是非。六十身太老，四体不支持。<BR>
</font></big>
<font color="#400080">四十至五十，正是退闲时。年长识命分，心慵少营为。<BR>
</font></big>
<font color="#400080">见酒兴犹在，登山力未衰。吾年幸当此，且与白云期。<br>
<P><big><font size="3" face="黑体" color="#000080"><strong><em>&nbsp;&nbsp; 卷430_30 </em></strong></font><font
face="黑体" color="#800080"> </font><font size="4" color="#800080" face="宋体">【登香炉峰顶】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">迢迢香炉峰，心存耳目想。终年牵物役，今日方一往。<BR>
</font></big>
<font color="#400080">攀萝蹋危石，手足劳俯仰。同游三四人，两人不敢上。<BR>
</font></big>
<font color="#400080">上到峰之顶，目眩神UU。高低有万寻，阔狭无数丈。<BR>
</font></big>
<font color="#400080">不穷视听界，焉识宇宙广。江水细如绳，湓城小于掌。<BR>
</font></big>
<font color="#400080">纷吾何屑屑，未能脱尘鞅。归去思自嗟，低头入蚁壤。
<P><big><font size="3" face="黑体" color="#000080"><strong><em>&nbsp;&nbsp; 卷430_31 </em></strong></font><font
face="黑体" color="#800080"> </font><font size="4" color="#800080" face="宋体">【答崔侍郎、钱舍人书问，因继以诗】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">旦暮两蔬食，日中一闲眠。便是了一日，如此已三年。<BR>
</font></big>
<font color="#400080">心不择时适，足不拣地安。穷通与远近，一贯无两端。<BR>
</font></big>
<font color="#400080">常见今之人，其心或不然。在劳则念息，处静已思喧。<BR>
</font></big>
<font color="#400080">如是用身心，无乃自伤残。坐输忧恼便，安得形神全。<BR>
</font></big>
<font color="#400080">吾有二道友，蔼蔼崔与钱。同飞青云路，独堕黄泥泉。<BR>
</font></big>
<font color="#400080">岁暮物万变，故情何不迁。应为平生心，与我同一源。<BR>
</font></big>
<font color="#400080">帝乡远于日，美人高在天。谁谓万里别，常若在目前。<BR>
</font></big>
<font color="#400080">泥泉乐者鱼，云路游者鸾。勿言云泥异，同在逍遥间。<BR>
</font></big>
<font color="#400080">因君问心地，书后偶成篇。慎勿说向人，人多笑此言。<br>
<P><big><font size="3" face="黑体" color="#000080"><strong><em>&nbsp;&nbsp; 卷430_32 </em></strong></font><font
face="黑体" color="#800080"> </font><font size="4" color="#800080" face="宋体">【烹葵】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">昨卧不夕食，今起乃朝饥。贫厨何所有，炊稻烹秋葵。<BR>
</font></big>
<font color="#400080">红粒香复软，绿英滑且肥。饥来止于饱，饱后复何思。<BR>
</font></big>
<font color="#400080">忆昔荣遇日，迨今穷退时。今亦不冻馁，昔亦无馀资。<BR>
</font></big>
<font color="#400080">口既不减食，身又不减衣。抚心私自问，何者是荣衰。<BR>
</font></big>
<font color="#400080">勿学常人意，其间分是非。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_33 </em></strong></font><font
face="黑体" color="#800080"> </font><font size="4" color="#800080" face="宋体">【小池二首】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">昼倦前斋热，晚爱小池清。映林馀景没，近水微凉生。<BR>
</font></big>
<font color="#400080">坐把蒲葵扇，闲吟三两声。<br><BR>
<font color="#400080">有意不在大，湛湛方丈馀。荷侧泻清露，萍开见游鱼。<BR>
</font></big>
<font color="#400080">每一临此坐，忆归青溪居。
<P><big><font size="3" face="黑体" color="#000080"><strong><em>&nbsp;&nbsp; 卷430_34 </em></strong></font><font
face="黑体" color="#800080"> </font><font size="4" color="#800080" face="宋体">【闭关】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">我心忘世久，世亦不我干。遂成一无事，因得长掩关。<BR>
</font></big>
<font color="#400080">掩关来几时，仿佛二三年。著书已盈帙，生子欲能言。<BR>
</font></big>
<font color="#400080">始悟身向老，复悲世多艰。回顾趋时者，役役尘壤间。<BR>
</font></big>
<font color="#400080">岁暮竟何得，不如且安闲。
<P><big><font size="3" face="黑体" color="#000080"><strong><em>&nbsp;&nbsp; 卷430_35 </em></strong></font><font
face="黑体" color="#800080"> </font><font size="4" color="#800080" face="宋体">【弄龟罗】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">有侄始六岁，字之为阿龟。有女生三年，其名曰罗儿。<BR>
</font></big>
<font color="#400080">一始学笑语，一能诵歌诗。朝戏抱我足，夜眠枕我衣。<BR>
</font></big>
<font color="#400080">汝生何其晚，我年行已衰。物情小可念，人意老多慈。<BR>
</font></big>
<font color="#400080">酒美竟须坏，月圆终有亏。亦如恩爱缘，乃是忧恼资。<BR>
</font></big>
<font color="#400080">举世同此累，吾安能去之。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_36 </em></strong></font><font
face="黑体" color="#800080"> </font><font size="4" color="#800080" face="宋体">【截树】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">种树当前轩，树高柯叶繁。惜哉远山色，隐此蒙笼间。<BR>
</font></big>
<font color="#400080">一朝持斧斤，手自截其端。万叶落头上，千峰来面前。<BR>
</font></big>
<font color="#400080">忽似决云雾，豁达睹青天。又如所念人，久别一款颜。<BR>
</font></big>
<font color="#400080">始有清风至，稍见飞鸟还。开怀东南望，目远心辽然。<BR>
</font></big>
<font color="#400080">人各有偏好，物莫能两全。岂不爱柔条，不如见青山。<br>
<P><big><font size="3" face="黑体" color="#000080"><strong><em>&nbsp;&nbsp; 卷430_37 </em></strong></font><font
face="黑体" color="#800080"> </font><font size="4" color="#800080" face="宋体">【望江楼上作】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">江畔百尺楼，楼前千里道。凭高望平远，亦足舒怀抱。<BR>
</font></big>
<font color="#400080">驿路使憧憧，关防兵草草。及兹多事日，尤觉闲人好。<BR>
</font></big>
<font color="#400080">我年过不惑，休退诚非早。从此拂尘衣，归山未为老。<br>
<P><big><font size="3" face="黑体" color="#000080"><strong><em>&nbsp;&nbsp; 卷430_38 </em></strong></font><font
face="黑体" color="#800080"> </font><font size="4" color="#800080" face="宋体">【题座隅】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">手不任执殳，肩不能荷锄。量力揆所用，曾不敌一夫。<BR>
</font></big>
<font color="#400080">幸因笔砚功，得升仕进途。历官凡五六，禄俸及妻孥。<BR>
</font></big>
<font color="#400080">左右有兼仆，出入有单车。自奉虽不厚，亦不至饥劬。<BR>
</font></big>
<font color="#400080">若有人及此，傍观为何如。虽贤亦为幸，况我鄙且愚。<BR>
</font></big>
<font color="#400080">伯夷古贤人，鲁山亦其徒。时哉无奈何，俱化为饿殍。<BR>
</font></big>
<font color="#400080">念彼益自愧，不敢忘斯须。平生荣利心，破灭无遗馀。<BR>
</font></big>
<font color="#400080">犹恐尘妄起，题此于座隅。
<P><big><font size="3" face="黑体" color="#000080"><strong><em>&nbsp;&nbsp; 卷430_39 </em></strong></font><font
face="黑体" color="#800080"> </font><font size="4" color="#800080" face="宋体">【昔与微之在朝日同蓄休退之心迨今十年…且结后期】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">往子为御史，伊余忝拾遗。皆逢盛明代，俱登清近司。<BR>
</font></big>
<font color="#400080">予系玉为佩，子曳绣为衣。从容香烟下，同侍白玉墀。<BR>
</font></big>
<font color="#400080">朝见宠者辱，暮见安者危。纷纷无退者，相顾令人悲。<BR>
</font></big>
<font color="#400080">宦情君早厌，世事我深知。常于荣显日，已约林泉期。<BR>
</font></big>
<font color="#400080">况今各流落，身病齿发衰。不作卧云计，携手欲何之。<BR>
</font></big>
<font color="#400080">待君女嫁后，及我官满时。稍无骨肉累，粗有渔樵资。<BR>
</font></big>
<font color="#400080">岁晚青山路，白首期同归。
<P><big><font size="3" face="黑体" color="#000080"><strong><em>&nbsp;&nbsp; 卷430_40 </em></strong></font><font
face="黑体" color="#800080"> </font><font size="4" color="#800080" face="宋体">【垂钓】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">临水一长啸，忽思十年初。三登甲乙第，一入承明庐。<BR>
</font></big>
<font color="#400080">浮生多变化，外事有盈虚。今来伴江叟，沙头坐钓鱼。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_41 </em></strong></font><font
face="黑体" color="#800080"> </font><font size="4" color="#800080" face="宋体">【晚燕】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">百鸟乳雏毕，秋燕独蹉跎。去社日已近，衔泥意如何。<BR>
</font></big>
<font color="#400080">不悟时节晚，徒施工用多。人间事亦尔，不独燕营窠。
<P><big><font size="3" face="黑体" color="#000080"><strong><em>&nbsp;&nbsp; 卷430_42 </em></strong></font><font
face="黑体" color="#800080"> </font><font size="4" color="#800080" face="宋体">【赎鸡】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">清晨临江望，水禽正喧繁。凫雁与鸥鹭，游r戏朝暾。<BR>
</font></big>
<font color="#400080">适有鬻鸡者，挈之来远村。飞鸣彼何乐，窘束此何冤。<BR>
</font></big>
<font color="#400080">喔喔十四雏，罩缚同一樊。足伤金距缩，头抢花冠翻。<BR>
</font></big>
<font color="#400080">经宿废饮啄，日高诣屠门。迟回未死间，饥渴欲相吞。<BR>
</font></big>
<font color="#400080">常慕古人道，仁信及鱼豚。见兹生恻隐，赎放双林园。<BR>
</font></big>
<font color="#400080">开笼解索时，鸡鸡听我言。与尔镪三百，小惠何足论。<BR>
</font></big>
<font color="#400080">莫学衔环雀，崎岖谩报恩。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_43 </em></strong></font><font
face="黑体" color="#800080"> </font><font size="4" color="#800080" face="宋体">【秋日怀杓直（时杓直出牧澧州）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">晚来天色好，独出江边步。忆与李舍人，曲江相近住。<BR>
</font></big>
<font color="#400080">常云遇清景，必约同幽趣。若不访我来，还须觅君去。<BR>
</font></big>
<font color="#400080">开眉笑相见，把手期何处。西寺老胡僧，南园乱松树。<BR>
</font></big>
<font color="#400080">携持小酒}，吟咏新诗句。同出复同归，从朝直至暮。<BR>
</font></big>
<font color="#400080">风雨忽消散，江山眇回互。浔阳与涔阳，相望空云雾。<BR>
</font></big>
<font color="#400080">心期自乖旷，时景还如故。今日郡斋中，秋光谁共度。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_44 </em></strong></font><font
face="黑体" color="#800080"> </font><font size="4" color="#800080" face="宋体">【食后】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">食罢一觉睡，起来两瓯茶。举头看日影，已复西南斜。<BR>
</font></big>
<font color="#400080">乐人惜日促，忧人厌年赊。无忧无乐者，长短任生涯。<br>
<P><big><font size="3" face="黑体" color="#000080"><strong><em>&nbsp;&nbsp; 卷430_45 </em></strong></font><font
face="黑体" color="#800080"> </font><font size="4" color="#800080" face="宋体">【齐物二首】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">青松高百尺，绿蕙低数寸。同生大块间，长短各有分。<BR>
</font></big>
<font color="#400080">长者不可退，短者不可进。若用此理推，穷通两无闷。<BR><BR>
<font color="#400080">椿寿八千春，槿花不经宿。中间复何有，冉冉孤生竹。<BR>
</font></big>
<font color="#400080">竹身三年老，竹色四时绿。虽谢椿有馀，犹胜槿不足。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_46 </em></strong></font><font
face="黑体" color="#800080"> </font><font size="4" color="#800080" face="宋体">【山下宿】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">独到山下宿，静向月中行。何处水边碓，夜舂云母声。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_47 </em></strong></font><font
face="黑体" color="#800080"> </font><font size="4" color="#800080" face="宋体">【题旧写真图】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">我昔三十六，写貌在丹青。我今四十六，衰悴卧江城。<BR>
</font></big>
<font color="#400080">岂比十年老，曾与众苦并。一照旧图画，无复昔仪形。<BR>
</font></big>
<font color="#400080">形影默相顾，如弟对老兄。况使他人见，能不昧平生。<BR>
</font></big>
<font color="#400080">羲和鞭日走，不为我少停。形骸属日月，老去何足惊。<BR>
</font></big>
<font color="#400080">所恨凌烟阁，不得画功名。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_48 </em></strong></font><font
face="黑体" color="#800080"> </font><font size="4" color="#800080" face="宋体">【闲居】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">肺病不饮酒，眼昏不读书。端然无所作，身意闲有馀。<BR>
</font></big>
<font color="#400080">鸡栖篱落晚，雪映林木疏。幽独已云极，何必山中居。<br>
<P><big><font size="3" face="黑体" color="#000080"><strong><em>&nbsp;&nbsp; 卷430_49 </em></strong></font><font
face="黑体" color="#800080"> </font><font size="4" color="#800080" face="宋体">【对酒示行简】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">今旦一尊酒，欢畅何怡怡。此乐从中来，他人安得知。<BR>
</font></big>
<font color="#400080">兄弟唯二人，远别恒苦悲。今春自巴峡，万里平安归。<BR>
</font></big>
<font color="#400080">复有双幼妹，笄年未结。昨日嫁娶毕，良人皆可依。<BR>
</font></big>
<font color="#400080">忧念两消释，如刀断羁縻。身轻心无系，忽欲凌空飞。<BR>
</font></big>
<font color="#400080">人生苟有累，食肉常如饥。我心既无苦，饮水亦可肥。<BR>
</font></big>
<font color="#400080">行简劝尔酒，停杯听我辞。不叹乡国远，不嫌官禄微。<BR>
</font></big>
<font color="#400080">但愿我与尔，终老不相离。
<P><big><font size="3" face="黑体" color="#000080"><strong><em>&nbsp;&nbsp; 卷430_50 </em></strong></font><font
face="黑体" color="#800080"> </font><font size="4" color="#800080" face="宋体">【咏怀】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">冉牛与颜渊，卞和与马迁。或罹天六极，或被人刑残。<BR>
</font></big>
<font color="#400080">顾我信为幸，百骸且完全。五十不为夭，吾今欠数年。<BR>
</font></big>
<font color="#400080">知分心自足，委顺身常安。故虽穷退日，而无戚戚颜。<BR>
</font></big>
<font color="#400080">昔有荣先生，从事于其间。今我不量力，举心欲攀援。<BR>
</font></big>
<font color="#400080">穷通不由己，欢戚不由天。命即无奈何，心可使泰然。<BR>
</font></big>
<font color="#400080">且务由己者，省躬谅非难。勿问由天者，天高难与言。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_51 </em></strong></font><font
face="黑体" color="#800080"> </font><font size="4" color="#800080" face="宋体">【夜琴】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">蜀桐木性实，楚丝音韵清。调慢弹且缓，夜深十数声。<BR>
</font></big>
<font color="#400080">入耳澹无味，惬心潜有情。自弄还自罢，亦不要人听。
<P><big><font size="3" face="黑体" color="#000080"><strong><em>&nbsp;&nbsp; 卷430_52 </em></strong></font><font
face="黑体" color="#800080"> </font><font size="4" color="#800080" face="宋体">【山中独吟】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">人各有一癖，我癖在章句。万缘皆已消，此病独未去。<BR>
</font></big>
<font color="#400080">每逢美风景，或对好亲故。高声咏一篇，恍若与神遇。<BR>
</font></big>
<font color="#400080">自为江上客，半在山中住。有时新诗成，独上东岩路。<BR>
</font></big>
<font color="#400080">身倚白石崖，手攀青桂树。狂吟惊林壑，猿鸟皆窥觑。<BR>
</font></big>
<font color="#400080">恐为世所嗤，故就无人处。
<P><big><font size="3" face="黑体" color="#000080"><strong><em>&nbsp;&nbsp; 卷430_53 </em></strong></font><font
face="黑体" color="#800080"> </font><font size="4" color="#800080" face="宋体">【达理二首】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">何物壮不老，何时穷不通。如彼音与律，宛转旋为宫。<BR>
</font></big>
<font color="#400080">我命独何薄，多悴而少丰。当壮已先衰，暂泰还长穷。<BR>
</font></big>
<font color="#400080">我无奈命何，委顺以待终。命无奈我何，方寸如虚空。<BR>
</font></big>
<font color="#400080">懵然与化俱，混然与俗同。谁能坐自苦，龃龉于其中。<BR><BR>
<font color="#400080">舒姑化为泉，牛哀病作虎。或柳生肘间，或男变为女。<BR>
</font></big>
<font color="#400080">鸟兽及水木，本不与民伍。胡然生变迁，不待死归土。<BR>
</font></big>
<font color="#400080">百骸是己物，尚不能为主。况彼时命间，倚伏何足数。<BR>
</font></big>
<font color="#400080">时来不可遏，命去焉能取。唯当养浩然，吾闻达人语。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷430_54 </em></strong></font><font
face="黑体" color="#800080"> </font><font size="4" color="#800080" face="宋体">【湖亭晚望残水】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">湖上秋寥，湖边晚萧瑟。登亭望湖水，水缩湖底出。<BR>
</font></big>
<font color="#400080">清s得早霜，明灭浮残日。流注随地势，洼坳无定质。<BR>
</font></big>
<font color="#400080">泓澄白龙卧，宛转青蛇屈。破镜折剑头，光芒又非一。<BR>
</font></big>
<font color="#400080">久为山水客，见尽幽奇物。及来湖亭望，此状难谈悉。<BR>
</font></big>
<font color="#400080">乃知天地间，胜事殊未毕。
<P><big><font size="3" face="黑体" color="#000080"><strong><em>&nbsp;&nbsp; 卷430_55 </em></strong></font><font
face="黑体" color="#800080"> </font><font size="4" color="#800080" face="宋体">【郭虚舟相访】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">朝暖就南轩，暮寒归后屋。晚酒一两杯，夜棋三数局。<BR>
</font></big>
<font color="#400080">寒灰埋暗火，晓焰凝残烛。不嫌贫冷人，时来同一宿。
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
