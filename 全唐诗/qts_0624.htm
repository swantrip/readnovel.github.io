<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(下)・卷六百二十四</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷六百二十四</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷624_1 </em></strong></font><font
face="黑体" color="#800080"> </font><font size="4" color="#800080" face="宋体">【二遗诗】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">谁从毫末见参天，又到苍苍化石年。万古清风吹作籁，<BR>
</font></big>
<font color="#400080">一条寒溜滴成穿。闲追金带徒劳恨，静格朱丝更可怜。<BR>
</font></big>
<font color="#400080">幸与野人俱散诞，不烦良匠更雕镌。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_2 </em></strong></font><font
face="黑体" color="#800080"> </font><font size="4" color="#800080" face="宋体">【】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">词赋曾夸\流，果为名误别沧洲。虽蒙静置疏笼晚，<BR>
</font></big>
<font color="#400080">不似闲栖折苇秋。自昔稻粱高鸟畏，至今组野人仇。<BR>
</font></big>
<font color="#400080">防徽避缴无穷事，好与裁书谢白鸥。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_3 </em></strong></font><font
face="黑体" color="#800080"> </font><font size="4" color="#800080" face="宋体">【新秋月夕，客有自远相寻者，作吴体二首以赠】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">风初寥寥月乍满，杉篁左右供馀清。因君一话故山事，<BR>
</font></big>
<font color="#400080">忆鹤互应深溪声。云门老僧定未起，白阁道士遥相迎。<BR>
</font></big>
<font color="#400080">日闻羽檄日夜急，掉臂欲归岩下行。<br><BR>
<font color="#400080">惊闻远客访良夜，扶病起坐纶巾欹。清谈白思悄悄，<BR>
</font></big>
<font color="#400080">玉绳银汉光离离。三吴烟雾且如此，百越琛赆来何时。<BR>
</font></big>
<font color="#400080">林端片月落未落，强慰别情言后期。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_4 </em></strong></font><font
face="黑体" color="#800080"> </font><font size="4" color="#800080" face="宋体">【闲书】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">病学高僧置一床，披衣才暇即焚香。闲阶雨过苔花润，<BR>
</font></big>
<font color="#400080">小簟风来薤叶凉。南国羽书催部曲，东山毛褐傲羲皇。<BR>
</font></big>
<font color="#400080">升平闻道无时节，试问中林亦不妨。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_5 </em></strong></font><font
face="黑体" color="#800080"> </font><font size="4" color="#800080" face="宋体">【独夜】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">新秋霁夜有清境，穷b病客无佳期。生公把经向石说，<BR>
</font></big>
<font color="#400080">而我对月须人为。独行独坐亦独酌，独玩独吟还独悲。<BR>
</font></big>
<font color="#400080">古称独坐与独立，若比群居终校奇。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_6 </em></strong></font><font
face="黑体" color="#800080"> </font><font size="4" color="#800080" face="宋体">【寄吴融】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">一夜秋声入井桐，数枝危绿怕西风。霏霏晚砌烟华上，<BR>
</font></big>
<font color="#400080">淅淅疏帘雨气通。君整轮蹄名未了，我依琴鹤病相攻。<BR>
</font></big>
<font color="#400080">到头江畔从渔事，织作中流万尺C。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_7 </em></strong></font><font
face="黑体" color="#800080"> </font><font size="4" color="#800080" face="宋体">【中秋待月】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">转缺霜轮上转迟，好风偏似送佳期。帘斜树隔情无限，<BR>
</font></big>
<font color="#400080">烛暗香残坐不辞。最爱笙调闻北里，渐看星澹失南箕。<BR>
</font></big>
<font color="#400080">何人为校清凉力，未似初圆欲午时。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_8 </em></strong></font><font
face="黑体" color="#800080"> </font><font size="4" color="#800080" face="宋体">【重忆白菊】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">我怜贞白重寒芳，前后丛生夹小堂。月朵暮开无绝艳，<BR>
</font></big>
<font color="#400080">风茎时动有奇香。何惭谢雪清才咏，不羡刘梅贵主妆。<BR>
</font></big>
<font color="#400080">更忆幽窗凝一梦，夜来村落有微霜。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_9 </em></strong></font><font
face="黑体" color="#800080"> </font><font size="4" color="#800080" face="宋体">【别墅怀归】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">水国初冬和暖天，南荣方好背阳眠。题诗朝忆复暮忆，<BR>
</font></big>
<font color="#400080">见月上弦还下弦。遥为晚花吟白菊，近炊香稻识红莲。<BR>
</font></big>
<font color="#400080">何人授我黄金百，买取苏君负郭田。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_10 </em></strong></font><font
face="黑体" color="#800080"> </font><font size="4" color="#800080" face="宋体">【寄淮南郑宝书记】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">记室千年翰墨孤，唯君才学似应徐。五丁驱得神功尽，<BR>
</font></big>
<font color="#400080">二酉搜来秘检疏。炀帝帆樯留泽国，淮王笺奏入班书。<BR>
</font></big>
<font color="#400080">清词醉草无因见，但钓寒江半尺鲈。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_11 </em></strong></font><font
face="黑体" color="#800080"> </font><font size="4" color="#800080" face="宋体">【小雪后书事】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">时候频过小雪天，江南寒色未曾偏。枫汀尚忆逢人别，<BR>
</font></big>
<font color="#400080">麦陇唯应欠雉眠。更拟结茅临水次，偶因行药到村前。<BR>
</font></big>
<font color="#400080">邻翁意绪相安慰，多说明年是稔年。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_12 </em></strong></font><font
face="黑体" color="#800080"> </font><font size="4" color="#800080" face="宋体">【寒夜同袭美访北禅院寂上人】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">月楼风殿静沉沉，披拂霜华访道林。鸟在寒枝栖影动，<BR>
</font></big>
<font color="#400080">人依古堞坐禅深。明时尚阻青云步，半夜犹追白石吟。<BR>
</font></big>
<font color="#400080">自是海边鸥伴侣，不劳金偈更降心。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_13 </em></strong></font><font
face="黑体" color="#800080"> </font><font size="4" color="#800080" face="宋体">【和袭美江南道中怀茅山广文南阳博士三首次韵】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">一片轻帆背夕阳，望三峰拜七真堂。天寒夜漱云牙净，<BR>
</font></big>
<font color="#400080">雪坏晴梳石发香。自拂烟霞安笔格，独开封检试砂床。<BR>
</font></big>
<font color="#400080">莫言洞府能招隐，会辗飙轮见玉皇。<br><BR>
<font color="#400080">壶中行坐可携天，何况林间息万缘。组绶任垂三品石，<BR>
</font></big>
<font color="#400080">佩环从落四公泉。丹台已运阴阳火，碧简须雕次第仙。<BR>
</font></big>
<font color="#400080">想得雷平春色动，五芝烟甲又芊眠。<BR>
<font color="#400080">良常应不动移文，金醴从酸亦自醺。桂父旧歌飞绛雪，<BR>
</font></big>
<font color="#400080">桐孙新韵倚玄云。春临柳谷莺先觉，曙醮芜香鹤共闻。<BR>
</font></big>
<font color="#400080">珍重双双玉条脱，尽凭三岛寄羊君。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_14 </em></strong></font><font
face="黑体" color="#800080"> </font><font size="4" color="#800080" face="宋体">【早春雪中作吴体寄袭美】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">迎春避腊不肯下，欺花冻草还飘然。光填马窟盖塞外，<BR>
</font></big>
<font color="#400080">势压鹤巢偏殿巅。山炉瘿节万状火，墨突乾衰孤穗烟。<BR>
</font></big>
<font color="#400080">君披鹤氅独自立，何人解道真神仙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_15 </em></strong></font><font
face="黑体" color="#800080"> </font><font size="4" color="#800080" face="宋体">【奉和袭美吴中言情见寄次韵】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">菰烟芦雪是侬乡，钓线随身好坐忘。徒爱右军遗点画，<BR>
</font></big>
<font color="#400080">闲披左氏得膏肓。无因月殿闻移眩只有风汀去采香。<BR>
</font></big>
<font color="#400080">莫问江边渔艇子，玉皇看赐羽衣裳。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_16 </em></strong></font><font
face="黑体" color="#800080"> </font><font size="4" color="#800080" face="宋体">【和袭美扬州看辛夷花次韵】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">柳疏梅堕少春丛，天遣花神别致功。高处朵稀难避日，<BR>
</font></big>
<font color="#400080">动时枝弱易为风。堪将乱蕊添云肆，若得千株便雪宫。<BR>
</font></big>
<font color="#400080">不待群芳应有意，等闲桃杏即争红。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_17 </em></strong></font><font
face="黑体" color="#800080"> </font><font size="4" color="#800080" face="宋体">【奉和袭美行次野梅次韵】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">飞棹参差拂早梅，强欺寒色尚低徊。风怜薄媚留香与，<BR>
</font></big>
<font color="#400080">月会深情借艳开。梁殿得非萧帝瑞，齐宫应是玉儿媒。<BR>
</font></big>
<font color="#400080">不知谢客离肠醒，临水应添万恨来。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_18 </em></strong></font><font
face="黑体" color="#800080"> </font><font size="4" color="#800080" face="宋体">【奉和袭美暇日独处见寄】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">谢府殷楼少暇时，又抛清宴入书帷。三千馀岁上下古，<BR>
</font></big>
<font color="#400080">八十一家文字奇。冷梦汉皋怀鹿隐，静怜烟岛觉鸿离。<BR>
</font></big>
<font color="#400080">知君满箧前朝事，凤诺龙奴借与窥。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_19 </em></strong></font><font
face="黑体" color="#800080"> </font><font size="4" color="#800080" face="宋体">【奉和袭美见访不遇】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">为愁烟岸老尘嚣，扶病呼儿贝滠妗Ｖ坏栏中持简牍，<BR>
</font></big>
<font color="#400080">不知林下访渔樵。花盘小晴初压，叶拥疏篱冻未烧。<BR>
</font></big>
<font color="#400080">倚仗遍吟春照午，一池冰段几多消。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_20 </em></strong></font><font
face="黑体" color="#800080"> </font><font size="4" color="#800080" face="宋体">【酬袭美见寄海蟹】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">药杯应阻蟹螯香，却乞江边采捕郎。自是扬雄知郭索，<BR>
</font></big>
<font color="#400080">且非何胤敢\c。骨清犹似含春霭，沫白还疑带海霜。<BR>
</font></big>
<font color="#400080">强作南朝风雅客，夜来偷醉早梅傍。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_21 </em></strong></font><font
face="黑体" color="#800080"> </font><font size="4" color="#800080" face="宋体">【奉和袭美开元寺客省早景即事次韵】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">日上罘Q叠影红，一声清梵万缘空。满地贝多雪，<BR>
</font></big>
<font color="#400080">料峭入楼于阗风。水榭初抽寥思，作窗犹挂梦魂中。<BR>
</font></big>
<font color="#400080">灵香散尽禅家接，谁共殷源小品同。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_22 </em></strong></font><font
face="黑体" color="#800080"> </font><font size="4" color="#800080" face="宋体">【独夜有怀因作吴体寄袭美】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">人吟侧景抱冻竹，鹤梦缺月沈枯梧。清涧无波鹿无魄，<BR>
</font></big>
<font color="#400080">白云有根虬有须。云虬涧鹿真逸调，刀名锥利非良图。<BR>
</font></big>
<font color="#400080">不然快作燕市饮，笑抚肉眠酒垆。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_23 </em></strong></font><font
face="黑体" color="#800080"> </font><font size="4" color="#800080" face="宋体">【阖闾城北有卖花翁，讨春之士往往造焉，因招袭美】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">故城边有卖花翁，水曲舟轻去尽通。十亩芳菲为旧业，<BR>
</font></big>
<font color="#400080">一家烟雨是元功。闲添药品年年别，笑指生涯树树红。<BR>
</font></big>
<font color="#400080">若要见春归处所，不过携手问东风。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_24 </em></strong></font><font
face="黑体" color="#800080"> </font><font size="4" color="#800080" face="宋体">【奉和袭美病中庭际海石榴花盛发见寄次韵】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">紫府真人饷露囊，猗兰灯烛未荧煌。丹华乞曙先侵日，<BR>
</font></big>
<font color="#400080">金焰欺寒却照霜。谁与佳名从海曲，只应芳裔出河阳。<BR>
</font></big>
<font color="#400080">那堪谢氏庭前见，一段清香染郄郎。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_25 </em></strong></font><font
face="黑体" color="#800080"> </font><font size="4" color="#800080" face="宋体">【袭美以春橘见惠兼之雅篇，因次韵酬谢】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">到春犹作九秋鲜，应是亲封白帝烟。良玉有浆须让味，<BR>
</font></big>
<font color="#400080">明珠无K亦羞圆。堪居汉苑霜梨上，合在仙家火枣前。<BR>
</font></big>
<font color="#400080">珍重更过三十子，不堪分付野人边。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_26 </em></strong></font><font
face="黑体" color="#800080"> </font><font size="4" color="#800080" face="宋体">【奉和袭美病中书情寄上崔谏议次韵】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">或偃虚斋或在公，蔼然林下昔贤风。庭前有蝶争烟蕊，<BR>
</font></big>
<font color="#400080">帘外无人报水筒。行药不离深幌底，寄书多向远山中。<BR>
</font></big>
<font color="#400080">西园夜烛偏堪忆，曾为题诗刻半红。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_27 </em></strong></font><font
face="黑体" color="#800080"> </font><font size="4" color="#800080" face="宋体">【奉酬袭美病中见寄】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">逢花逢月便相招，忽卧云航隔野桥。春恨与谁同酩酊，<BR>
</font></big>
<font color="#400080">玄言何处问逍遥。题诗石上空回笔，拾蕙汀边独倚桡。<BR>
</font></big>
<font color="#400080">早晚却还岩下电，共寻芳径结烟条。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_28 </em></strong></font><font
face="黑体" color="#800080"> </font><font size="4" color="#800080" face="宋体">【奉和袭美病孔雀】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">懒移金翠傍檐楹，斜倚芳丛旧态生。唯奈瘴烟笼饮啄，<BR>
</font></big>
<font color="#400080">可堪春雨滞飞鸣。鸳鸯水畔回头羡，豆蔻图前举眼惊。<BR>
</font></big>
<font color="#400080">争得鹧鸪来伴著，不妨还校有心情。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_29 </em></strong></font><font
face="黑体" color="#800080"> </font><font size="4" color="#800080" face="宋体">【上元日道室焚修寄袭美】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">三清今日聚灵官，玉刺齐抽谒广寒。执盖冒花香寂历，<BR>
</font></big>
<font color="#400080">侍晨交佩响阑珊。将排凤节分阶易，欲校龙书下笔难。<BR>
</font></big>
<font color="#400080">唯有世尘中小兆，夜来心拜七星坛。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_30 </em></strong></font><font
face="黑体" color="#800080"> </font><font size="4" color="#800080" face="宋体">【正月十五惜春寄袭美】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">六分春色一分休，满眼东波尽是愁。花匠凝寒应束手，<BR>
</font></big>
<font color="#400080">酒龙多病尚垂头。无穷懒惰齐中散，有底机谋敌右侯。<BR>
</font></big>
<font color="#400080">见织短篷裁小楫，烟闲弄个渔舟。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_31 </em></strong></font><font
face="黑体" color="#800080"> </font><font size="4" color="#800080" face="宋体">【袭美病中闻余游颜家园见寄，次韵酬之】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">日华风蕙正交光，羯末相携藉草塘。佳酒旋倾X嫩，<BR>
</font></big>
<font color="#400080">短船闲弄木兰香。烟丝鸟拂来萦带，蕊}人收去约簧。<BR>
</font></big>
<font color="#400080">今日好为联句会，不成刚为欠檀郎。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_32 </em></strong></font><font
face="黑体" color="#800080"> </font><font size="4" color="#800080" face="宋体">【春雨即事寄袭美】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">小谢轻埃日日飞，城边江上阻春晖。虽愁野岸花房冻，<BR>
</font></big>
<font color="#400080">还得山家药笋肥。双屐著频看齿折，败裘披苦见毛稀。<BR>
</font></big>
<font color="#400080">比邻钓叟无尘事，洒笠鸣蓑夜半归。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_33 </em></strong></font><font
face="黑体" color="#800080"> </font><font size="4" color="#800080" face="宋体">【奉和袭美抱疾杜门见寄次韵】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">虽失春城醉上期，下帷裁遍未裁诗。因吟郢岸百亩蕙，<BR>
</font></big>
<font color="#400080">欲采商崖三秀枝。栖野鹤笼宽使织，施山僧饭别教炊。<BR>
</font></big>
<font color="#400080">但医沈约重瞳健，不怕江花不满枝。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_34 </em></strong></font><font
face="黑体" color="#800080"> </font><font size="4" color="#800080" face="宋体">【偶掇野蔬寄袭美有作】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">野园烟里自幽寻，嫩甲香蕤引渐深。行歇每依鸦舅影，<BR>
</font></big>
<font color="#400080">挑频时见鼠姑心。凌风蔼彩初携笼，带露虚疏或贮襟。<BR>
</font></big>
<font color="#400080">欲助春盘还爱否，不妨萧洒似家林。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_35 </em></strong></font><font
face="黑体" color="#800080"> </font><font size="4" color="#800080" face="宋体">【奉和袭美卧疾感春见寄次韵】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">共寻花思极飞腾，疾带春寒去未能。烟径水涯多好鸟，<BR>
</font></big>
<font color="#400080">竹床蒲椅但高僧。须知日富为神授，只有家贫免盗憎。<BR>
</font></big>
<font color="#400080">除却数函图籍外，更将何事结良朋。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_36 </em></strong></font><font
face="黑体" color="#800080"> </font><font size="4" color="#800080" face="宋体">【徐方平后闻赦因寄袭美】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">新春旒御轩，海内初传涣汗恩。秦狱已收为厉气，<BR>
</font></big>
<font color="#400080">瘴江初返未招魂。英材尽作龙蛇蛰，战地多成虎豹村。<BR>
</font></big>
<font color="#400080">除却数般伤痛外，不知何事及王孙。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_37 </em></strong></font><font
face="黑体" color="#800080"> </font><font size="4" color="#800080" face="宋体">【袭美以鱼笺见寄，因谢成篇】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">捣成霜粒细鳞鳞，知作愁吟喜见分。向日乍惊新茧色，<BR>
</font></big>
<font color="#400080">临风时辨白萍文。好将花下承金粉，堪送天边咏碧云。<BR>
</font></big>
<font color="#400080">见倚小窗亲襞染，尽图春色寄夫君。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_38 </em></strong></font><font
face="黑体" color="#800080"> </font><font size="4" color="#800080" face="宋体">【次和袭美病后春思】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">气和灵府渐氤氲，酒有贤人药有君。七字篇章看月得，<BR>
</font></big>
<font color="#400080">百劳言语傍花闻。闲寻古寺消晴日，最忆深溪枕夜云。<BR>
</font></big>
<font color="#400080">早晚共摇孤艇去，紫屏风外碧波文。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_39 </em></strong></font><font
face="黑体" color="#800080"> </font><font size="4" color="#800080" face="宋体">【袭美以公斋小宴见招，因代书寄之】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">早云才破漏春阳，野客晨兴喜又忙。自与酌量煎药水，<BR>
</font></big>
<font color="#400080">别教安置晒书床。依方酿酒愁迟去，借样裁巾怕索将。<BR>
</font></big>
<font color="#400080">唯待数般幽事了，不妨还入少年场。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_40 </em></strong></font><font
face="黑体" color="#800080"> </font><font size="4" color="#800080" face="宋体">【京口】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">江干古渡伤离情，断山零落春潮平。东风料峭客帆远，<BR>
</font></big>
<font color="#400080">落叶夕阳天际明。战舸昔浮千骑去，钓舟今载一翁轻。<BR>
</font></big>
<font color="#400080">可怜宋帝筹帷处，苍翠无烟草自生。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_41 </em></strong></font><font
face="黑体" color="#800080"> </font><font size="4" color="#800080" face="宋体">【润州送人往长洲】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">秋来频上向吴亭，每上思归意剩生。废苑池台烟里色，<BR>
</font></big>
<font color="#400080">夜村蓑笠雨中声。汀洲月下菱船疾，杨柳风高酒旆轻。<BR>
</font></big>
<font color="#400080">君住松江多少日，为尝鲈与莼羹。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷624_42 </em></strong></font><font
face="黑体" color="#800080"> </font><font size="4" color="#800080" face="宋体">【润州江口送人谒池阳卫郎中】<a
href="authers/qzz_1263.htm" target="_blank"></font><font size="3" color="#0080FF"><font face="黑体">陆龟蒙</font></a></big> 
<br>
</font><br>
<font color="#400080">山翁曾约旧交欢，须拂侯门侧注冠。月在石头摇戍角，<BR>
</font></big>
<font color="#400080">风生江口亚帆竿。闲随野醉溪声闹，独伴清谭晓色残。<BR>
</font></big>
<font color="#400080">待取新秋归更好，九华苍翠入楼寒。<br><BR>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
