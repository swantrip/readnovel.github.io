<html>
<head>
<meta content="text/html; charset=gb2312" http-equiv="Content-Type">
<title>集部・全唐诗(中)・卷四百六十</title>
</head>
<body aLink="#CC9900" bgColor="#D8C9A7" link="#800000" text="#000000" vLink="#999900"
topmargin="40" leftmargin="40">
<div align="center"><center>
<table bgColor="#FFFFFF" border="1" borderColor="#86530D" cellPadding="0" cellSpacing="0"
width="100%">
<TBODY>
<TR>
 <td bgcolor="#EFEAE1" width="100%">　 <div align="center"><center><table width="700"
cellspacing>
<tr>
<td bgcolor="#EFEAE1" valign="middle" width="122"></td>
<td bgcolor="#EFEAE1" valign="bottom" width="770"><div align="center"><center><table width="500" cellspacing="7">
<tr>
<td bgcolor="#EFEAE1" width="100%"><big><big>卷四百六十</big></big></td>
</tr>
</table>
</center></div></td>
</tr>
<TR>
<td bgcolor="#EFEAE1" width="122"></td>
<td bgcolor="#EFEAE1" width="770"><div align=left><hr color="#EE9B73" size="1" width="60%"></div></td>
</tr>
<TR>
<td bgcolor="#EFEAE1">　 <p>　</p>
<P>　</td>
<td bgcolor="#EFEAE1">
<P><big><font size="3" face="黑体" color="#000080"><strong><em>&nbsp;&nbsp; 卷460_1 </em></strong></font><font
face="黑体" color="#800080"> </font><font size="4" color="#800080" face="宋体">【昨日复今辰】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">昨日复今辰，悠悠七十春。所经多故处，却想似前身。<BR>
</font></big>
<font color="#400080">散秩优游老，闲居净洁贫。螺杯中有物，鹤氅上无尘。<BR>
</font></big>
<font color="#400080">解佩收朝带，抽簪换野巾。风仪与名号，别是一生人。<br>
<P><big><font size="3" face="黑体" color="#000080"><strong><em>&nbsp;&nbsp; 卷460_2 </em></strong></font><font
face="黑体" color="#800080"> </font><font size="4" color="#800080" face="宋体">【病疮】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">门有医来往，庭无客送迎。病销谈笑兴，老足叹嗟声。<BR>
</font></big>
<font color="#400080">鹤伴临池立，人扶下砌行。脚疮春断酒，那得有心情。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_3 </em></strong></font><font
face="黑体" color="#800080"> </font><font size="4" color="#800080" face="宋体">【游赵村杏花】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">赵村红杏每年开，十五年来看几回。<br>七十三人难再到，今春来是别花来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷460_4 </em></strong></font><font
face="黑体" color="#800080"> </font><font size="4" color="#800080" face="宋体">【刑部尚书致仕】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">十五年来洛下居，道缘俗累两何如。迷路心回因向佛，<BR>
</font></big>
<font color="#400080">宦途事了是悬车。全家遁世曾无闷，半俸资身亦有馀。<BR>
</font></big>
<font color="#400080">唯是名衔人不会，毗耶长者白尚书。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_5 </em></strong></font><font
face="黑体" color="#800080"> </font><font size="4" color="#800080" face="宋体">【初致仕后戏酬留守牛相公，并呈分司诸寮友】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">南北东西无所羁，挂冠自在胜分司。探花尝酒多先到，<BR>
</font></big>
<font color="#400080">拜表行香尽不知。炮笋烹鱼饱餐后，拥袍枕臂醉眠时。<BR>
</font></big>
<font color="#400080">报君一语君应笑，兼亦无心羡保厘。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_6 </em></strong></font><font
face="黑体" color="#800080"> </font><font size="4" color="#800080" face="宋体">【问诸亲友】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">七十人难到，过三更较稀。占花租野寺，定酒典朝衣。<BR>
</font></big>
<font color="#400080">趁醉春多出，贪欢夜未归。不知亲故口，道我是耶非。<br>
<P><big><font size="3" face="黑体" color="#000080"><strong><em>&nbsp;&nbsp; 卷460_7 </em></strong></font><font
face="黑体" color="#800080"> </font><font size="4" color="#800080" face="宋体">【戏问牛司徒】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">抖擞尘缨捋白须，半酣扶起问司徒。<br>不知诏下悬车后，醉舞狂歌有例无。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷460_8 </em></strong></font><font
face="黑体" color="#800080"> </font><font size="4" color="#800080" face="宋体">【不与老为期】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">不与老为期，因何两鬓丝。才应免夭促，便已及衰羸。<BR>
</font></big>
<font color="#400080">昨夜梦何在，明朝身不知。百忧非我所，三乐是吾师。<BR>
</font></big>
<font color="#400080">闭目常闲坐，低头每静思。存神机虑息，养气语言迟。<BR>
</font></big>
<font color="#400080">行亦携诗箧，眠多枕酒卮。自惭无一事，少有不安时。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_9 </em></strong></font><font
face="黑体" color="#800080"> </font><font size="4" color="#800080" face="宋体">【开龙门八节石滩诗二首】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">铁凿金锤殷若雷，八滩九石剑棱摧。竹篙桂楫飞如箭，<BR>
</font></big>
<font color="#400080">百筏千艘鱼贯来。振锡导师凭众力，挥金退傅施家财。<BR>
</font></big>
<font color="#400080">他时相逐四方去，莫虑尘沙路不开。<br><BR>
<font color="#400080">七十三翁旦暮身，誓开险路作通津。夜舟过此无倾覆，<BR>
</font></big>
<font color="#400080">朝胫从今免苦辛。十里叱滩变河汉，八寒阴狱化阳春。<BR>
</font></big>
<font color="#400080">我身虽殁心长在，暗施慈悲与后人。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_10 </em></strong></font><font
face="黑体" color="#800080"> </font><font size="4" color="#800080" face="宋体">【闲坐】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">婆娑放鸡犬，嬉戏任儿童。闲坐槐阴下，开襟向晚风。<BR>
</font></big>
<font color="#400080">沤麻池水里，晒枣日阳中。人物何相称，居然田舍翁。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_11 </em></strong></font><font
face="黑体" color="#800080"> </font><font size="4" color="#800080" face="宋体">【酬寄牛相公同宿话旧劝酒见赠】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">每来政事堂中宿，共忆华阳观里时。日暮独归愁米尽，<BR>
</font></big>
<font color="#400080">泥深同出借驴骑。交游今日唯残我，富贵当年更有谁。<BR>
</font></big>
<font color="#400080">彼此相看头雪白，一杯可合重推辞。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_12 </em></strong></font><font
face="黑体" color="#800080"> </font><font size="4" color="#800080" face="宋体">【道场独坐】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">整顿衣巾拂净床，一瓶秋水一炉香。不论烦恼先须去，<BR>
</font></big>
<font color="#400080">直到菩提亦拟忘。朝谒久停收剑，宴游渐罢废壶觞。<BR>
</font></big>
<font color="#400080">世间无用残年处，只合逍遥坐道场。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_13 </em></strong></font><font
face="黑体" color="#800080"> </font><font size="4" color="#800080" face="宋体">【偶作寄朗之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">历想为官日，无如刺史时。欢娱接宾客，饱暖及妻儿。<BR>
</font></big>
<font color="#400080">自到东都后，安闲更得宜。分司胜刺史，致仕胜分司。<BR>
</font></big>
<font color="#400080">何况园林下，欣然得朗之。仰名同旧识，为乐即新知。<BR>
</font></big>
<font color="#400080">有雪先相访，无花不作期。斗x干酿酒，夸妙细吟诗。<BR>
</font></big>
<font color="#400080">里巷千来往，都门五别离。岐分两回首，书到一开眉。<BR>
</font></big>
<font color="#400080">叶落槐亭院，冰生竹阁池。雀罗谁问讯，鹤氅罢追随。<BR>
</font></big>
<font color="#400080">身与心俱病，容将力共衰。老来多健忘，唯不忘相思。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_14 </em></strong></font><font
face="黑体" color="#800080"> </font><font size="4" color="#800080" face="宋体">【狂吟七言十四韵】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">亦知世是休明世，自想身非富贵身。但恐人间为长物，<BR>
</font></big>
<font color="#400080">不如林下作遗民。游依二室成三友，住近双林当四邻。<BR>
</font></big>
<font color="#400080">性海澄s平少浪，心田洒扫净无尘。香山闲宿一千夜，<BR>
</font></big>
<font color="#400080">梓泽连游十六春。是客相逢皆故旧，无僧每见不殷勤。<BR>
</font></big>
<font color="#400080">药停有喜闲销疾，金尽无忧醉忘贫。补绽衣裳愧妻女，<BR>
</font></big>
<font color="#400080">支持酒肉赖交亲。俸随日计钱盈贯，禄逐年支粟满铩<BR>
</font></big>
<font color="#400080">洛堰鱼鲜供取足，游村果熟馈争新。诗章人与传千首，<BR>
</font></big>
<font color="#400080">寿命天教过七旬。点检一生徼幸事，东都除我更无人。
<P><big><font size="3" face="黑体" color="#000080"><strong><em>&nbsp;&nbsp; 卷460_15 </em></strong></font><font
face="黑体" color="#800080"> </font><font size="4" color="#800080" face="宋体">【喜裴涛使君携诗见访，醉中戏赠】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">忽闻扣户醉吟声，不觉停杯倒屣迎。<br>共放诗狂同酒癖，与君别是一亲情。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷460_16 </em></strong></font><font
face="黑体" color="#800080"> </font><font size="4" color="#800080" face="宋体">【得潮州杨相公继之书并诗，以此寄之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">诗情书意两殷勤，来自天南瘴海滨。初睹银钩还启齿，<BR>
</font></big>
<font color="#400080">细吟琼什欲沾巾。凤池隔绝三千里，蜗舍沈冥十五春。<BR>
</font></big>
<font color="#400080">唯有新昌故园月，至今分照两乡人。<BR>
<P><big><font size="3" face="黑体" color="#000080"><strong><em>&nbsp;&nbsp; 卷460_17 </em></strong></font><font
face="黑体" color="#800080"> </font><font size="4" color="#800080" face="宋体">【宿府池西亭】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">池上平桥桥下亭，夜深睡觉上桥行。<br>白头老尹重来宿，十五年前旧月明。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷460_18 </em></strong></font><font
face="黑体" color="#800080"> </font><font size="4" color="#800080" face="宋体">【闲眠】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">暖床斜卧日曛腰，一觉闲眠百病销。<br>尽日一餐茶两碗，更无所要到明朝。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷460_19 </em></strong></font><font
face="黑体" color="#800080"> </font><font size="4" color="#800080" face="宋体">【杨柳枝词】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">一树春风千万枝，嫩于金色软于丝。<br>永丰西角荒园里，尽日无人属阿谁。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷460_20 </em></strong></font><font
face="黑体" color="#800080"> </font><font size="4" color="#800080" face="宋体">【诏取永丰柳植禁苑感赋】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">一树衰残委泥土，双枝荣耀植天庭。<br>定知玄象今春后，柳宿光中添两星。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷460_21 </em></strong></font><font
face="黑体" color="#800080"> </font><font size="4" color="#800080" face="宋体">【斋居春久，感事遣怀】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">斋戒坐三旬，笙歌发四邻。月明停酒夜，眼暗看花人。<BR>
</font></big>
<font color="#400080">赖学空为观，深知念是尘。犹思闲语笑，未忘旧交亲。<BR>
</font></big>
<font color="#400080">久作龙门主，多为兔苑宾。水嬉歌尽日，雪宴烛通晨。<BR>
</font></big>
<font color="#400080">事事皆过分，时时自问身。风光抛得也，七十四年春。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_22 </em></strong></font><font
face="黑体" color="#800080"> </font><font size="4" color="#800080" face="宋体">【每见吕南二郎中新文辄窃有所叹惜因成长句以咏所怀】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">双金百炼少人知，纵我知君徒尔为。望梅阁老无妨渴，<BR>
</font></big>
<font color="#400080">画饼尚书不救饥。白日回头看又晚，青云举足蹑何迟。<BR>
</font></big>
<font color="#400080">壮年可惜虚销掷，遣把闲杯吟咏诗。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_23 </em></strong></font><font
face="黑体" color="#800080"> </font><font size="4" color="#800080" face="宋体">【胡吉郑刘卢张等六贤皆多年寿予亦次焉…纪之传好事者】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">七人五百七十岁，拖紫纡朱垂白须。手里无金莫嗟叹，<BR>
</font></big>
<font color="#400080">尊中有酒且欢娱。诗吟两句神还王，酒饮三杯气尚粗。<BR>
</font></big>
<font color="#400080">嵬峨狂歌教婢拍，婆娑醉舞遣孙扶。天年高过二疏傅，<BR>
</font></big>
<font color="#400080">人数多于四皓图。除却三山五天竺，人间此会更应无。
<P><big><font size="3" face="黑体" color="#000080"><strong><em>&nbsp;&nbsp; 卷460_24 </em></strong></font><font
face="黑体" color="#800080"> </font><font size="4" color="#800080" face="宋体">【欢喜二偈】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">得老加年诚可喜，当春对酒亦宜欢。<br>心中别有欢喜事，开得龙门八节滩。<br>
<br>
<font color="#400080">眼暗头旋耳重听，唯馀心口尚醒醒。<br>今朝欢喜缘何事，礼彻佛名百部经。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷460_25 </em></strong></font><font
face="黑体" color="#800080"> </font><font size="4" color="#800080" face="宋体">【闲居贫活计】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">冠盖闲居少，箪瓢陋巷深。称家开户牖，量力置园林。<BR>
</font></big>
<font color="#400080">俭薄身都惯，营为力不任。饥烹一斤肉，暖卧两重衾。<BR>
</font></big>
<font color="#400080">尊有陶潜酒，囊无陆贾金。莫嫌贫活计，更富即劳心。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_26 </em></strong></font><font
face="黑体" color="#800080"> </font><font size="4" color="#800080" face="宋体">【赠诸少年】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">少年莫笑我蹉跎，听我狂翁一曲歌。入手荣名取虽少，<BR>
</font></big>
<font color="#400080">关心稳事得还多。老惭退马沾刍秣，高喜归鸿脱弋罗。<BR>
</font></big>
<font color="#400080">官给俸钱天与寿，些些贫病奈吾何。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_27 </em></strong></font><font
face="黑体" color="#800080"> </font><font size="4" color="#800080" face="宋体">【感所见】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">巧者焦劳智者愁，愚翁何喜复何忧。莫嫌山木无人用，<BR>
</font></big>
<font color="#400080">大胜笼禽不自由。网外老鸡因断尾，盘中鲜为吞钩。<BR>
</font></big>
<font color="#400080">谁人会我心中事，冷笑时时一掉头。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_28 </em></strong></font><font
face="黑体" color="#800080"> </font><font size="4" color="#800080" face="宋体">【寄黔州马常侍】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">闲看双节信为贵，乐饮一杯谁与同。<br>可惜风情与心力，五年抛掷在黔中。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷460_29 </em></strong></font><font
face="黑体" color="#800080"> </font><font size="4" color="#800080" face="宋体">【和李相公留守题漕上新桥六韵（同用黎字）】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">选石铺新路，安桥压古堤。似从银汉下，落傍玉川西。<BR>
</font></big>
<font color="#400080">影定栏杆倒，标高华表齐。烟开虹半见，月冷鹤双栖。<BR>
</font></big>
<font color="#400080">材映夔龙小，功嫌元凯低。从容济世后，馀力及黔黎。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_30 </em></strong></font><font
face="黑体" color="#800080"> </font><font size="4" color="#800080" face="宋体">【闲居】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">风雨萧条秋少客，门庭冷静昼多关。金羁骆马近卖却，<BR>
</font></big>
<font color="#400080">罗袖柳枝寻放还。书卷略寻聊取睡，酒杯浅把粗开颜。<BR>
</font></big>
<font color="#400080">眼昏入夜休看月，脚重经春不上山。心静无妨喧处寂，<BR>
</font></big>
<font color="#400080">机忘兼觉梦中闲。是非爱恶销停尽，唯寄空身在世间。<br>
<P><big><font size="3" face="黑体" color="#000080"><strong><em>&nbsp;&nbsp; 卷460_31 </em></strong></font><font
face="黑体" color="#800080"> </font><font size="4" color="#800080" face="宋体">【新秋夜雨】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">蟋蟀暮啾啾，光阴不少留。松檐半夜雨，风幌满床秋。<BR>
</font></big>
<font color="#400080">曙早灯犹在，凉初簟未收。新晴好天气，谁伴老人游。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_32 </em></strong></font><font
face="黑体" color="#800080"> </font><font size="4" color="#800080" face="宋体">【春眠】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">枕低被暖身安稳，日照房门帐未开。<br>还有少年春气味，时时暂到梦中来。<br>
<br>
<P><big><font size="3" face="黑体" color="#000080"><strong><em>&nbsp;&nbsp; 卷460_33 </em></strong></font><font
face="黑体" color="#800080"> </font><font size="4" color="#800080" face="宋体">【喜老自嘲】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">面黑头雪白，自嫌还自怜。毛龟蓍下老，蝙蝠鼠中仙。<BR>
</font></big>
<font color="#400080">名籍同逋客，衣装类古贤。裘轻被白郏靴暖蹋乌毡。<BR>
</font></big>
<font color="#400080">周易休开卦，陶琴不上弦。任从人弃掷，自与我周旋。<BR>
</font></big>
<font color="#400080">铁马因疲退，铅刀以钝全。行开第八秩，可谓尽天年。
<P><big><font size="3" face="黑体" color="#000080"><strong><em>&nbsp;&nbsp; 卷460_34 </em></strong></font><font
face="黑体" color="#800080"> </font><font size="4" color="#800080" face="宋体">【能无愧】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">十两新绵褐，披行暖似春。一团香絮枕，倚坐稳于人。<BR>
</font></big>
<font color="#400080">婢仆遣他尝药草，儿孙与我拂衣巾。回看左右能无愧，<BR>
</font></big>
<font color="#400080">养活枯残废退身。<br> <BR>
<P><big><font size="3" face="黑体" color="#000080"><strong><em>&nbsp;&nbsp; 卷460_35 </em></strong></font><font
face="黑体" color="#800080"> </font><font size="4" color="#800080" face="宋体">【河阳石尚书破回鹘迎贵主过上党射…称叹不足以诗美之】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">塞北虏郊随手破，山东贼垒掉鞭收。乌孙公主归秦地，<BR>
</font></big>
<font color="#400080">白马将军入潞州。剑拔青鳞蛇尾活，弦抨赤羽火星流。<BR>
</font></big>
<font color="#400080">须知鸟目犹难漏，纵有天狼岂足忧。画角三声刁斗晓，<BR>
</font></big>
<font color="#400080">清商一部管弦秋。他时麟阁图勋业，更合何人居上头。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_36 </em></strong></font><font
face="黑体" color="#800080"> </font><font size="4" color="#800080" face="宋体">【自咏老身示诸家属】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">寿及七十五，俸沾五十千。夫妻偕老日，甥侄聚居年。<BR>
</font></big>
<font color="#400080">粥美尝新米，袍温换故绵。家居虽C落，眷属幸团圆。<BR>
</font></big>
<font color="#400080">置榻素屏下，移炉青帐前。书听孙子读，汤看侍儿煎。<BR>
</font></big>
<font color="#400080">走笔还诗债，抽衣当药钱。支分闲事了，爬背向阳眠。<br>
<P><big><font size="3" face="黑体" color="#000080"><strong><em>&nbsp;&nbsp; 卷460_37 </em></strong></font><font
face="黑体" color="#800080"> </font><font size="4" color="#800080" face="宋体">【自问此心呈诸老伴】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">朝问此心何所思，暮问此心何所为。不入公门慵敛手，<BR>
</font></big>
<font color="#400080">不看人面免低眉。居士室间眠得所，少年场上饮非宜。<BR>
</font></big>
<font color="#400080">闲谈留诸老，美酝徐徐进一卮。心未曾求过分事，<BR>
</font></big>
<font color="#400080">身常少有不安时。此心除自谋身外，更问其馀尽不知。<BR><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_38 </em></strong></font><font
face="黑体" color="#800080"> </font><font size="4" color="#800080" face="宋体">【六年立春日人日作】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">二日立春人七日，盘蔬饼饵逐时新。年方吉郑犹为少，<BR>
</font></big>
<font color="#400080">家比刘韩未是贫。乡园节岁应堪重，亲故欢游莫厌频。<BR>
</font></big>
<font color="#400080">试作循潮封眼想，何由得见洛阳春。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_39 </em></strong></font><font
face="黑体" color="#800080"> </font><font size="4" color="#800080" face="宋体">【斋居偶作】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">童子装炉火，行添一炷香。老翁持麈尾，坐拂半张床。<BR>
</font></big>
<font color="#400080">卷缦看天色，移斋近日阳。甘鲜新饼果，稳暖旧衣裳。<BR>
</font></big>
<font color="#400080">止足安生理，悠闲乐性场。是非一以遣，动静百无妨。<BR>
</font></big>
<font color="#400080">岂有物相累，兼无情可忘。不须忧老病，心是自医王。
<P><big><font size="3" face="黑体" color="#000080"><strong><em>&nbsp;&nbsp; 卷460_40 </em></strong></font><font
face="黑体" color="#800080"> </font><font size="4" color="#800080" face="宋体">【咏身】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">自中风来三历闰，从悬车后几逢春。周南留滞称遗老，<BR>
</font></big>
<font color="#400080">汉上羸残号半人。薄有文章传子弟，断无书札答交亲。<BR>
</font></big>
<font color="#400080">馀年自问将何用，恐是人间剩长身。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_41 </em></strong></font><font
face="黑体" color="#800080"> </font><font size="4" color="#800080" face="宋体">【予与山南王仆射起、淮南李仆射绅…举之、公垂二相公】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">故交海内只三人，二坐岩廊一卧云。老爱诗书还似我，<BR>
</font></big>
<font color="#400080">荣兼将相不如君。百年胶漆初心在，万里烟霄中路分。<BR>
</font></big>
<font color="#400080">阿阁鸾凰野田鹤，何人信道旧同群。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_42 </em></strong></font><font
face="黑体" color="#800080"> </font><font size="4" color="#800080" face="宋体">【读道德经】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">玄元皇帝著遗文，乌角先生仰后尘。金玉满堂非己物，<BR>
</font></big>
<font color="#400080">子孙委蜕是他人。世间尽不关吾事，天下无亲于我身。<BR>
</font></big>
<font color="#400080">只有一身宜爱护，少教冰炭逼心神。<br><BR>
<P><big><font size="3" face="黑体" color="#000080"><strong><em>&nbsp;&nbsp; 卷460_43 </em></strong></font><font
face="黑体" color="#800080"> </font><font size="4" color="#800080" face="宋体">【禽虫十二章】<a
href="authers/qzz_0848.htm" target="_blank"></font><font size="3" color="#0080FF"><font face="黑体">白居易</font></a></big> 
<br>
</font><br>
<font color="#400080">燕违戊巳鹊避岁，兹事因何羽族知。<br>疑有凤凰颁鸟历，一时一日不参差。<br>
<br>
<font color="#400080">水中科斗长成蛙，林下桑虫老作蛾。<br>蛙跳蛾舞仰头笑，焉用d鹏鳞羽多。<br>
<br>
<font color="#400080">江鱼群从称妻妾，塞雁联行号弟兄。<br>但恐世间真眷属，亲疏亦是强为名。<br>
<br>
<font color="#400080">蚕老茧成不庇身，蜂饥蜜熟属他人。<br>须知年老忧家者，恐是二虫虚苦辛。<br>
<br>
<font color="#400080">阿阁g鸾田舍乌，妍蚩贵贱两悬殊。<br>如何闭向深笼里，一种摧颓触四隅。<br>
<br>
<font color="#400080">兽中刀枪多怒吼，鸟遭罗弋尽哀鸣。<br>羔羊口在缘何事，暗死屠门无一声。<br>
<br>
<font color="#400080">t螟杀敌蚊巢上，蛮触交争蜗角中。<br>应是诸天观下界，一微尘内斗英雄。<br>
<br>
<font color="#400080">]蛸网上I蜉蝣，反覆相持死始休。<br>何异浮生临老日，一弹指顷报恩雠。<br>
<br>
<font color="#400080">蚁王化饭为臣妾，蜾母偷虫作子孙。<br>彼此假名非本物，其间何怨复何恩。<br>
<br>
<font color="#400080">豆苗鹿嚼解乌毒，艾叶雀衔夺燕巢。<br>鸟兽不曾看本草，谙知药性是谁教。<br>
<br>
<font color="#400080">一鼠得仙生羽翼，众鼠相看有羡色。<br>岂知飞上未半空，已作乌鸢口中食。<br>
<br>
<font color="#400080">鹅乳养雏遗在水，鱼心想子变成鳞。<br>细微幽隐何穷事，知者唯应是圣人。<br>
<br>
  </font></td>
</tr>
<TR>
<td bgcolor="#EFEAE1"></td>
<td bgcolor="#EFEAE1"><div align=right><a href="index.html">回目录</a></div></td>
</tr>

</table>
</center></div></td>
  </tr>
</table>
</center></div>
</body>
</html>
